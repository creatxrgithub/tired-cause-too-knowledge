許太史眞君圖傳

。經名﹕許太史眞君圖傳。撰者不詳。二卷。底本出處﹕《正統道藏》洞玄部靈圖類。

許太史眞君圖傳卷上

玉陛錫韶晉孝武帝寧康二年﹐甲戌歲﹐八月朔旦﹐有云仗自天而下﹐二仙乘輦導從甚都﹐降於眞君之庭﹐眞君降階迎拜。二仙日﹕奉玉皇命賜子詔。眞君俯伏以聽。乃宣詔日﹕上詔學仙童子許遜﹐卿在多劫之前﹐積修至道﹐勤苦備悉﹐經緯逾深。萬法千門﹐罔不師歷。救災拔難﹐除害蕩妖。功濟生靈﹐名高玉籍。眾眞推仰﹐宜有甄升。可授九州都仙太史﹐高明大使。賜紫彩羽袍﹐瓊旌寶節﹐玉膏﹑金丹各一合。詔至奉行。眞君再拜﹐登階受詔。一仙日﹕予乃玉眞上公崔子文。一仙曰﹕予乃元眞大卿瑕丘仲。言畢﹐揖眞君﹐坐告以衝升之日。遂乘雲車而去。

玉陛再韶

晉孝武帝寧康二年﹐甲戌歲﹐八月望日﹐至於日中﹐世人遙聞空中音樂之聲。祥雲彌望﹐須臾漸至眞君之庭。羽蓋龍車﹐從官兵衛。仙童彩女﹐前後導從。紅雲紫气﹐舒布環繞。前二詔使再至。眞君降階拜迎。二仙復宣

詔日﹕上詔學仙童子許遜﹐脫子前世貪殺匿﹐不祀祖先之罪。錄子今生呎水行符﹐治病罰惡﹐域毒之功。已仰潛山司命官﹐傳金丹於下界。閉債封形﹐回子身及家口﹐廚宅﹑百好﹑歸三天。子急淨穢﹐背土淩空。左大力天丁﹐與右流金火鈴大將﹐照辟中黃。無或散慢﹐詔至奉行。仍封遠祖由﹐玉虛僕射。曾祖玫﹐太微兵衛大夫。祖玉﹐太極把業錄籍典者。父肅﹐中嶽仙官。賜所居宅﹐日仙曹左府。詔使日﹕卿門弟子﹐惟六人合從龍車同時上升。言畢﹐亦升天而去。

眞君聖誥

叩混元始祖﹐一气分眞。多劫之前﹐積修至道。勤苦備悉﹐經緯逾深。萬法千門﹐罔不師歷。救災拔難﹐除害蕩妖。功濟生靈﹐名高玉籍。眾眞推仰﹐宜有甄升。大慈大願﹐大孝大仁。九州都仙太史﹐高明大使。雷霆泰省天樞﹐伏魔上相。至道玄應﹐神功妙濟。掌九天司職﹐太一定命注生眞君。三天按察。都檢校﹐溥奏諫議大夫﹐天醫大帝﹐度人祖師﹐淨明溥化天尊。

九州都仙太史﹐高明大使。至道玄應﹐神功妙濟眞君。姓許名遜﹐字敬之。曾祖琰﹐祖玉﹐父肅﹐世爲許昌人。高節不仕﹐乃穎陽由之後也。父漢末避地於豫章之南昌﹐因家焉。

初﹐母夫人夢金鳳銜珠﹐墮於掌中﹐玩而吞之。及覺腹動﹐因是有孕﹐而眞君降生焉。二十八日也。時昊赤烏二年﹐正月二十八日也。

眞君生而穎悟﹐少小通疏。與物無作。嘗從獵射一麀﹐鹿中之子墮﹐鹿母猶顧舐之﹐未竟而斃。因是惻然感

悟﹐卽棄折弓矢學道也。

眞君刻意爲學﹐博通經史。明天文﹑地理﹑音律﹑五行﹑經緯之書。尢嗜神仙修煉之術。褊參歷玫﹐悉究玄微

焉。

眞君聞西安昊世云﹐得至人丁義神方﹐南海鮑靖祕法﹐及天降白雲符﹐遂往師之。世云靈感玄會﹐若契宿因﹐悉以祕要付授。如今之垂世如意大丹﹐乃丁義神方之一也。西安今寧州。世云仕吳﹐爲西安令﹐因家焉。今去州六十里﹐有西平靖吳仙觀﹐卽其故宅也。

眞君與郭璞訪求名山﹐爲棲眞之地。得逍遙山金氏宅﹐謂大合仙格。乃同謁金公。璞白日﹕許君欲置一舍﹐爲修煉之地﹐故上謁公。答日﹕許君若誠有意﹐當並置莊產爲薪水資。眞君日﹕𨿽蒙傾蓋﹐受之無名。願聞所需﹐多寡惟命o公日﹕大丈夫一言道合﹐身命猶以許人﹐況外物乎。乃取一大錢中破之﹐各收其半爲券焉。

眞君居金氏宅﹐日以修煉爲事﹐不求聞達。鄕黨化其孝友﹐交遊服其德義。人有饋遺﹐苟非其義﹐一介不取。嘗有售鐵燈檠者﹐因夜然燈﹐有漆剝處視之﹐乃金也。翼日訪元主還之。

眞君道譽日著﹐郡舉孝廉不就﹐朝廷累加禮命﹐不得已﹐乃以晉太康元年﹐起爲蜀郡旌陽令﹐時年四十二。視事之初﹐誠胥吏去貪鄙﹐除煩苛﹐脫囚摯﹐悉開諭以道。吏民悅服﹐咸願自新。其教民﹐忠﹑孝﹑慈﹑仁﹑忍﹑愼﹑勤﹑欽爲先。令秀民有德望者﹐相與勸率﹐故爭競日消﹐至於無訟。時胡詹二典押﹐爲之掌案聽政焉。今廟食爲神也。

眞君未任縣之先﹐歲饑民無以輸租﹐郡邑繩以法﹐率多流移。曁蒞事日﹐乃以靈丹點瓦礫化黃金﹐令人潛瘞

於縣之後圃。一日籍民之未輸者﹐咸造於庭﹐使吏請責之﹐令服力役於後圃。民鐝地獲金﹐得以輸納。故免逃竄之憂悉按堵。鄰境流移之民﹐慕其德惠﹐來依附者甚眾。遂至縣邑戶口增衍﹐人物富庶焉。

郡中屬歲大疫﹐民死者十有七八﹐眞君乃以所得神方拯治之。凡符咒所及﹐皆登時而愈。至於沈痾之疾﹐亦無不痊者。

郡中疫民旣活﹐救濟之道傳聞他郡﹐病者相繼而至﹐日以千計﹐於是標竹郭外十里之江﹐置符其中﹐俾就竹下飲水皆癢。其悼耄贏疾不能自至者﹐汲歸飲之﹐亦獲痊愈。故蜀民謠曰﹕民無盜竊﹐吏無姦欺。我君活人﹐病無能爲。

眞君任旌陽旣久﹐知晉室將亂﹐乃棄官東歸。蜀民感其德化﹐無計惜畱。所在立生祠﹐家傳畫像﹐敬事如神明焉。啟行之日﹐贏糧而送者蔽野﹐有至千里始還者﹐有隨至其宅﹐願服役而不返者﹐乃於宅東之隙地﹐結茨以居。其狀如營壘﹐悉改氏族以從眞君之姓。故至今其地號許家營焉。其遺愛及民有如此者。

眞君嘗至新吳﹐憩於栢林﹐忽有女童五人﹐各持寶劍來獻。異而受之﹐旣而偕至眞君宅。日以擊劍自娛﹐人莫能測。眞君知其劍仙﹐常禮遇之。卒獲神劍之用。飛升後﹐五童隱於手植栢下﹐因號栢樹仙童。新吳今有栢林觀存焉。

眞君與吳眞君遊嵩陽﹐聞金陵丹陽縣黃堂靖﹐有女師諶姆多道術﹐同往師之。姆曰﹕昔孝悌王﹐自上淸下降兗州曲阜縣蘭公家﹐畱下金丹寶經﹐銅符鐵券。謂公曰﹕後晉代當有神仙許遜﹐傳吾此道。命公轉以授吾﹐使掌之以俟子﹐積有年矣﹐今當授子。乃登壇依科盟授﹐並正一斬邪之法﹐三五飛步之術﹐悉以傳付焉。

二君前受諶姆道法﹐禮謝訖﹐辭行。眞君方心期每歲必來謁姆。姆覺之曰﹕子勿來﹐吾卽返帝鄕矣。乃取

香茅一根﹐望南擲之曰﹕子歸﹐認茅落處﹐立吾祠﹐歲秋一至足矣。二君還﹐首訪飛茅之迹。於所居之南﹐四十餘里得之﹐已叢生矣。遂建祠宇﹐亦以黃堂名之。今號日黃堂隆道宮。每歲仲秋之三日﹐必往朝謁焉。

眞君自嵩陽回訪諶姆飛茅之迹﹐經過路傍﹐偶見陂水淸澈﹐爲之少憩。今淸陂村有憩眞靖爲觀是其處也。又見鄕民盛烹宰以祀神﹐且相詫日﹕祭或不腆﹐則神怒降禍矣。眞君日﹕怪祟敢爾耶﹐乃夜宿於逆旅﹐召烈風迅雷伐之﹐拔其林木。明日告其里人日﹕妖社已驅﹐毋用祭也。今其地有廢社﹐鄕民不復祭杞矣。

眞君尋訪飛茅﹐經過之地﹐見鄕民負檐遠汲者滿道。老幼勞苦﹐乃以杖刺社前涸澤﹐湧泉以濟之﹐𨿽旱不竭。

今大澤村紫陽靖之石井是也。眞君嘗登龍城之山巓﹐指山腰之泉罅曰﹕是必有異物藏於其中﹐後將爲妖孽以害生民。遂卓劍運法﹐建立壇靖以鎭之。今每年仙馭朝諶姆﹐則憩於此﹐號龍城觀也。

眞君渡小蜀江﹐卽今之黃湖口。抵江幹之肆﹐主人朱氏﹐𨿽貧而迎接﹐能盡禮敬。眞君乃戲畫一松於壁而

去。其家卽日﹐市利加倍。後江漲潰堤﹐市捨俱漂﹐惟松壁不壞也。今名松湖市﹐見有朱土地廟食焉。

眞君嘗煉神丹於艾城之黃龍山﹐山湫有蛟魅聚淵藪﹐作洪水欲漂丹室。於是眞君遣神兵擒之﹐釘於石壁。今釘蛟石具在焉。

眞君神丹旣成﹐乃祭於幕阜山﹐葛仙公之石室。眞君至修川﹐愛其湍急而味堅﹐取神劍磨於澗傍之石。卽今號梅山旌陽觀。眞君渡水登秀峯爲壇﹐於峯頂以醮謝上帝﹐乃服仙丹。今號旌陽山﹐溪南有吳仙觀﹐卽是吳眞君故居也。

眞君造吳君之宅﹐過西安縣﹐卽今寧州。社伯出謁﹐乃請其地分有妖孽爲民害者﹐其神匿之而不告焉。眞君行過一小廟﹐五神人迎謁而告日﹕此地久有蛟孽毒害生民﹐知仙君來此﹐故往鄂渚藏避矣。後將復還﹐願爲斯民除之。廟神姓毛﹐兄弟五人。今曰協佑廟﹐在州東四百步地也。

眞君如廟神之言﹐躡迹追蛟至鄂渚。路逢三老人﹐詢其蛟孽蹤穴所在。指日﹕見伏於前橋下。故眞君至橋側﹐仗劍叱之。蛟驚奔入大江﹐匿深淵。乃敕吏兵驅之﹐蛟從上流奔出﹐遂誅之。三老人﹐卽普應三王﹐廟食其地。今有伏龍橋﹐上下龍口也。

眞君怒西安社伯匿蛟而不職﹐錮其祠門﹐止其享祀﹐令居民事姓毛之小廟。今寧州城隍廟正門常閉﹐開則邑有災。協佑廟食甚盛。眞君還郡城日﹕此地水陸衝要﹐人物繁夥﹐豈無分合神仙之人。試以靈丹數粒﹐雜他藥貨之﹐令其信綠而取﹐竟無一人遇者﹐眞君吁嘆仙才之難得也。

眞君聞新吳有蛟爲孽﹐因持寶劍捕逐之。經今仙遊觀之地﹐蛟懼竄入溪穴﹐卽今藏溪也。

眞君乃以巨石書符﹐及作鎭蛟文以鎭之。文石尙存於今之奉新縣西十里﹐延眞觀院是也。

海昏之上遼﹐有一巨蛇。據山穴﹐吐气成云。亙四十里吞吸人物﹐大爲生民害。眞君聞之﹐乃登北嶺﹐卽今會仙峯。驗之﹐果見毒气服空。乃集弟子﹐將往誅之。初入其界﹐遠近居民千百人﹐競來懇訴。眞君惻然日﹕

世運周流﹐際此厄會。生民何罪﹐乃受其災。吾之此來﹐正爲是事。誓不與此蛇俱生也﹐當爲汝曹除之。

眞君羣弟子旣集﹐亦同勸請誅蛇。眞君日﹕須時至乃可。於是卓劍於地﹐封天默禱。良久飛泉湧出﹐俄有赤烏飛過。眞君曰﹕時至矣。其地爲候時觀﹐後改赤烏壽聖。今日廣福觀也。

眞君至蛇所﹐鄕民咸鼓噪﹐趨前聽命。乃卓劍布气飛符﹐召海昏社伯﹐南昌社公﹐並力驅蛇出穴。其符落處﹐因建觀﹐名符落。今南昌郡南太和觀是也。

蛇出穴﹐舉首十餘丈﹐吐毒衝天。眞君嘯命風雷﹐指呼神兵。令吳君飛步引劍劈其首。施岑﹑甘戰等﹐揮劍裂腹﹐有小蛇自腹出。長數丈﹐甘君欲斬之。眞君日﹕彼未爲害﹐不可妄誅。小蛇奔七里聞鼓噪﹐回顧其母。弟子請追戮之。眞君日﹕此蛇五百年後﹐若爲民害﹐吾當復出誅之。以吾壇前松梧拂地爲驗。又日﹕吾仙去後一千二百四十年問﹐豫章之境﹐五陵之內﹐當出地仙八百人。其師出於豫章﹐大揚吾教。郡江心生沙洲﹐掩過沙井口之時﹐小蛇若爲民害﹐彼八百人自當誅之。若無害於民﹐亦不可誅也。蛇子遂得入港。今建昌有蛇子港七里聽﹐新建有吳城廟是也。

眞君旣誅巨蟒﹐妖血污劍﹐於是磨洗且消石以試其鋒。今建昌州有冷水臺﹐磨劍池﹐試劍石存。眞君告弟子曰﹕大蛇𨿽滅﹐蛟精未誅。彼物通靈﹐必知吾有除害意。恐其伺隙潰郡城﹐盍歸郡乎。戰岑二子者從我焉。時永

嘉六年。

眞君道術高妙﹐著聞遠邇。求爲弟子者﹐動以千計﹐卻之不可得。乃化炭爲美婦人﹐夜散羣弟子處以試之。明旦閱之﹐其不爲所染污者﹐惟十人爾。卽異時驂侍前後﹐上升諸高弟也。

自是凡周遊江湖﹐誅斬蛟蛇﹐無不從焉。餘多自愧而去。令建昌州西﹐津名炭婦市。立覲號妙明﹐卽其地也。

許太史眞君圖傳卷上竟

許太史眞君圖傳卷下

眞君與甘施二君歸郡﹐周覽城邑。適有一少年﹐美風度﹐衣冠甚偉。通謁﹐自稱姓愼。禮貌勤恪﹐應對捷給﹐遽告去。眞君顧謂羣弟子曰﹕適者非人﹐乃老蛟之精﹐故來見試。其人體貌𨿽是﹐而腥風襲人。吾故愚之﹐庶盡得其醜類耳。

眞君知年少乃老蛟之精﹐迹其所之﹐乃在江澈﹐化爲黃牛﹐外於沙迹之上。眞君乃剪紙化一黑牛﹐往國之。

眞君令弟子迹蛟精所之﹐乃在郡城江滌﹐化爲黃牛﹐臥於沙迹之上。卽今之黃牛洲。眞君乃剪紙化黑牛去後﹐又令施岑潛持劍往﹐伺其國酣﹐卽揮之﹐果中其左股。牛奔入城南井中﹐井今在上藍寺東南角﹐故世號蛟井。

眞君遣符吏追蛟精至長沙﹐賈誼井中﹐出化爲人﹐入賈玉家。先是玉妻以女﹐居數歲﹐生二子。每春夏出舟﹐秋重載歸。是時忽徒還﹐給玉云﹕被劫﹐傷股。玉召醫﹐眞君爲醫士謁玉。召之不出﹐乃上堂叱日﹕江湖蛟精物非一﹐吾尋蹤至此﹐豈容逃避。速出﹐乃見形﹐遂揮兵誅之。噀二子爲小蛟﹐賈女幾變。父母告遂免。

眞君謂賈玉日﹕蛟精所居水。今君舍下﹐深不瑜尺﹐皆洪波可速徙居﹐毋自陷溺。玉舉家駭移居高原。其地不日陷爲淵潭﹐深不可測。今長沙昭潭是也。

眞君復還豫章﹐而蛟精之餘黨甚盛。慮眞君必誅之﹐心不自安﹐乃化而爲人﹐散遊城市。因訪眞君弟子﹐詭言曰﹕僕家長安﹐積世崇善。遠聞賢師許君有神劍﹐願聞其功。弟子日﹕吾師神劍﹐指天天裂﹐指地地坼。指星辰則失度﹐指江河則逆流。萬邪莫可當﹐神聖之寶也。又問抑有不能傷者乎﹖曰﹕惟不能傷﹐冬瓜﹑葫蘆耳。

蛟精以前言爲誠然﹐乃盡化其屬﹐爲冬瓜﹑葫蘆。聯延枝蔓﹐浮泛滿江﹐擬流出境。眞君晨興﹐覺妖氛甚盛。乃顧江中﹐見蛟精所化。卽以劍授施岑﹐使履水斬之。黨屬茹連﹐悉無憔類﹐江流爲之變色。

眞君告弟子﹐及郡城之父老日﹕此地爲浮州﹐蛟璃所穴。不有以鎭之﹐後且復出爲患﹐人莫之能制也。乃役鬼神於牙城南井﹐鑄鐵柱爲永久鎭浮之計。

眞君鑄鐵柱旣成﹐聽其出井外數尺。下施八索﹐鉤鎖地脈。眞君祝之曰﹕鐵柱若亞﹐其妖再興﹐吾當復出。鐵柱若正﹐其妖永除。由是水妖屏迹﹐城邑無虞。復恐後世姦雄妄作﹐故因鐵柱再垂記云﹕地勝﹐人心善應﹐不出姦雕。縱有興謀者﹐終須不到頭。其慮後世也﹐深大率有如此者。

眞君以蛟蜃之屬﹐有散入鄱陽﹑潯陽界者。慮其復還﹐乃周行江湖﹐以珍滅之。至岧燒山頂﹐有蛟湖三所。孔穴透大江﹐通饒信﹐遂誅其蛟魅。立玉陽府﹐開化靖﹐太城府靖以鎭之。鑄鐵符鎭鄱陽湖口﹐杜其入路。今在湖口縣上﹐鍾石江中﹐鑄鐵蓋覆廬陵玄潭﹐制其藏藪。仍壓以鐵符﹐鎭以靈劍。今有飛符嶺崇眞觀。

將軍王惇﹐舉兵內向﹐次於湖。眞君與吳君﹐及郭璞同往謁之。惇宴日﹕予夢一木破天﹐如何。眞君日﹔。非佳兆也。吳君日﹕木上破天﹐未字也。令璞筮之日﹕無成。惇日﹕予壽幾何﹖璞日﹕若舉事﹐禍將不久。若還武昌﹐壽未可量。惇怒日﹕君壽幾何﹖璞日﹕盡今日日中。卽令武士擒璞以斬之。眞君擲杯化鴒繞梁。惇舉目﹐失二君所在。

眞君與吳君遊至金陵﹐欲賃舟復回豫章﹐而船主告以乏操舟者。眞君曰﹕爾等但暝目安坐﹐切毋峴視﹐吾自爲爾駕之。舟人諾。

眞君召二龍挾舟而行﹐經池陽﹐以印印西岸之崖壁﹐辟水怪而行。今印文猶在。

許吳二君﹐同乘龍舟淩空。俄過廬山頂﹐至於紫霄峯﹐金闕洞。眞君與吳君欲遊洞中﹐故其舟稍低﹐抹林稍﹐戛戛有聲。舟人不能忍﹐而竊窺之。龍卽捨舟於層岫之上﹐折桅於深澗之下。眞君謂舟人日﹕汝不聽吾言﹐將何所歸乎。舟人乃拜求濟度。眞君教以服餌靈艸﹐遂不死之術﹐終隱於此山。今有鐵船峯﹐並桅爲石﹐墮在澗中。

眞君歸舊隱﹐數十年問﹐不以時事關意。日與艸弟子講究眞詮﹐精修至道。作醉思仙歌﹐又著八寶訓﹐日﹕忠孝廉愼﹐寬裕容忍。忠則不欺﹐孝則不悖。廉而罔貪﹐愼乃無失。寬則得眾﹐裕然有餘。容而翕受﹐忍則安舒。鄕裏化之﹐皆遷善遠罪﹐孝悌興行。平時出處﹐隨機應物﹐不異常人。但所居之地﹐嗚鶴翔飛﹐景云旋繞而已。

寧康二年﹐甲戌﹐眞君一百三十六歲。八月朔﹐有云仗自天﹐二仙乘輦下降﹐導從甚都。眞君向空迎拜。二仙日﹕奉玉皇命﹐賜子詔﹐授九州都仙太史﹐兼高明大使。賜紫彩羽袍﹐玉膏﹑金丹各一合。眞君禮拜﹐聽受訖。一仙日﹕余乃玉眞上公崔子文。一仙曰﹕余乃元眞太卿瑕丘仲。就告眞君沖舉之日﹐復登云車而去。

眞君召集門弟子﹐與鄕曲耆老﹐諭以升舉之期﹐大會於眞君之庭。日設宴飲﹐共敍惜別。且教以行善立功﹐以致神仙之旨。著靈劍子等書。又與十一弟子﹐各爲五言二韻﹐勸誠詩十首以遺世。及以大功如意丹方﹐傳家弟子之不與上升者。勸誠詩﹐卽今之一百二十靈簽也。如意丹方亦行於世。每歲尙有黃中齋會云。

八月十五日﹐大營齋會﹐偏召里人﹐長少畢集。至日中﹐祥雲彌望﹐音樂騰空。羽蓋龍車﹐從官兵衛。仙童彩女導﹐從崔瑕二詔使復降。宣玉皇詔命云﹕已仰潛山司命官﹐傳金丹於下界。閉債封形﹐回子身及家口﹑廚宅﹑百好﹑歸三天。子急淨穢﹐背土淩空。左大力天丁﹐與流金火鈴﹐昭一辟中黃﹐無或散慢。眞君俯拜欽受。

眞君遵詔使玉眞上公之言﹐以門弟子𨿽眾惟六人合從行﹐餘各自有超舉之日﹐不得偕行。乃升龍車﹐命陳勛﹑時荷﹐持冊前導。周廣﹑會亨驂禦。黃仁覽與其父族侍從﹐旴烈與母部從﹐仙眷四十二口﹐拔宅同時升舉﹐雞犬亦隨逐飛騰。里人攀戀﹐投地悲號﹐不忍別去。眞君乃畱下修行鐘﹐並石函聊爲異時之記也。

眞君有役夫許大﹐聞將上升﹐苦求隨行。眞君以詔使告﹐人數有定﹐命不徇所請預期。聽其與妻運米出西嶺﹐及聞升舉﹐乃愴惶奔歸。推覆米車﹐曁至﹐撫膺望號。眞君乃授以地仙之術﹐夫婦偕隱於西山。其米覆地復生﹐旣隱不欲人識﹐改姓午﹐復姓午見﹐廟食於生米市。﹟翻車岡﹐時人或有遇見之者﹐蓋出沒不常焉。

眞君仙仗淩空﹐有頃墜下藥臼﹑車轂各一。又墜一雞籠﹐於宅之東南十餘里﹐並鼠數枚墮地﹐已拖腸而不死﹐意其曾竊食仙丹也。後人或有見之者﹐必爲瑞應焉。升天后﹐彩霞祥雲﹐彌漫山谷。百里之內。異香經月不散。初眞君自旌陽回﹐奉蜀錦爲質信於諶姆﹐姆制爲殿帷。至是忽飛來遊繞於故宅之上﹐竟日復入雲霄。

眞君初與郭璞尋眞選勝。經宜春棲梧山。王長史之子朔﹐迎款敬至﹐眞君授以仙術。且云﹕此地前對洞天﹐俯臨袁水﹐宜爲道院。朔從之﹐遂書靖字於壁而退。及飛升時﹐云軿過其上﹐遣二靑衣告別。朔舉家祈度。眞君日﹕子輩仙骨未充。乃飛仙茅一根﹐俾植之﹐久服可長生。後王族各百齡。今臨江玉虛觀﹐有仙茅存焉。

玄都禦史神烈﹐吳仙眞君﹐名猛﹐字世云﹐濮陽人。性至孝﹐以道法行於吳普問。嘗以羽扇晝豫章江水而渡。晉寧康二年﹐十月望﹐奉天詔與弟子四人﹐同時飛升。

潛惠﹐彭仙眞君﹐名抗﹐字武陽。仕晉爲尙書左丞﹐師事眞君成道。宋高祖永初二年﹐八月二十四日﹐奉天詔。舉家二十六口上升。今龍興宗華觀是其故址也。

洪施﹐時仙眞君﹐名荷﹐字道陽﹐東海沐陽縣﹐奉仙觀黃冠。上士依棲﹐師事眞君成道。能役使鬼神﹐驅剪邪魅。及眞君衝升日﹐命與陳勛執冊前導﹐從龍車上升矣。

元通﹐周仙眞君﹐名廣﹐字惠常﹐廬陵人。師事眞君﹐遵行道法﹐夙夜惟勤。就宅西百餘步﹐築室以居。今號宣詔福地﹐太虛觀。眞君沖舉日﹐驂龍車上升。

精行﹐甘仙眞君﹐名戰﹐字伯武﹐丰城人。師事眞君﹐除害利物。陳大建元年﹐正月七日奉天詔﹐駕麟車衝升。今富州淸都觀﹐乃藏丹之故宅﹐號飛簧觀。

勇悟﹐施仙眞君﹐名岑﹐字太玉﹐九江人﹐勇健絕倫﹐師事眞君成道。晉寧康二年﹐十月二十八日﹐奉天詔衝升。西嶺至德觀﹐卽其眺望水蛟之臺是也。

神惠﹐曾仙眞君﹐名亨﹐字興國﹐泗水人。博學多能﹐師事眞君。授以要道靈符﹐神方祕訣﹐無不備悉。後膠龍車﹐同時升舉。卽今富州眞陽觀﹐是其遺迹也。

正特﹐陳仙眞君﹐名勛﹐字孝舉﹐蜀川人。博學洽聞。昔眞君任旌陽日﹐付以吏職﹐後引爲門弟子﹐托以腹心典經﹐籍守丹鑪。眞君沖舉日﹐命與時荷執冊前導焉。

和靖﹐吁仙眞君﹐名烈﹐字道微。少孤事母﹐孝母乃眞君孟姊也。眞君以孀居﹐築室於宅西居之。母子得道﹐並受詔命﹐部從眞君。仙眷四十二口上升。

衝道﹐黃仙眞君﹐名仁覽﹐字紫庭﹐高安人。任靑州從事﹐單騎之官﹐眞君以子妻之。父輔﹐字萬石﹐舉孝廉﹐任禦史。同師事眞君得道。舉家三十二口﹐從眞君龍車升天。

普惠﹐鍾離仙眞君﹐名嘉﹐字公陽。眞君仲姊之子﹐少喪父母﹐眞君授以至道。晉寧康二年﹐十月十五日﹐奉天詔衝升。今新建縣象牙山﹐丹陵觀是其故址也。

洞眞﹐胡天師﹐名惠超﹐字拔俗﹐不知何許人也。居豫章西山洪井。眞君授以延生煉化﹐超三元九紀之道。唐長安三年﹐二月望﹐衝升。今龍興玄妙觀﹐是其伐樟樹精去處也。

許太史眞君圖傳卷下竟

