太上靈寶淨明祕法篇

經名﹕太上靈寶淨明祕法篇。撰人不詳﹐約出於南宋。系令明派道書之一。二卷。底本出處﹕《正統道藏》洞玄部方法類。

太上靈寶淨明祕法篇上

逐日燒香行持法

每日子時起燒香﹐存道院向西﹐法師面東立﹐叩齒三十六通﹐垂兩手掐寅。放訣收手再拜﹐一拜存一光﹐圓數丈﹐直照面。又拜二拜﹐叩齒九通﹐咒曰﹕

道香德香﹐無爲淸淨自然香﹐靈寶淨明眞香﹐供養淨明靈寶天尊等六位都法主﹐一切靈寶君﹑帝君及天君神王﹑諸宰主﹐願我所行法﹐速行遂我心。上報君父母﹐下救眾生苦。眞炁常滿體﹐役使諸百靈﹐百靈盡皈依。急急如律令。念阮畢﹐吸炁一口吞。

度脫六親符

前一道﹐於父母六親本命之日用。朱砂書符﹐掐寅訣﹐存身爲孝道明王。念咒一徧。書符﹐或吞或佩﹐存二帝君執符而行。

後一道﹐於父母六親身死之日用。朱砂書符﹐掐卯訣﹐存身爲孝道明王。念咒一徧﹐書符燒灰﹐和泥塗於心上。卽亡者托此法力﹐自然回生。和泥時﹐二帝君執符﹐以引亡人。

右此二道﹐不限道數﹐日燒各一道﹐以爲存亡作福。卽二帝君執符以往﹐或往益算﹐或往薦送﹐卽孝道之本也。行此有功﹐方能服煉身形。

服煉身形符

掐坎訣﹐朱書。

掐坎訣﹐朱書。

前二符﹐於甲子日面東念咒掐訣﹐各誦法一徧﹐書符六十道。日服之﹐則自然眞炁滿足﹐長生不死﹐可以役使鬼神。書符時﹐存身爲孝道明王﹑靈寶天尊﹐二帝君立於左右。行此有功﹐方可行靈書散形符。

救治百病符

前二符﹐各面北念法一徧。依前存想。丸符咒水﹐以服病者﹐則病者卽安。如未安﹐卽用後二道符﹐各以意使之﹐則直符帝君自然而往。行之旣久﹐救治旣多﹐則呼召自至也。念法書符﹐只念一徧﹐不住書之。每住﹐則再念﹐不限道數。發符時﹐只念一徧。

束縛百邪符

右﹐凡有壇廟等爲人害者﹐面北書之﹐念咒五徧﹐取五方眞炁各一口﹐掐玉皇訣書之。書符時﹐存身爲孝道明王﹑靈寶淨明天尊﹐二帝君直符﹐四聖衛護以行。當愼所用﹐不可妄行。此符行之旣靈﹐則久而不必使人送於所在﹐自有帝君執之以往。

安鎭呼召符

右書此符時﹐念咒掐玉皇訣﹐取五方炁各一口。凡欲召雨雪用﹐朱書於鐵板上﹐長五寸﹐置於有龍處。或欲擊物﹐則置其上﹐七日自至此。未行靈書散符時﹐須依此。如散符旣熟﹐則又可自然而知。凡發符卽念咒﹐取本院符使炁。

元綱飛步法寶籙

每於甲子日﹐向東﹐掐玉皇訣望斗﹐口取北斗炁一口﹐復取東方炁一口﹐閉黑書符六十道訖﹐念咒七徧﹐咒曰﹕

司權除殺籍﹐東極上生名。寶籙可佩服﹐用之超魂神。靈靈天門開﹐閉目念眞法。身外有吾身﹐此是超凡格。急急如律令。

一日服一道﹐用咒水吞之。餘者﹐以靑袋佩之。每於三元﹑三會﹑庚申﹑甲子夜﹐於靜室內﹐佩甲子日所篆寶籙。以兩手掐卯文﹐閉目靜思﹐以閉炁不動﹐舌掛上愕﹐咽炁一口。覺身外有身﹐衣服形制﹐如其本身在前。前有星壇﹐高九尺二寸﹐左日右月﹐南斗在後﹐北斗在前﹐卽有左右靑龍﹑白虎﹐前後朱雀﹑玄武翼之。覺飄飄然﹐直詣壇前﹐丁罡三步﹐上壇一級﹐巡壇左行﹐念咒曰﹕

仙道渺莽﹐元始之家。我欲升壇﹐淸神變慮。願得太上﹐賜我流霞。流霞之漿﹐布炁芬芳。我得服之﹐可以步罡。五臟神君﹐直日香官。聞吾祕咒﹐亦各以安。急急如律令。

念咒訖﹐閉炁入地戶。又復左行﹐念咒曰﹕

無上大羅﹐大羅玉淸。玉淸之官度法眞人。聞吾祕咒﹐度我屍形。取彼玉霞﹐以淨我神。我今步罡﹐行之帝鄕﹐上謁玉皇。急急如律令。

念咒訖﹐閉炁入天門﹐卽第三重壇。旣入天門﹐如有仙人二人﹑玉童﹑玉女﹑侍香﹑傳言共六人。次長跪閉目﹐若有神人乘五色云﹐服以上淸衣﹐傳玉帝符﹐金書照耀﹐呼召子之名。復有童子一人﹐執彼瑤爵之中﹐有玉霞漿。北斗之中﹐有一黑炁。南斗之中﹐有一赤炁。日中有紅炁﹐月中有白熙﹐三臺中有五色雜炁﹐各一道流入杯中。汝能受之﹐再拜而飲。閉炁放訣下壇﹐念二篇靈書﹐騰空如到天上﹐飛入北斗之中。三臺之星﹐蓋頂而行﹐乃自魁星步﹐而至魒回。身入斗六步而出﹐作三臺之形﹐乃出斗口。左環七七步﹐犯火。又東行﹐自��中過﹐凡九九步至太陽﹐朝祖師上帝。復乃右行﹐自北斗入西斗﹐八八步至太陰﹐朝祖師仙皇君。右旋而出﹐出卽右行﹐復左﹐凡七反如環﹐此元色界也。定眼﹐見無色界中﹐諸仙來迎。於是周曆十方﹐謁三十二天帝﹑二十八宿。見一宿﹐卽丁罡十二﹐以回生於斗宿﹐卽借箕宿之綱以行直。還望北斗大魒之次﹐乃交鋒之山右旋﹐南向四十九步而過﹐重入火星宮。經於太陰﹐六六之後﹐而謁水星。由水東行﹐計六十四步﹐再回而行﹐犯水。借綱復出宮﹐經於太陰之旁﹐八十一步﹐以成金星。細行達於斗口﹐三十五步而入土辰。由土返行﹐再入金星﹑水﹑木之宿。而後直望北方﹐金闕巍峨﹐卽三淸上帝之所在也。乃八步而進﹐長跪再拜。咒曰﹕

地行賤臣某甲﹐幸因宿世﹐得遇聖師﹐傳度祕訣﹐使朝天闕。凝神入靜﹐九炁澄明﹐身外之身﹐得飛天閫。臣無任瞻天仰聖﹐頓首再拜。

又咒曰﹕

幸膺玄貺遂遇聖師。午夜飛神﹐一心謁帝。伏爲凡骨堅頑﹐理難超舉。精心孝悌﹐以冀蒙恩。果遂精求﹐得承宸眷。庶使道心堅固﹐神思淸明。役使諸神﹐成遵旨諭。伏願天恩﹐允臣所奏。

又頓首再拜﹐而出門外﹐乃見本形就頂門。咒曰﹕

蛇蟬蛇蟬﹐脫克離塵。吾今朝眞﹐上謁靑雲。欲使神人﹐閉債封形。舉爾以去﹐祕訣靈靈。

忽自頂門而入﹐則方乃是步罡了也。若小可行持﹐則不過三五步足矣。欲專意求飛舉之法﹐則莫大於此。今有行綱黃﹑白﹑黑道之圖﹐特具於後。

元綱飛步之圖

太上靈寶淨明祕法篇上竟

太上靈寶淨明祕法篇下

靈書上篇

恆他蘇伽。他音邪。伽音加。如此召四天門下﹐謂之四明功曹﹐掌行靈書之符。凡欲告召鬼神指使﹐必閉目﹐望東方取炁四口﹐掐訣﹐先書此符。然後﹐方召諸神﹐而書召神符。

俱知。俱音具。知音至。召開目童子也。

瑟泥勃地。泥音爾。勃音鼻。地音計。召開耳童子也。凡欲見鬼神形﹐共鬼神言﹐必閉目﹐取南方赤炁一口﹐又取北方黑炁一口﹐掐訣﹐書此二符﹐用香水吞之。

櫝獘。音皮。獘音譬。召開頂童子也。凡欲分形遊行﹐取東方炁一口﹐書符念阮箔訣。書了閉炁﹐將身一踴﹐使所往如意。

娑合囉。娑音莎。合音甲。召三魂也。

婆迦。召七魄也。

哺盧。盧音廬。召六腑也。

雞波那。召五臟也。

羯璃。召九竅也。

陀彌底提。召四肢也。

凡欲脫殼﹐必先書此符六道﹐望東取靑炁六口﹐掐訣書符六道﹐吞之﹐則眾神守護﹐無散蕩也。

離瑟。召天官也。

救赧。音鼻。召地官也。

悉多。召水官也。

凡欲召問﹐卽望天罡取炁三口﹐掐訣念咒書之﹐以置案上﹐卽至。

毗地奴抄。毗音皮。召四獸也。凡行神布炁﹐卽以手望空﹐掐訣念咒書符﹐以吹於身之四傍﹐卽至也。

訶帝。召云雷也。凡祈雨﹐卽望畢星﹐取炁一口﹐掐訣念咒書之﹐置有龍處﹐卽至也。

野舉遮擊。召天地眾神。凡設醮請召﹐望天門﹑地戶﹑鬼門各取炁一口﹐書符念咒七徧。焚之卽至。

三慕。召陽界神也。

般刺。般音掇。召陰界神也。凡有

追薦﹑攝召用此。掐訣念咒﹐召問其所在。

悉泥毗俱。召北斗諸法神將也。凡欲召﹐卽子上取炁七口﹐掐訣念咒書之。

荼輸西那。召南斗諸法神將也。凡欲召﹐卽午上取炁六口﹐掐訣念咒書之。

曳都翳曇。召淨明元帥使者也。如有大事召問之﹐望東取炁三口﹐掐訣念咒書符﹐握之。

揚岐囉。召摩明諸帝君神王也。如有差使者﹐上卷八符合用者﹐卽召之。望東取炁九口﹐掐訣念咒書符﹐置於坐下。

比地叱陸。召淨明使者﹑典者﹑謄籍﹑判官也。如召之問事﹐卽至。望束取炁一口﹐掐訣念咒﹐置符於坐下。

你哩盤哩。召淨明靈官等也。如有救治召之。望東取炁一口﹐掐訣書符﹐念咒燒之。耶儜。召六丁也。

菟�懺囉。召六甲也。

如有追捉尋覓﹐召之。召六丁﹐則以左手按鼻右孔﹐吸炁一口﹐念咒書符。召六甲﹐則以右手按鼻左孔﹐吸炁一口﹐念咒書之。以符褫碎﹐卽至。

都嚧。嗑卽胡。召納眞神也。凡破壇﹐伐廟﹐請雨﹐驅雷﹐卽召之﹐使護衛。用靑紙書符﹐掐訣念咒﹐取其神炁一口﹐佩之。

虛庶贍婆那。召三甲也。凡行報應祕法﹐用以使之。望西取太白炁一口﹐掐訣念咒耆符﹐以褫之﹐卽至也。

它麼。召通耳目騎吏﹐乃天策神也。凡攝召地獄﹑天獄主﹐用之。如禁勘﹐卽以舌掛上聘﹐默念咒書之﹐置於結獄處﹐卽禁鬼。

麼多。召譯語神也。凡欲攝到精怪﹐言語不通﹐卽召問之。召時閉炁﹐存見肺白吐炁﹐以手望空﹐隨炁書之﹐掐訣默念神咒。

罔迦。音禍。召主簿也。主簿﹐架閣神。如有公案理會照證﹐吐炁一口﹐掐訣念咒書之﹐燒化卽至。

刺那。召天庫神也。凡爲官將請俸給﹐卽召之時﹐掐玉皇訣﹐念咒書符﹐卽至。

擊遮摩。召行廚也。如欲絕火食﹐卽召之。召時﹐掐訣念咒﹐書符一道。吞之﹐卽送天廚食也。

地扇遮波利那。召天驥神也。

�補稚視多。崛音屈﹐召天馬神也。

拏虎。音庵。召云車﹑風馬也。

此三符出神而有往﹐旣召之。召之﹐皆取五方炁一口﹐念咒掐訣書之。以符置坐下﹐卽至。

嚧雍波。召三甲都總吏祕﹐卽使之。書符﹐掐訣念咒﹐望西取炁一口﹐書之。符成吞之。卻於用時﹐吹炁一口。

瑟悉地。地音計。召淨明執符三界功曹。凡燒文字﹐卽用。書時﹐望東取炁一口﹐掐訣念咒書符。所發文字﹐燒之。

騰崩伽。召移山吏。凡移山﹐用之。書符時﹐望北斗取炁七口﹐掐訣念咒書之。

梵阿獘。凡移江海﹐用之。書符時﹐閉炁﹐念咒七徧﹐掐訣書之。以投水中﹐卽易流也。

跋夜茶。召龍也。召時﹐辰上取炁九口﹐書之。念咒九徧﹐送有龍處。凡江海龍爲害﹐卽呼以戒之。

余暗。餘音蛇。召山神﹑凡神。凡有事召之﹐卽艮上取炁三口﹐虛空以手書符﹐念咒三徧。吹之。夜檐。召金玉珠寶神也。凡見有伏藏﹐卽召之﹐使守也。掐訣念咒﹐以捉之。

訖綞彌泮吒。凡有事系五嶽﹐召五嶽吏使之。書符時﹐掐訣﹐念咒七徧。如召城隍﹑社令神﹑應干﹑土地﹑典者﹐皆用此。於其下﹐先書名﹐次以書符。召者﹐昔嘗召南昌社公用之也。

獘又演吉。召弓弩神也。

合曳捨曳。捨音式。召刀劍神也。

乾質閉。召戈神也。

�藥文。召戟神也。

烏什伐囉。召旗神也。

凡有差使諸處兵將﹐誅斬鬼神﹐及祕用此五符﹐各於北方取炁﹐掐訣念咒書之。符成﹐以火燒之﹐卽兵將皆手執兵器也。

輸藍。召火神也﹐召使梵燒。以手掐寅﹐於午上取炁七口﹐念咒書之。以符置火中。

質多。召水神也﹐召使灌浸。以手掐申﹐於子上取炁一口﹐念咒書之。以符置水中。

地栗刺吒。召藥神也。以此用藥救治。掐寅﹐東方取炁三口﹐書符念咒﹐和藥用也。

瑟質夜那夜那夜波。召霹靂大將。凡欲召五雷﹐必先召之。以手掐大煞文﹐念咒七徧﹐書以置於所擊處﹐以招雷也。

捨提。召槍神也。召靈官五郎﹑郭天大將﹐使以行祕法也。掐大煞文﹐念咒七徧﹐望北斗取炁﹐以左手書符﹐望空吹之。

雍莎。召食毒等吏。

尼釤那。召五雷也。

俱只他。召八卦神君也。

凡欲結壇奉迎三界﹐先以手掐中指念咒﹐書此佩之。

嚧呼嗚。召神行事﹐問其事之當否。以手向空﹐念云﹕唵。卽近。於問事之後用也。

刃唵底那羅刀底剎那云風居那捨蘇嚕那曇迦靑那。捨音含。召五雷﹐使擊物也。凡召時﹐屈五指﹐以大指押之。掐寅﹐取寅上五色炁五口﹐書於桐木上﹐鍼釘於所擊處也。

彌嚧合耶。召陰啞無聲之雷也。

靑莫。召莫俟使。

噓伴。召欽火大神。

已上皆書於五雷符上﹐疊書之。訣節使用如前也。

居訶耶。用劍祕法也。掐金刀訣﹐指以吹符也。

悉怛。又使劍自匣中躍也。

賴耆。使劍歸也。皆以手﹐念咒書之。

彌璃。劍入匣也。使人勞其神﹐想符形﹐吹劍入也。

娑訶。書此﹐以與鬼神﹐執以去也。

靈書下篇

軌糜享釤。軌音歸。糜音米。享音亨。釤音釗。召淨明院布炁日精月液帝君。召時﹐吸東方炁一口﹐北方炁七口﹐虛空中﹐以右手指書符。念咒吹病人。

跢揭。跢音齒。召淨明咒水神。凡吮水自服﹑吞符﹐及治病﹐皆取東方炁九口﹐吹水中。次以心想符一道﹐直入水中。

毖。召淨明行鍼神。召時﹐取茅九寸爲鍼﹐心想其符在上。念咒九徧。鍼痛處。

刺。召劍神。以右手中旨﹐望所用方書符一道﹐吹之。又每日望西﹐取劍炁一口﹐望中旨上吹之。此淨明炁劍也。

瓢�叱赭。瓢音標。召亡過祖先。凡追薦用之。書符時﹐寅上取生炁晝之。

儜標。召死魄也。凡救危病用之﹐可以展限再生。用時﹐東方﹐取炁九口﹐朱書﹐與之吞。

菟掘。上徒中窟下唵中旨中。召宅神也。

嬰粹蒿堙。坤文。召土地也。

呢辮樺。召司命也。

凡救疾病﹑摧鬼監生用之。書符時﹐閉炁一口﹐默念咒書之。

詛縿夭。磣音糝。凡爲人解咒鬼也。用時﹐取北方炁一口﹐書符召之訓教﹐以符與之。

刳蠢蠕。解殺傷鬼也。凡有人曾殺傷被冤魂﹐以此解之。用時﹐取北方炁一口﹐書符召之﹐使之托生﹐不得爲冤對也。

蝦。爲人解縊鬼也。凡有縊鬼未經托生者﹐念一徧﹐掐訣書符﹐貼之。

梟塊。凡有溺鬼處﹐以此符與之托化。念咒一徧﹐掐訣書之。

胤缺。解病鬼。凡有復連蠱疰者用之﹐以此符與疾者吞帶。取東方炁三口﹐念咒三徧書之。

累鉆。解藥蠱毒﹐或有飛蠱毒害人處﹐以此解之。用時﹐以符燒﹐並掐訣念咒五徧。

陷涎。去不忠也。

復毅。去諛諂也。

濫攪。去貪也。

凡此者﹐皆君民之大害也。遇此﹐書符召以變其心﹐則皆改過﹐爲忠廉正直之士。皆掐訣念咒﹐望其人﹐以手書符﹐吹之。

忤捆鶴鉞。召鬼神行事也。凡所在壇廟﹐抽借兵將用之。如篆此符﹐則掐四指第二節

﹐念咒五徧書之。

撾戮蹙摝。去不孝也。此等正害於大法﹐情理重者﹐以此誅之﹐召符神並劍﹐夜戮其神。此王法之所棄也﹐宜愼用之﹐無侯。用時﹐望其所在﹐書符一道﹐吹之。掐玉皇文﹐念咒三徧。

扇愁。攻蠻夷也。蠻夷﹐父不慈﹐子不孝﹐侵於中國。以此魘之﹐當效順也。用時﹐以戲望其所在書之﹐置其所經之路。用時﹐望天罡取正炁一口﹐念咒書之。

餒捎潰判。稍音稍。剚音土。賞公廉也。凡有此者﹐用符吹之卽其人自然福至。書符掐訣﹐念咒五徧﹐書五道﹐吹。

魃愗心磴魘。呼旱鬼也。

蠱俍誣殫熠樞紐灣綴秉岐妓霰。

褫之二十。書符時掐訣﹐念咒十徧﹐以符燒之。

驅邪割暴。召魁罡也。凡斬伐邪魔﹐掐訣念咒書之。

忿毳涎。解人害也。靴揖詈誅。厭橫逆也。

凡自護身﹐卽用之。念咒五徧。掐訣書符﹐佩之。或爲人﹐亦用此。

咄怛吽。去殟毒也﹐遣媼﹐卽用之。用時﹐取北炁七口﹐念咒一徧﹐書符七道﹐於殟家燒之。

嚩密囉娑訶。嚩音焉。厭百精也。如用﹐則占至考入十﹐念咒掐訣﹐書符鎭之。

唵戶�。召閉息神也。如行炁﹐言閉息﹐卽用之。用時﹐以手摩鼻﹐念咒書之﹐吞下。

尾引摩。解厭穢也。凡遇此﹐乃見戶之類﹐卽書此符燒之。書符時﹐存想符有大火燒身。掐寅﹐咒七徧﹐而後燒。

怛他。去淫心也。

刀利。除淫鬼也。

如遇心動﹐卽以朱書下利﹐吞之卽滅。書符時﹐呵炁五口﹐掐訣念咒書之。

本蜆魁鬼。去屍虫也。

噷呵。護炁也。

如願身煉﹐卽先篆﹐吞五日。念咒七徧﹐掐寅上﹐望東取炁三口﹐吹之。

飄籠稍那謹謹沙那銅蛇竭那。

召酆都百鬼也。以正月十六日召至﹐告戒之﹐使不得害人。書符時﹐掐四指二節﹐不住手﹐書以燒之。卽至事訖﹐遣用娑訶符。

風輪火車。凡召到酆都鬼﹑有罪鬼﹐搏殺之。如篆時﹐念咒七徧﹐望天罡取炁﹐吹之。以手書符。

帝居怛訶。入天門也。

風火交加。去身中惡也。

梵翳徵銷。召貪罡力士也。

凡升眞入天門用之也。用時﹐先得詔便書﹐以備要用。

九梁橫梟揖卮泄誅靴詃詃訶籠詈姦吽。凡升眞已﹐入天門﹐卽以此符付

貪罡力士。乃錄事神祇應﹐恐入天樞不知次第。

縛只知那。凡見錄事﹐又須召賞善判官也。

怛哩拏伽。又召掌惡判官也。

三慕陀羅。又召天門七十四司判官也。

旣召至判官﹐卽以下二符與之。

帝利。此符云吾行美也。

蛇開。言一家盡良善也。如此驗證﹐有此二符﹐卽諸判官同錄事﹐給付券矣。

云目帝那。召合符吏也。

吠伽婆帝。合符了﹐遣之去也。

旣得符券﹐卽以此符召吏﹐合而後遣。

翳婆伽多。四天門下﹐持所賜丹藥﹑文字先到也。

只岐囉。召天王﹐合上帝所賜登殿券也。

撾毗只知他。召送天書﹐便交謝表也。

翳帝夷帝。召三淸左右丞﹐問朝謝之禮。

羅又底南。召三淸傳言玉女也。

喝喝剎婆。召主吏也。

雞哩女訶。召副吏也。

風輪火車。所賜丹至﹐以此符謝也。

凡此符﹐自召錄事以後﹐不書訣節﹐當自知之也。

太上靈寶淨明祕法篇下竟

