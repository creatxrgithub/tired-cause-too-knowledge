許眞君受煉形神上淸畢道法要節文

經名﹕許眞君受煉形神上淸畢道法要節文。宋何守澄撰。四篇同捲。底本出處﹕《正統道藏》洞玄部方法類。

許眞君受煉形神上淸畢道法要節文

太上曰﹕靈寶本章﹐回骸起死﹐治病伏魔﹐馘毒伐惡﹐皆有大帥﹑擲火之神常來護衛。大神卽人之心﹐擲火之神卽人之魂。心與魂分﹐煉爲上眞。上眞已成﹐出入腦門爲泥丸。內包至眞﹐合成元始玉文。全印神章﹐自然大道﹐是謂無量玄玄。

第一法養神煉形護魂歸一之章

中理五炁﹐混合百神﹐和合自然調神之章。

九和十合﹐變化上淸。千和萬合﹐自然成眞。

气合元靈神處生之章。

中有度人不死之神﹐長生大君。

煉神德就出入自在神章。

泥丸絳宮。

第二法玉淸佩符受命神章

執符把籙﹐齊到帝前。

玉淸受神助炁神章。

赤書玉字八威龍文。

玉淸形神得備神章。

靑帝護魂﹐白帝侍魄。

玉淸合神自然神章。

元始符命﹐時刻升遷。

第三法捍邪操惡之气

魔無干犯﹐鬼無妖精。仙道難固﹐鬼道易邪。

攝正自然羣魔稟伏之气。

三官北酆﹐明檢鬼營。金鐵前戮﹐巨天后刑。

伐惡除邪之气。

千千截首萬萬剪形。魔無干犯﹐鬼無妖精。

治病養生之气。

無英公子﹐白元尊神。太一司命﹐桃康合延。

還元治病之气。

風疼風裹去﹐气痛隨炁滅。

許眞君受煉形神上淸畢道法要節文竟

