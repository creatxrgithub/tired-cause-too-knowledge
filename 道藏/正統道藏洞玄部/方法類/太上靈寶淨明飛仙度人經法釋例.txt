太上靈寶淨明飛仙度人經法釋例

高明大使神功妙濟眞君許旌陽釋

自然玉字章

大梵之炁﹐本乎無形﹐而能生有形﹐無數而禦有數﹐發自然之和﹐闡自然之妙﹐超於混沌之初﹐出於希夷之表﹐以辟乾坤之蘊﹐以生天地之儀﹐以斡陰陽之運﹐以開日月之光﹐輪轉四時之機﹐生克五行之炁﹐育中和而孕聖﹐煥秀麗而成文。聖人以文運化﹐以聖立教﹐以是而出於玄關﹐明三便﹐皆以制形數而定期運。則所謂炁者﹐道之全體也。道之敷落﹐其精華顯照者﹐如是也。昔者龍圖龜書﹐承象效法﹐黃帝﹑伏義﹐得之以濟天下﹐蓋其緒餘土苴而已。原夫古之聖人﹐觀天文以察時變﹐觀山勢以察地理﹐觀艸木烏獸之文以制宜。則所謂文者﹐本自然之文﹐非人爲也。得自然之文﹐故能通造化﹐故能出形數﹐而了性命大道。倉頡以烏迹制字﹐致於鬼哭龍藏。昆於希夷自然﹐流落世人﹐以度羣品者哉。誠能本玆道以辯其理﹐則天𨿽高﹐而可躋其域﹐地𨿽廣﹐可遊其方﹔日月𨿽運而不停﹐可乘其光﹔星斗𨿽轉而不常﹐可躡其罡。則所謂大梵者﹐誰能知其一二者哉。爰我道君﹐遭遇運數﹐元始敷教﹐道有攸歸。故靈寶大洞之文﹐於是出焉﹐而陶鑄羣黎也。得斯文者﹐皆昔同傳聖意﹐與聽瑤音﹐一念失科﹐流浪輸轉﹐以生爲人。誠能知身之貴﹐道之難﹐而明之﹐可謂靈炁回元宮﹐眞人歸舊隱者也。故《太上靈寶淨明飛仙度人經法》者﹐元始說之﹐道君述之。𨿽有其經﹐尙祕其法。日月二宮天子﹐因之以法述經意﹐因經明法理﹐自非救濟時事﹐運極數移﹐莫有昭示時也。吾今屬以洞神宰括﹐憫棄芻蕘﹐眷細微之無知﹐皆大梵之赤子﹐是以冒昧明眞﹐失口發隱﹐作《飛仙度人經法》﹐原舊意也。故因經敍法﹐尊師旨也。以經爲咒﹐本師令也。因法述事﹐廣師志也。首曰敍微﹐言其道包含﹐所以彰微者此也。次日叔經﹐言其道經而有常也。終而釋之﹐謂之釋例﹐使後之高達者﹐因經觀釋﹐因釋明例。敍微一卷以象天﹐釋例二卷以象地﹐合三十二章﹐以象三十二天。敍經四卷﹐以象四時。將使學者﹑優遊於其間﹐神閒精一﹐與天爲徒﹐則無不本也。

自然眞理章

字者﹐炁所結也。符者﹐字之精也。咒者﹐字之理也。含者﹐字之音也。以丹染紙﹐字之與符﹐托此而形容也。以口念咒﹐由此而感召鬼神﹐炁之靈也﹐炁之和也。以人召神﹐以神召炁﹐煉炁成神﹐神與炁合也。存神布炁﹐神與炁合也。以我身本至和﹐感天地之英炁﹐則服字﹑服符之法起也。以天地之正理﹐悟之爲一身﹐則存思變易﹐自此起也。非天下之至精﹐其孰能與於此。何則﹖道本混成﹐無形無數。道散爲文﹐形散寓焉。方其無形無數﹐則湛然一炁。及其散殊開明﹐大梵乃有。淸者爲天﹐濁者爲地。天一字也。地﹐二字也。中者爲人﹐人三字也。由人而後於此﹐則天之一散﹐星辰交錯而光明。地之二散﹐艸木山河之結殖。人之三散﹐烏獸虫魚之生育。凡有炁﹐皆一也﹔有形者﹐皆二也﹔有名炁者﹐皆三也。則發造化之理﹐由是而推﹐則萬範陶冶﹐孰不生於大梵者哉。原人之有生﹐聖於此立﹐神於此行﹐道於此興。神因此聖而托道﹐因人而有明﹐則自然字出而爲教。教設而道著﹐道成而教神矣。非天下之至神﹐其孰能與於此。明道者體祖教﹐而知身亦大梵之炁﹐凝而成寶者也。性心之明﹐亦大梵之純潔瑩徹﹐而光明者也。於是參而天地﹐則元始造化立﹐天地煥然在我。天地無言﹐和聲自生。人本無言﹐天籟自嗚。四時無心而行﹐則吾之元炁在我﹐本無所動也。本無所動﹐則天地有至珍至寶﹐無所發泄﹐隨炁而生精聚神者也。吾停匱而蘊藏之﹐豈不綽綽然有餘裕哉。於是以我之珍﹐合天地之珍﹐則鉛汞之名﹐此其名也﹔符字之狀﹐此其體狀也﹔炁津之出﹐此其味也﹔洞章之發﹐此其聲也。知聲名形味﹐而餌寶之說著。寶具而室富﹐室富而意遂﹐所以能眞通也。非天下之至士﹐孰能與於此。得至精﹐造至神﹐守至一﹐而眞理明矣。

自然成眞章

天地者﹐炁也。人之身﹐亦炁也。天地有日月﹐人身有眼目﹔天地有江河山嶽﹐人身有气脈骨肉﹔天地有五行﹐人身有五臟﹔又有五行之運而運四時﹐人亦以五臟而運四肢。得其理則生﹐不得其理則死。故順天地之正性﹐而合一身之正炁﹐惟正則無所妄。則存思呼召﹐朝元之體也。大率飛仙﹐度其本宗。旣明大梵之炁﹐則大梵在我矣。吾能以炁召炁﹐故能以和致和。而存思誦經﹐則有三炁之彌室﹐師子﹑白鶴之滿前。靑炁者心火﹐托木而盛發﹐白炁者腎水﹐托金而煥明﹐黃得其正理。故靑出自頭﹐白出自足﹐黃出自臍。師子義獸﹐肺之餘也。白鶴仁禽﹐肝之餘也。蹲者盛其威﹐飛者揚其美﹐威美具而神明應矣。於發爲精﹐誠無不感也。出爲靈音﹐無不通也。何則﹖內備而外應。何謂內備﹖腎之紫炁﹐合水火而飛﹔肺之生炁﹐結玉虛而懸﹔懸故郁勃而發﹐有稜層十二重玉樓之諭也。樓者﹐喉也。紫闕﹐口也。金軒瓊堂者﹐亦腎之本根也。八騫﹐八景也。所能動以致用﹐由元炁使之也。丹房﹐母脾之位也。脾腎立﹐肺之聲應。師之應而後﹐心之精﹐肝之液﹐皆合爲用也。於是而日月可咀嚼﹐於此而心府開通﹐肺庭端正﹐紫炁右回﹐與鬥連歷﹐而腎之元本立矣。出入金門﹐而脾通神矣。仙君降駕﹐而肝元正矣。此皆由一而至﹐至一而神﹐內通乎身﹐外感乎天地。如是而思存﹐則呼吸定息﹐可召風雲﹐可致神階﹐謁聖超升﹐如暮夜歸室﹐則三十二天之炁色﹐可以悟通矣。何謂三十二天之炁﹖九炁是也。九黑者﹐五行之黑也。三十二天﹐應人頭骨﹐骨有三十二關節﹔應於頂﹐頂有三十二竅。則所謂三十二天者﹐乃吾身也。曰黃者﹐土也。白者﹐金也。赤者﹐火也。靑者﹐木也。黑者﹐水也。黃與靑合而成綠﹐黑與靑合而成蒼﹐靑與白合而成碧﹐黑與赤合而成紫。皆因腧穴交互﹐玄炁相通也。在人則如此矣。在天則東方主生﹐南方主長﹐西方主收﹐北方主藏。生長收藏之職﹐或同也。皇曾之天﹐東北之位﹐本靑黑而蒼﹐而反黃者﹐黃鍾之宮﹐炁之始也﹐萬物非土不生。和陽之天﹐東方之位﹐本靑本赤『﹐而反白者﹐萬物入文明之位﹐白而受采之時也。孔升之天﹐西南之位﹐本於赤白相揉﹐而一於紫者﹐白輿黑同其體則白其用則黑白相聚而反碧者﹐水以白爲用之而死﹔交會﹐其名日碧三十二天﹐三十二帝所司之職﹐或綜生而判死﹐或掌文而決獄。其職其位﹐融自然之炁﹐煥自然之色。人之五藏﹐宮室羅布﹐亦應乎天﹐故五臟不專用﹐五炁不專理﹐相生相伐﹐本末互使。根柔爲水﹐水潤生木﹐木直生火﹐火炎生土﹐土質生金﹐金剛極反﹐子轉乎水。人能調奕運用﹐施爲節宣﹐以補養呼吸之義。行之﹐以反惡爲善之理。和順義﹐而合於理﹐則如五行﹐周而復始﹐宣通無己也。資陶五行﹐以治五炁。由爲五炁﹐合於五善。五善旣立﹐則爲神仙﹐縱而不修﹐死敗爲鬼。鬼者歸幽而受苦﹐仙者升明而受樂。此皆以行立道﹐以功致仙﹐則吾之飛仙度人之法者﹐乃達人之所荃蹄而已矣。

太上靈寶淨明飛仙度人經法釋例竟

