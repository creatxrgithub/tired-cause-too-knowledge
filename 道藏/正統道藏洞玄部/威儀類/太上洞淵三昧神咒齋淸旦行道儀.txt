太上洞淵三昧神咒齋淸旦行道儀

經名﹕太上洞淵三昧神咒齋淸旦行道儀。唐杜光庭編。二儀同捲。底本出處﹕《正統道藏》洞玄部威儀類。

太上洞淵三昧神咒齋淸旦行道儀

廣成先生杜光庭刪定

於玄師前立班定﹐唱道﹕

道場眾等人﹐各運心歸命三寶。

次華夏贊引

次入戶咒

次上五方香東方爲始。

次上禦案香

次各禮師存念如法禮師思靑雲靑

帝﹐如黃綫儀。

次衛靈咒

次嗚法鼓二十四通

次發鑪咒

太上玄元五靈老君﹐當召功曹使者﹐左右龍虎君﹐捧香使者﹐三气正神﹐急上關啟三天太上玄元道君。臣今正爾燒香﹐奉爲齋官某乙﹐修太上洞淵三昧神咒大齋﹐拯護人天﹐消禳災沴。願得太上十方正眞生气﹐降流臣等身中。所啟速達﹐徑禦太上玄老至眞無極大道太一玉皇帝禦前。

人各三禮。

次各稱法位

上淸玄都大洞三景弟子無上三洞法師﹐奉行三昧神咒大齋法事﹐某嶽某帝先生﹐小兆眞人。臣某等﹐同誠上啟﹕虛無自然元始天尊﹐無極大道太上大道君﹐無上玄老太上玄元老君﹐已得道大聖眾﹐至眞諸君丈人﹐通玄洞淵三昧神咒三十六部尊經玄中大法師﹐上元太一空洞三天太眞﹐萬聖道主﹐二十四高尊﹐十方眞人﹐天仙地仙眞仙飛仙﹐五嶽神仙﹐諸天至極三寶威神﹐隨機應感三界眞靈。臣等夙荷玄休﹐叨佩大法。尊經寶訣﹐得以稟修。而盟告之辰﹐約當宣化。輔贊邦國﹐濟護天人。普及幽明﹐咸令開度。況奉詞旨﹐敢不上聞。

次讀詞

按如詞言義﹐惟丹切虔修齋﹐直請福希恩。臣等忝職玄司﹐所宜遵副是用。肅嚴香燭﹐敷列壇場。依太一天尊﹐玄老具典﹐奉修洞淵三昧神咒大齋。夙夜翹勤﹐轉經行道。請五方上帝及天官吏兵﹐三洞威神﹐龍虎騎乘。驅除妖逆﹐掃蕩氛邪。布气行神﹐降伏魔祟。消災致福﹐助道宣威。天地眞靈﹐應時感降。以今淸旦行道﹐初撚上香﹐歸身歸神歸命大道。臣等首體投地﹐歸命太上三尊。以是功德﹐歸流社稷﹐尊靈宗桃先聖。升眞紫闕﹐騰景淸都。乘鳳輦以徊翔﹐福龍圖於延永。地廣於堯對禹迹﹐祚隆於周曆漢年。二象和寧﹐三光昭朗。得道之後﹐升入無形﹐和與道合眞。

以今二撚上香﹐歸﹑身歸神歸命大道。臣等首體投地﹐歸命太上尊經。以是功德﹐上祝皇帝﹐二儀並固﹐三景齊明。仁格堯湯﹐化超羲嗥。后妃嬪主﹐太子諸王﹐德贊紫宸﹐功扶皇極。文武卿佐﹐中外職僚﹐敷恩澤以無私﹐致雍熙而成化。干戈永戢﹐水旱不興。疫毒無侵﹐休祥允萃。八弦九野﹐克臻淸靜之風。自幽及明﹐共睹升平之運。得道之後﹐升入無形﹐和與道合眞。

以今三撚上香﹐歸身歸神歸命大道。臣等首體投地﹐歸命太大三師。以是功德﹐歸流弟子某家﹐九玄七祖﹐一切幽靈。釋罪地司﹐生神天府。冤仇和解﹐罪疊消平。某家眷屬﹐六親同臻﹐福佑前生。今世往債宿瑕﹐俱乘懺謝之緣﹐盡息災凶之咎。眞靈佑護﹐道德匡扶。厄運淸消﹐邪魔摧蕩。天兵神將﹐介福垂祥。得道之後﹐升入無形﹐和與道合眞。

次禮方

次懺方

次於鬼門上存神命魔密咒

次步虛旋行三周

次三禮

至心稽首﹐太上無極大道。

至心稽首﹐三十六部尊經。

至心稽首﹐玄中大法師。

次重稱法位

具法職﹐奉行三昧神咒大齋法事﹐某嶽先生。臣某等﹐謹重上啟﹕太上無極大道無上玄老太上玄元老君﹐洞神洞淵洞玄洞眞﹐三昧神咒經寶威神﹐天仙地仙眞仙飛仙﹐五嶽神仙﹐十方眞人﹐已得道大聖眾﹐至眞諸君丈人﹐三界官屬﹐一切尊靈。臣等叨承福會﹐獲履法門。參佩寶經﹐洞淵大法。職當宣弘妙旨﹐濟度人天。佐國立功﹐奉揚正化。某官某乙﹐請修無上神咒大齋。敷列壇場﹐精丰信幣。轉經行道﹐燒香然燈。懺謝罪尢﹐解消災咎。關告三界﹐延降萬神。請千二百官天兵將吏﹐誅除妖惡﹐摧伏冤魔。瀝懇冥心﹐以期通感。伏惟十方高聖﹐太上三尊﹐慈澤滂流﹐威光下燭。勑天司地府﹐五帝三官﹐太山酆都﹐嶽漬官屬﹐赦除某官某乙前生今世﹐億劫以來積疊深瑕﹐無邊無量。前惡未懺﹐後罪又加。結在天地之曹﹐陰陽之府﹐嶽漬之內﹐水火之司。或訟逮所延﹐考罰所注。致招災咎﹐祈謝無由。或穢慢三光﹐輕淩四大。明幹禁忌﹐幽觸神祇。結固纏綿﹐不可憶識。因今懺謝﹐並乞蕩除。賜冤債和平﹐愆尢除滌。原銷觸犯﹐超度災凶。罪對幽淵﹐咸蒙赦宥。從容天界﹐煉化福庭。垂佑延祥﹐永隆嘉祚。若有災疾﹐卽次用下句。若無事卽已。今以國土﹐居宅之內。疫毒流行。赤子嗷嗷﹐坐罹凶橫。仰祈玄佑﹐湣濟生靈。臣按三天法師正一科品﹐誅邪制鬼﹐收束魔靈。謹爲某官某乙﹐謁請無上高倉君五人﹐兵士十萬人﹐主爲收除三丘五墓之鬼。謁請天曹運气君五人﹐兵士十萬人﹐主收除某家百二十禁忌刑殺嫉拓之鬼。謁請都曹正气素車白馬君五人﹐兵士十萬人﹐主收除某家眾邪妖精禍害之鬼。謁請考召君五人﹐兵士十萬人﹐收除某家下官故气土精月食之鬼。謁請運气解患守宅君五人﹐官將百二十人﹐兵士十萬人﹐主收除某家新宅故宅五毒百病逆气之鬼。謁請天上咎逆君五人﹐官將百二十人﹐兵士十萬人﹐主收除某家耗害精邪招引外魔盜賊之鬼。謁請廣司君五人﹐官將百二十人﹐兵士十萬人﹐收除某家十二月位破殺虛耗之鬼。謁請北城詔命化諭謀議君五人﹐官將百二十人﹐兵士十萬人﹐收除某家北將破王之鬼。謁請天心刺史從事一千二百人﹐兵士十萬人﹐主收除某家時行五毒溫疫气病剖剔之鬼。謁請平天君五人﹐官將百二十人﹐兵士十萬人﹐收除某家刑禱咒詛房廟考气之鬼。謁請無上太和君五人﹐官將百二十人﹐兵士十萬人﹐收除某家魍魎野道五部兵獵遊�之鬼。謁請收神上明君五人﹐官將百二十人﹐兵士十萬人﹐收除某家耗亂人神恐動魂魄夢寐不安之鬼。一十二部天官吏兵﹐一合具官﹐應時臨降。周幣庭宇﹐羅列八方。上震雷霆﹐旁布行陣。於宮宅內外搜捕姦邪﹐剪穢誅凶﹐焚蕩妖沴。六天故气﹐眾老之精。千鬼萬神﹐五方疫毒。魍魎光怪﹐中外彊�。宿考流殃﹐及土公害气。星燭復連﹐咎注非屍。新死故亡﹐雌雄逆殺。刑禱之气﹐妬鬼神。收滅誅鋤﹐永令斷絕。陰陽主宰﹐一切正神。安鎭方隅﹐辟斥邪妄。若有犯幹禁忌﹐驚擾龍神﹐祈謝修禳﹐回凶就吉。七十二位﹐刑德眾神﹐助道安人﹐祛災致福。罪咎蠲釋﹐疾厄無侵。或云痊平。九世七玄﹐生天證道。克臻禎貺﹐常保安寧。言功之辰﹐加爵進賞。若私家﹐卽自嘉祚。後續此。上願乾坤昭

泰﹐日月貞明。五緯順常﹐萬方康樂。帝圖隆固﹐聖壽遐長。社稷尊靈﹐宗桃先聖。惟昌寶歷﹐孚佑寰區。臣仕忠貞﹐黍稷丰稔。兵戈自戢﹐符瑞彰聞。萬國朝宗﹐窮荒入貢。某家道气流布﹐善力資燻。嘉祚日新﹐親緣同福。三徒六趣﹐蠢動飛沈。聖澤所覃﹐普天全濟。上明天尊大慈之施﹐下副臣眾等懺謝之誠。謹啟。

次十二願

次復鑪咒

次學仙

次出戶咒

次玄師前上香

次回向贊

次彈罰散如常儀

太上洞淵三昧神咒齋淸旦行道儀竟

