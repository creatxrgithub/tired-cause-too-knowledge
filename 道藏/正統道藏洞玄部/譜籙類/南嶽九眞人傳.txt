南嶽九眞人傳

經名﹕南嶽九眞人傳。宋廖倪撰。二書同捲。底本出處﹕《正統道藏》洞玄部譜錄類。

南嶽九眞人傳

奉議郎玫仕騎都尉賜徘魚袋廖恍撰

南嶽眞人﹐名之著者有九。其升舉時代﹐卽晉宋齊梁問﹐今像設依然。孰測眞人問會朱陵洞天﹐朝奉注生眞君﹐有所贊輔﹐與民人轉禍爲福也。自本朝樞密使孫沔椅事長沙日﹐嘗夢衣道士服者詣前日�。老叟姓王﹐朋儕九人﹐有田產爲別觀占佃百餘年。在公部下﹐幸一存意。沔第默志於心﹐未能詳也。及奉命祠嶽﹐偶遊九仙石壇﹐睹其老屋塑像﹐位於中者榜曰王靈輿眞人﹐與向之夢中告語者道貌略同。沔追憶前事﹐故委縣官推究。逾年﹐果得若干土田屬鄰觀歲收地利因而申明﹐勒還舊管。自非靈顯感通﹐何緣發於沔夢寐而有所伸矣﹖諒玆時少警湘楚﹐問涉於欺隱者﹐往往悔責祈於自新。自是四方至朱陵者﹐惟恐謁款羣眞乞靈後時也。去年冬﹐道士歐陽道隆款扉求見﹐謂餘日﹕道隆私門數世喜藏仙書﹐及道隆曉人事時﹐散墜過半。𨿽復卷軸存者﹐悉無首尾﹐惟《南嶽九仙傳》次第存焉。姑欲樓板與前此所印施《太上度人經》《老子道德經》《九幽經》兼行於世﹐使觀者遷善遠罪﹐必有得焉師願爲書百餘言﹐冠其篇首。余審語論由﹐中非涉浮僞﹐疾索所謂九眞人傳者﹐削其叔說稠疊者十有一處﹐正其字體謬誤者三十有一﹐又較升舉年月不同者四﹐取舊碑爲定。復語道隆曰﹕嘗聞信道故能學﹐學患不能勤﹐勤患不能久。學而勤﹐勤而久﹐行滿功成﹐遠到有涯矣。今道隆欲出俗累萬端﹐非濟度於人而不爲﹐眞有志之士也。宜乎勉旋景行﹐九眞人有初有終﹐補仙者閱位﹐則副野夫委曲作序云爾。

陳眞人﹐諱興明﹐穎川人也。少遊名山﹐周訪眞迹於南嶽天柱峯﹐遇二眞人﹐年可十八九﹐自云﹕我歷行四海﹐度有志之士﹐以世人修道暫能專精﹐中道而廢﹐不能勤久﹐何由擢形雲天﹐飛衝霄衢矣汝之積功亦可嘉也﹐第勿退敗﹐何慮不列名於金臺玉籍﹖前苦後樂﹐苦卽有極﹐樂卽無窮。何者﹖林谷幽棲﹐禽獸爲伍﹐饑渴畢至﹐寒暑辛勤﹐割世辭榮﹐離親捨愛﹐可謂苦也。壽同天地﹐變化無方﹐策空乘虛﹐坐生羽翼﹐可謂樂也。得不勉於修勵乎﹐興明拜首日﹕永佩聖言﹐畢志於道﹐不敢息忽也。遂授明鏡玄眞之道。修之十八年﹐二仙復降以告之曰﹕昔我授汝至道﹐果能勤行﹐今則登躡九天﹐遊宴八海﹐積功之報也。前苦後樂﹐惟子得之矣。以晉太始元年三月一日於元陽宮升舉。

施眞人﹐諱存﹐號胡浮先生。師黃盧子﹐得三皇內文驅策虎豹之衛。居衡嶽西峯洞門觀石室﹐或跨白豹而出﹐愛慕者罕得親近。晉永康元年四月七日升舉。

尹眞人﹐諱道全﹐天水人也。於衡嶽觀後峯修洞眞還『神徹視之道﹐兼佩五帝六甲左右靈乘之符。天眞降焉﹐謂之日﹕白日升騰者﹐當有其才而後成其道。昔漢武帝感太眞金母授五嶽眞形靈飛十二事﹐才得尸解之道﹐而不能使形骨俱飛。汝受﹟1其一事而有沖舉之望﹐斯乃勤苦所資﹐亦宿分所值矣。道全曰﹕淺學無聞﹐願示其要。天眞日﹕上自五帝六甲左右靈飛之符﹐洎混洞束蒙之丈﹐事目次第而有十二。及五嶽眞形﹐取其山之向背﹐泉液之所出﹐金寶之所藏﹐隧脈之所通而爲之圖也。況主符圖吏兵仙曹﹐職宰者眾矣。汝得靈符及受列嶽眞形﹐能自信奉而獲感通﹐乃知文始之裔﹐太和之族﹐世有神仙矣。與汝期於九淸之上﹐混茫之中。言訖而去。道全晉時居山﹐至永嘉九年正月九日白日升舉。

徐眞人﹐諱靈期﹐宋時人也。修道於南嶽﹐歲久﹐徧遊嶽之巖洞及諸山谷﹐一十五年﹐無不周覽。作《衡山記》云﹕天柱峯高四千一百丈﹐有夏禹治水碑銘﹐皆科斗文字。紫蓋峯常有白鶴翔集其頂﹐而神芝靈艸生焉。又言有石室在其下﹐香鑪﹑臼杵﹑丹竈具存。祝融峯上有碧玉壇﹐傍生紫梨木﹐𨿽子熟﹐人莫得而食之。其所記洞府勝異甚詳﹐竟不知靈期所修何道。能制伏虎豹﹐役使鬼神﹐以元徽二年甲寅九月九日於上淸宮白日升舉。

陳眞人﹐諱慧度。修道煉丹於玉淸觀﹐早暮爲山精所試﹐三結丹鑪﹐其志愈勤。及丹成﹐服之。以晉永明二年五月十三日升舉。

張眞人﹐諱曇要。居招仙觀精思﹐感通天眞﹐密降授其內養元和默朝大帝之道。行之十三年﹐神遊太空﹐面朝皇極大帝﹐賜以瓊實瑯膏混神合景之液。受而服之﹐變化不測﹐神用無方。以齊延興元年七月十三日升舉。

張眞人﹐諱始珍﹐南陽人也。居南嶽﹐遇神仙降授明鏡之道﹐使其修之。日﹕夫照物理者﹐天也。照物形者﹐鏡也。天之道以淸﹐鏡之體以明。人能存天淸鏡明﹑澄心靜神而內外洞朗﹐則至道成矣。若以內役其智﹐外勞其形﹐心不澄﹐神不淸者﹐去道遠矣。吾昔受之於長桑公子云﹕此道要祕於太微中天帝所﹐得之能洞達玄通﹐遐照八極。夫洞眞法中有四規之道﹐依四時而行之﹐亦與此同體爾。古人所謂虛其室則白自生﹐定其心則道自至。信哉﹐言乎。始珍修之九年而成﹐洞視千里﹐無一物可隱。以梁天監三年十一月十三日於九仙宮白日升舉。

王眞人﹐諱靈輿﹐九江道士也﹐勤志於道。初居五老峯﹐神人夜中謂之日﹕得道者若非其地﹐如植五穀於砂石之問﹐則不能成矣﹐𨿽有升飛之骨﹐當得福地靈墟﹐爾後可以變化。𨿽累德以爲土地﹐積功以爲羽翼﹐苟非其所﹐魔壞其功﹐玆道無由成矣。靈輿問何地可以棲止﹐日﹕朱陵之上峯﹑紫蓋之鄰岫﹐可以衝天矣。遂自廬阜遷居南嶽之中宮。一十二年﹐羣眞下迎﹐以梁天監十一年七月十三日就壇升舉。

鄧眞人﹐諱郁之。昔與徐靈期爲友﹐周遊靈山。宋元徽年中﹐徐君於上淸官升天﹐郁之徘徊仙山。歲久﹐梁帝聞其修道而闕丹石之備﹐詔賜物力﹐許於嶽麓山置上中下三觀爲修煉之所。有神人告語日﹕洞門之中是招福之鄕﹑延生之地﹐善記勿忘。丹成﹐復回居紫蓋峯東。以梁天監十一年壬辰十二月三十日﹐有八眞人乘雲車羽蓋降於室中﹐卽前得道升舉者八眞人也﹐於是日揖郁之就自然石壇同升霄。漢後有朝旨﹐爲之官字﹐擇道士以主燻奉。至唐咸通年﹐衡州刺史張觀陳乞賜號紫蓋峯九仙石壇﹐如其所請焉。

南嶽九眞人傳竟

﹟1『受』原作一授織據文義改。

