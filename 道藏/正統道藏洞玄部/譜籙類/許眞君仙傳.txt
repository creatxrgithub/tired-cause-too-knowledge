許眞君仙傳

經名﹕許眞君仙傳。一卷。底本出處﹕《正統道藏》洞玄部譜錄類。

許眞君仙傳

九州都仙太史高明大使至道玄應神功妙濟眞君﹐姓許﹐名遜﹐字敬之。曾祖淡﹐祖玉﹐父肅。世爲許昌人﹐高節不仕﹐乃穎陽由之後也。父漢末避地於豫章之南昌﹐因家焉。初母夫人夢金鳳銜珠墮於掌中﹐玩而吞之﹐及覺腹動﹐因是有孕﹐而眞君降生焉﹐時昊赤烏二年正月二十八日也。眞君生而穎悟﹐少小通疏﹐與物無件。嘗從獵射一鹿。﹐鹿中之子墮﹐鹿母猶顧舐之﹐未竟而斃。因是惻然感悟﹐卽棄折弓矢學道。眞君刻意爲學﹐博通經史﹐明天文地理﹐音律五行經緯之書﹐尢嗜神仙修煉之術﹐徧參歷考悉究玄微焉。眞君聞西安昊世云得至人丁義神方﹐南海鮑說祕法﹐及天降白雲符﹐遂往師之。世云靈感玄會若契宿因﹐悉以祕要付授。如今之垂世如意大丹﹐乃丁義神方之一也。西安今寧州﹐世云仕昊爲西安令﹐因家焉。今去州六十里有西平靖昊仙觀﹐卽其故宅。眞君與郭璞訪求名山爲棲眞之地﹐得逍遙山金氏宅﹐謂大合仙格﹐乃同謁金公。璞白曰﹕許君欲置一舍爲修煉之地﹐故上謁。公日﹕許君若誠有意﹐當並置莊產爲薪水資。眞君曰﹕𨿽蒙傾蓋﹐受之無名﹐願聞所需﹐多寡惟命。公曰﹕大丈夫一言道合﹐身命猶以許人﹐況外物乎。乃取一大錢中破之﹐各收其半爲券焉。眞君居金氏宅﹐日以修煉爲事﹐不求聞達。鄕黨化其孝友﹐交遊服其德義﹐人有饋遺﹐苟非眞義一介不取。嘗有售鐵燈檠者﹐因夜然燈有漆剝處﹐視之乃金也﹐翌日訪元主還之。眞君道譽日著﹐郡舉孝廉﹐不就。朝廷累加禮命﹐不得已﹐乃以太康元年起爲蜀郡旌陽令﹐時年四十二。視事之初﹐誠胥吏﹑去貪鄙﹑除煩苛﹑脫囚摯﹐悉開諭以道﹐吏民悅服﹐咸願自新。其教民忠孝﹑慈仁﹑忍愼﹑勤儉爲先令秀民有德望者相與勸率﹐故爭競日消﹐至於無訟。時胡﹑詹二典押爲之掌案﹑聽政焉﹐今廟食爲神。眞君未任縣之先﹐歲饑民無以輸租﹐郡邑繩以法﹐率多流移。曁蒞事日﹐乃以靈丹點瓦礫化黃金﹐令人潛座於縣之後圃﹐一日籍民之未輸者咸造於庭﹐使吏請責之﹐令服力役於後圃﹐民鍥地獲金得以輸納﹐故兔逃竄之憂﹐遂悉按堵。鄰境流移之民慕其德惠﹐來依附者甚眾﹐遂至縣邑戶口增衍﹐人物富庶焉。郡中屬歲大疫﹐民死者十有七八﹐眞君乃以所得神方拯治之﹐凡符呎所及皆登時而愈﹐至於沈病之疾亦無不痊者。郡中疫民旣活救濟之道﹐傳聞他郡﹐病者相繼而至﹐日以千計。於是標竹於郭外十里之江﹐置符於其中﹐俾就竹下飲之﹐皆酸。其悼耄贏疾不能自至者﹐汲歸飲之亦獲痊愈。故蜀民爲之謠日﹕民無盜竊﹐吏無姦欺﹐我君活人﹐病無能爲。眞君任旌陽旣久﹐知晉室將亂﹐乃棄官束歸。蜀民感其德化﹐無計借畱所在﹐立生祠﹐家傳畫像﹐敬事如神明焉。啟行之日﹐贏糧而送者蔽野﹐有至千里始還者﹐有隨至其宅願服役而不返者﹐乃於宅束之隙地結爰以居﹐其狀如營壘﹐悉改氏族以從眞君之姓﹐故至今其地號許家營焉﹐其遺愛及民有如此者。眞君與昊君遊嵩陽﹐聞金陵丹陽縣黃堂靖有女師諶姆﹐多道衛﹐同往師之。姆曰﹕昔孝悌王自上淸下降兗州曲阜縣蘭公家﹐畱下金丹寶經銅符鐵券﹐謂公日﹕後晉代當有神仙許遜傳吾此道。命公轉以授吾﹐使掌之以俟子﹐積有年矣﹐今當授子。乃登壇依科盟授﹐並正一斬邪之法﹑三五飛步之術悉以傳付。二君前受諶姆道法﹐禮謝訖辭行。眞君方心期每歲必來謁姆﹐姆覺之﹐曰﹕子勿來﹐吾卽返帝鄕矣。乃取香茆一根望南擲之﹐日﹕子歸認茆落處立吾祠﹐歲秋一至足矣。二君還﹐首訪飛茆之邇﹐於所居之南四十餘里得之﹐已叢生矣。遂建祠宇﹐亦以黃堂名之﹐今號日黃堂隆道宮﹐每歲仲秋之三日必往朝謁焉。眞君自嵩陽回訪諶姆飛茆之邊經過路傍偶見陂水淸澈爲之少憩﹐今淸陂村有憩眞靖爲觀﹐是其處也。又見鄕民盛烹宰以祀神﹐且相詫曰﹕祭或不腆財神怒降禍矣。眞君曰﹕怪崇敢爾耶。乃夜宿於逆旅﹐召烈風迅雷伐之﹐拔其林木。明日告其里人日﹕妖社已驅﹐毋用祭也。今其地有廢社﹐鄕民不復祭祀。眞君尋訪飛茆經過之地﹐見鄕民負檐遠汲者滿道﹐老幼勞苦﹐乃以杖刺社前涸澤湧泉以濟之﹐𨿽旱不竭﹐今大澤村紫陽靖之石井也。眞君嘗登龍城之山巓﹐指山腰之泉壇日﹕是必有異物藏於其中﹐後將爲妖孽以害生民。遂卓劍運法建立壇靖以鎭之﹐今每年仙馭朝諶姆則憩於此﹐號龍城觀。眞君渡小蜀江卽今之黃湖口﹐抵江幹之肆﹐主人朱氏𨿽貧而迎接能盡禮敬。眞君乃戲畫一松於壁而去﹐其家卽日市利加倍﹐後江服潰堤市捨俱漂﹐惟松壁不壞也。今名松湖市﹐見有朱土地廟食焉。眞君嘗煉神丹於艾城之黃龍山﹐山揪有蛟魅﹐聚淵藪作洪水欲漂丹室。於是眞君遣神兵擒之﹐釘於石壁﹐今釘蛟石俱在。眞君神丹旣成﹐乃祭於幕阜山葛仙翁之石室。眞君至修川﹐愛其湍急而味堅﹐取神劍磨於澗傍之石﹐卽今號梅山旌陽觀。眞君渡水登秀峯﹐爲壇於峯頂以醮謝上帝﹐乃服仙丹﹐今號旌陽山。溪南有昊仙觀﹐卽昊眞君故居也。眞君造昊君之宅過西安縣﹐卽今寧州﹐社伯出謁﹐乃請其地分有妖孽爲民害者其神匿之。眞君行過一小廟﹐五神人迎謁而告曰﹕此地又有蛟孽毒害生民﹐知仙君來此﹐故往鄂渚藏避矣。後將復還﹐願爲斯民除之。廟神姓毛﹐兄弟五人﹐今日協佑廟﹐在州束四百步。眞君如廟神之言躡邇追蛟至鄂渚﹐路逢三老人詢其蛟孽蹤穴所在。指日﹕見伏於前橋下。眞君至橋側﹐仗劍此之。蛟驚奔入大江﹐匿於淵。乃劫吏兵驅之﹐蛟從上流奔出﹐遂誅之。三老人卽普應三王廟食﹐其地今有伏龍橋﹑上下龍口。眞君怒西安社伯匿蛟而不職﹐錮其祠門﹐止其享祀﹐令居民事姓毛之小廟。今寧州城隍廟﹐正門常閉開﹐則邑有災協佑廟食甚盛。眞君還郡城日﹕此地水陸衝要人物繁夥﹐豈無分合神仙之人。試以靈丹數粒雜他藥貨之﹐令其信綠而取﹐竟無一人遇者﹐眞君吁嘆仙才難得也。眞君聞新昊有蛟爲孽﹐因持寶刺捕逐﹐經今仙遊觀之地﹐蛟懼竄入溪穴﹐卽今藏溪。眞君乃以巨石書符及作鎭蛟文以鎭之﹐文石尙存於今之奉新縣西十里延眞觀院。海昏之上遼有一巨蛇﹐據山爲穴吐气成云﹐亙四十里吞吸人物﹐大爲生民害。眞君聞之﹐乃登北嶺﹐卽今會仙峯驗之﹐果見毒气漲空﹐乃集弟子將來誅之。初入其界遠近居民千百人競來懇訴﹐眞君惻然日﹕世運周流﹐際此厄會﹐生民何罪﹐乃受其災。吾之此來正爲是事﹐誓不與此蛇俱生也﹐當爲汝曹除之。眞君羣弟子旣集﹐亦同勸請誅蛇。眞君日﹕須時至乃可。於是卓劍於地﹐對天默檮﹐良久飛泉湧出﹐俄有赤烏飛過。眞君日﹕時至矣。其地爲候時觀﹐後改赤烏壽聖﹐今日廣福觀。眞君至蛇所﹐鄕民咸鼓噪趨前聽命。乃卓劍布气﹐飛符召海昏社伯南昌社公並力驅蛇出穴﹐其符落處因建觀名符落﹐今南昌太和觀是也。蛇出穴舉首十餘丈吐毒衝天﹐眞君嘯命風雷指呼神兵﹐令昊君飛步引劍劈其首﹐施岑甘戰等揮劍裂腹﹐有小蛇自腹出﹐長數丈﹐甘君欲斬之。眞君日﹕彼未爲害﹐不可妄誅。小蛇奔七里﹐聞鼓噪回顧其母。弟子請追戮之﹐眞君日﹕此蛇五百年後若爲民害﹐吾當復出誅之﹐以吾壇前松相拂地爲驗。又曰﹕吾仙去後一千二百四十年問﹐豫章之境五陵之內當出地仙八百人﹐其師出於豫章﹐大揚吾教。郡江心生沙洲﹐掩過沙井口之時﹐小蛇若爲民害﹐彼八百人自當誅之。。若無害於民﹐亦不可誅也。蛇子遂得入港。今建昌有蛇子港﹑七里聽﹐新建有昊城廟是也。眞君旣誅巨蟒﹐妖血污劍﹐於是磨洗之﹐且削石以試其鋒。今建昌州有冷水臺﹑磨劍池﹑試劍石存焉。眞君告弟子日﹕大蛇𨿽滅﹐蛟精未誅。彼物通靈﹐必知吾有除害之意﹐恐其伺隙潰郡城﹐盍歸郡乎。戰﹑岑二子者從我焉。時永嘉六年也。眞君道術高妙﹐著聞遠邇﹐。求爲弟子者動以千計﹐郁之不可得。乃化炭爲美婦人夜散羣弟子處以試之﹐明旦閱之其不爲所染污者惟十人爾﹐卽異時縿侍前後上升諸高弟也。自是凡周遊江湖﹐誅斬蛟蛇無不從焉﹐餘多自愧而去。今建昌州西津名炭婦市﹐立觀號妙明。眞君與甘﹑施二君歸郡﹐周覽城邑。適有一少年美風度﹐衣冠甚偉﹐通謁自稱姓愼﹐禮貌勤恪﹐應對撻給﹐遽告去。眞君顧謂艸弟子日﹕適者非人﹐乃老蛟之精﹐故來見試也。其人體貌𨿽是﹐而腥風襲人﹐吾故愚之﹐庶盡得其醜類耳。眞君知少年。乃老蛟之精﹐迹其所之﹐乃在江滌化爲黃牛外於沙磧之上﹐眞君乃剪紙化一黑牛往鬥之。眞君令弟子迹蛟精所之﹐乃在郡城江滌﹐化爲黃牛外於沙磧之上﹐卽令之黃牛洲。眞君乃剪紙化爲黑牛去後﹐又令施岑潛持劍往﹐伺其國酣卽揮之﹐果中其左股﹐牛奔入城南之井中﹐井今在上籃寺束南角﹐故世亦號蛟井。眞君遣符吏追蛟精﹐至長沙賈誼井中﹐出化爲人﹐入賈玉家。先是玉妻以女﹐居數歲生二子。每春夏出舟﹐秋重載歸﹐是時忽徒還﹐給玉云﹕被劫傷股。玉召醫﹐眞君爲醫士謁玉﹐召之不出﹐乃上堂叱日﹕江湖蛟精害物非一﹐吾尋蹤至此﹐豈容逃避﹐速出。乃見形﹐遂揮兵誅之﹐嚶二子爲小蛟﹐並誅之。賈女幾變﹐父母告遂免。眞君謂賈玉日﹕蛟精所居其下卽水﹐今君舍下深不瑜尺皆洪波也﹐可速徙居﹐毋自陷溺。玉舉家駭惶移居高原﹐其地不日陷爲淵潭﹐深不可測﹐今長沙昭潭是也。眞君復還豫章﹐而蛟精之餘黨甚盛﹐慮眞君必誅之﹐心不自安。乃化而爲人散遊城市﹐因訪眞君弟子﹐詭言曰﹕僕家長安﹐積世崇善﹐遠聞賢師許君有神劍﹐願聞其功。弟子日﹕吾師神劍指天天裂﹐指地地坼﹐指星辰則失度﹐指江河則逆流﹐萬邪莫可當﹐神聖之寶也。又問﹕抑有不能傷者乎﹖曰﹕惟不能傷冬瓜葫蘆耳。蛟精以前言爲誠然﹐乃盡化其屬爲冬瓜葫蘆﹐聯延枝蔓浮泛滿江﹐擬流出境。眞君晨興﹐覺妖氛甚盛﹐乃顧江中見蛟精所化﹐卽以劍授施岑﹐使履水斬之。黨屬茹連悉無瞧類﹐江流爲之變色。眞君鑄鐵柱旣成﹐聽其出井外數尺下﹐施八索鉤鎖地脈﹐祝之曰﹕鐵柱若亞其妖再興﹐吾當復出﹐鐵柱若正其妖永除。由是水妖屏迹﹐城邑無虞。復恐後世姦雄妄作﹐故因鐵柱再垂記云﹕地勝人心善﹐應不出姦儼﹐縱有興謀者﹐終須不到頭。其慮後世也深大﹐率有如此者。眞君以蛟蜃之屬有散入鄱陽潯陽界者﹐慮其復還﹐乃周行江湖以珍滅之。至巖堯山頂有蛟湖三所﹐孔穴透大江通饒信﹐遂誅其蛟魅﹐立玉陽府靖﹑開化靖﹑太城府靖以鎭之。鑄鐵符鎭鄱陽湖口﹐杜其入路﹐今在湖口縣上鍾石。江中鑄鐵蓋覆廬陵玄潭﹐制其藏藪﹐仍壓以鐵符鎭以靈劍﹐今有飛符嶺﹑崇眞觀。將軍王惇舉兵內向﹐次於湖﹐眞君與昊君及郭璞同往謁之。惇宴日﹕予夢一木破天如何﹖眞君日﹕非佳兆也。昊君曰﹕木上破天未字也。令璞筮之﹐日﹕無成。惇日﹕予壽幾何﹖璞日﹕若舉事﹐禍將不久﹐若還武昌﹐壽未可量。惇怒曰﹕君壽幾何﹖璞日﹕盡今日日中。卽令武士擒璞斬之。眞君擲杯化鴒繞梁﹐惇舉目失二君所在。眞君與昊君遊至金陵﹐欲賃舟復回豫章﹐而船主告以乏操舟者。眞君日﹕爾等但瞑目安坐﹐切毋峴視﹐吾自爲爾駕之。舟人諾。眞君召二龍挾舟而行﹐經池陽以印印西岸之崖壁﹐辟水怪而行﹐今印文猶在。龍舟淩空﹐俄過廬山頂﹐至紫霄峯金闕洞﹐眞君與昊君欲遊洞中﹐故其舟稍低﹐抹林稍戛戛有聲。舟人不能忍而竊窺之﹐二龍卽捨舟於層岫之上﹐折桅於深澗之下。眞君謂舟人日﹕汝不聽吾言將何所歸乎﹖舟人乃拜求濟度﹐眞君教以服餌靈艸﹐遂得不死之術﹐盡隱於此山。今有鐵船峯﹐並桅爲石墮在澗中。眞君歸舊隱數十年問﹐不以時事關意﹐。日與羣弟子講究眞詮﹐精修至道﹐作醉思仙歌。又著《八寶訓》曰忠﹑孝﹑廉﹑愼﹑寬﹑裕﹑容﹑忍。忠則不欺﹐孝則不悖﹐廉而罔貪﹐愼乃無失﹐寬則得眾﹐裕然有餘﹐容而翕受﹐忍則安舒。鄕裏化之﹐皆遷善遠罪﹐孝悌興行。平時出處隨機應物不異常人﹐但所居之地嗚鶴翔飛景云旋繞而已。寧康二年甲戌﹐眞君一百三十六歲﹐八月朔﹐有云仗自天二仙乘輦下降﹐導從甚都﹐眞君向空迎拜。二仙日﹕奉玉皇命賜紫﹐韶授九州都仙太史兼高明大使﹐賜紫彩羽袍﹐玉膏﹑金丹各一合。眞君禮拜聽受訖﹐一仙日﹕余乃玉眞上公崔子文。一仙日﹕余乃元眞大卿瑕丘仲﹐就告眞君沖舉之日。復登云車而去。眞君召集門弟子與鄕曲耆老﹐諭以行期大會於眞君之庭﹐日設宴飲共叔惜別﹐且教以行善立功以致神仙之旨。著《靈劍子》等書﹐又與十一弟子各爲五言二韻勸誠詩十首﹐及遺世又以大功如意丹方傳眾弟子之不與上升者。勸誠詩卽今一百二十靈簽也﹐如意丹方亦行於世。每歲尙有黃中齋會﹐云八月十五日營齋會。徧召里人長少畢集﹐至日中祥雲彌望﹐音樂騰空﹐羽蓋龍車﹐從官兵衛﹐仙童彩女導從﹐崔瑕二詔使復降宣玉皇詔命﹐云已仰潛山司命官﹐傳金丹於下界﹐閉債封形迥子身及家口廚宅百好歸三天子急淨穢背土淩空﹐左大力天丁與流金火鈴照辟中黃﹞﹐無或散慢。眞君俯拜欽受。眞君遵韶使玉眞上公之言﹐以門弟子𨿽眾惟六人合從行﹐餘各自有超舉之日﹐不得偕行。乃升龍車﹐命陳勛﹑時荷持策前導﹐周廣﹑曾亨膠禦﹐黃仁覽與其父族侍從﹐吁烈與母部從﹐仙眷四十二口拔宅同時升舉﹐雞犬亦隨逐飛騰。里人攀戀投地悲號﹐不忍別去﹐眞君乃畱下修行鍾並石函聊爲異時之記。眞君有役夫許大﹐聞將上升苦求隨行。眞君以韶使告人數有定命﹐不徇所請﹐﹟預期聽其與妻運米出西嶺﹐及聞升舉乃倉惶奔歸﹐推覆米車曁至撫膺望號﹐眞君乃授以地仙之術。夫婦偕隱於西山﹐其米覆地復生。旣隱不欲人識﹐改姓午﹐復姓幹﹐見廟食於生米市翻車岡﹐時人或有遇見之者﹐蓋出沒不常焉。仙仗淩空有頃﹐墜下藥臼﹑車轂各一﹐又墜一雞籠於宅之束南十有餘裏﹐並鼠數枚墮地﹐已拖腸而不死﹐意其曾竊食仙丹也。後人或有見之者﹐必爲瑞應焉。升天后彩霞祥雲彌漫山谷﹐百里之內異香經月不散。初眞君自旌陽回﹐奉蜀錦爲質信於諶姆﹐姆制爲殿帷﹐至是忽飛來遊繞故宅之上﹐竟日復入雲霄。眞君初與郭璞尋眞選勝﹐經宜春棲梧山﹐王長史之子朔迎款敬至﹐眞君授仙術﹐且云此地前對洞天俯臨袁水宜爲道院﹐朔從之﹐遂書靖字於壁而退。及飛升時﹐云耕過其上遣二靑衣告別﹐朔舉家祈度﹐眞君曰﹕子輩仙骨未充﹐乃飛仙茆一根俾植之﹐久服可長生。後王族各百齡﹐今臨江玉虛觀有仙茆存焉。玄都禦史神烈昊眞君名猛﹐字世云﹐濮陽人。性至孝﹐以道法行昊晉間﹐嘗以羽扇畫豫章江而渡。寧康二年十月望﹐奉天韶與弟子四人飛升。

潛惠彭眞君名伉﹐字武陽。仕晉爲尙書左丞﹐師眞君成道﹐宋高祖永初二年八月二十四日舉家二十六口上升﹐今龍興城宗華觀是其故址也。

洪施時眞君名荷﹐字道陽。束海沐陽縣奉仙觀黃冠上士﹐依棲眞君成道﹐能役使鬼神驅剪邪魅﹐及眞君衝升日命執策前導焉。

元通周眞君名廣﹐字惠常﹐廬陵人。師事眞君﹐遵行道法﹐夙夜惟勤。就宅西百餘步築室以居﹐今宣詔福地太虛觀。。眞君沖舉日膠龍車上升。

精行甘眞君名戰﹐字伯武﹐丰藏人。師事眞君﹐除害利物。陳天建元年正月七日﹐天詔下﹐駕麟車衝升﹐今富州淸都觀乃藏丹之故宅﹐號飛簧觀。

勇悟施眞君名岑﹐字大玉﹐九江人。勇健絕倫﹐師事眞君成道﹐寧康二年十月二十八日奉天詔衝升。西嶺至德觀卽其眺望水妖之臺也。

神惠曾眞君名亨﹐字興國﹐泗水人。博學多能﹐師事眞君﹐要道靈符神方祕訣無不備悉。後膠龍車﹐同時升舉﹐今富州眞陽觀是其遺邊。

正特陳眞君名勛﹐字孝舉﹐蜀川人。博學洽聞﹐眞君任旌陽日﹐付以吏職﹐後引爲門弟子﹐托以腹心﹐典經籍﹐守丹鑪﹐眞君沖舉日命執策前導焉。

和靖吁眞君名烈﹐字道微﹐少孤﹐事母孝。母乃眞君孟姊也。眞君以孀居築室於宅西居之﹐母子得道﹐並受韶命部從眞君﹐仙眷四十二口上升。

衝道黃眞君名仁覽﹐字紫庭﹐高安人。任靑州事﹐眞君以子妻之。父輔﹐字萬石﹐舉孝廉﹐任禦史﹐同師事眞君﹐得道﹐舉家三十二口從眞君上升。

普惠鍾離眞君名嘉﹐字公陽﹐眞君仲姊之子。少喪父母﹐眞君授以至道。寧康二年十月十五日奉天詔衝升。今新建縣象牙山丹陵觀是其故址。

洞眞胡天師名惠超﹐字拔俗﹐不知何代人。居豫章西山洪井﹐眞君授以三元九紀之道。唐長安三年二月望衝升﹐今龍興玄妙觀是其伐樟樹精去處。

許眞君仙傅竟

﹟1『鹿』原爲『塵』﹐據文義改。

﹟2『少年』原爲『年少』﹐據文義改。

