歷代崇道記

經名﹕歷代崇道記。一卷。唐末五代杜光庭撰。底本出處﹕《正統道藏》洞玄部記傳類。

歷代崇道記

穆王於昆侖山﹑王屋山﹑嵩山﹑華山﹑泰山﹑衡山﹑恆山﹑終南山﹑會稽山﹑靑城山﹑天臺山﹑羅浮山﹑崆峒山致王母觀﹐前後度道士五千餘人。秦始皇帝並吞六國﹐招方士﹐好長生之術﹐遣使往蓬萊﹐采不死藥﹐造官觀一百餘所﹐度道士一千七百餘人。漢文帝﹑竇太后並好黃老之術﹐造宮觀七十二所﹐勁天下﹕如不通黃老經者﹐不得注官。又親訪河上公﹐問道德之要﹐天下大治。計度道士一千餘人。孝武帝奉道彌篤﹐感王母降於宮中﹐遺帝白銀像五軀﹐日是太上老君之眞形也。帝別營三殿而供養之。後移像於柏梁臺上。後又移於甘泉宮內﹐以一殿而並列之。南向設座﹐自玆始也。又度公主數人﹐及度道士約五千餘人﹐並造觀三百餘所。其嵩嶽萬歲觀﹑泰山登封觀﹑華山集仙觀﹑終南望靈觀﹑王屋通天觀﹐並不得令庶姓居之﹐以爲但式。其萬歲觀因帝巡幸而聞山呼﹐遂捨行宮而爲觀焉。至孝宣帝時﹐有上黨郡功曹李憚﹐因入抱犢山采藥﹐於石室內獲天書四十餘卷﹐並玉箱﹑玉杖﹐獻於河東郡太守張純。純立遣使上進﹐帝視之大驚﹐不覺流涕﹐乃令宣示內外臣僚。時冉癸爲主書中郎將﹐見之泣曰﹕此是武帝臨崩時遺制﹐令葬於梓宮之內﹐何由至此﹖及披之捲後﹐所有臣僚校勘姓名﹐於今見有存者。帝乃遣使檢校茂陵﹐卽又安完如故。帝乃爲武帝造觀二所﹐一在長安城內﹐一在茂陵之下﹐以奉先帝也。復度道士二十人﹐以奉香火也。後赤眉之亂﹐茂陵爲賊所發﹐於梓宮之中﹐但見有劍一口。方欲取之﹐其劍忽然哮吼騰空而去。世祖光武皇帝旣平王莽﹐天下大定﹐東封禮畢﹐乃爲本朝十一帝追薦。及南陽﹑舂陵﹑名山大川﹑長安洛陽﹐計造觀一百二十所﹐度道士一千八百人。魏明帝爲武帝及先太后造觀於五都﹐計一十三所﹐度道士一百九人﹐仍韶道書同禦史裝飾。昊主孫權於天臺山造桐柏觀﹐命葛玄居之。於富春造崇福觀﹐以奉親也。建業造興國觀﹐茅山造景陽觀﹐都造觀三十九所﹐度道士八百人。晉武帝於洛陽造通天﹑洞天﹑靈仙﹑靈寶四觀﹐及諸州共二百所。先魏末﹐隴右臨洮郡有神人長三丈﹐著白衣﹐垂素髮﹐戴金冠﹐現於襄武縣﹐告縣人王始曰﹕不久當見太平。及武帝受禪﹐果天下一統。帝乃令於所現處造告平觀﹐卽李宗之故居也。別度道士七人﹐並前後所度道士﹐共計四百七十二人。時昊郡臨平湖岸崩﹐獲石鼓一枚﹐遣使上進﹐帝問司空張華﹕此物何用﹖曰﹕但以桐木刻作鯨魚形﹐扣之必有聲﹐聞於數里。至惠帝時﹐於宮中忽夜嗚不已﹐帝甚惡之﹐乃遣嵩山萬歲觀﹐擊之集眾﹐自玆始也。後魏道武帝於雲中﹑太原及河朔造觀計五十所﹐度道士六百餘人。太武勃令天下造太平觀共二百七十五所﹐度道十一千三百人。帝受條﹐改太平眞君元年﹐仍令四方內外上書﹐言太平眞君皇帝陛下。自後帝嗣位﹐並皆受錄。後周武帝於長安造通玄綰﹐以延羽客。隋高祖文皇帝遷都於龍首原﹐號大興城﹐乃於都下畿內造觀三十六所﹐名日玄壇﹐度道士二千人。煬帝遷都洛陽﹐復於城內及畿何造觀二十四所﹐度道士一千一百人。皇朝高祖神堯大聖大光孝皇帝於隋末大業十三年感霍山神﹐稱奉太上老君命﹐告唐公﹕汝當來必得天下。至武德元年﹐晉州浮山縣羊角山著素衣﹐戴金冠﹐乘朱鬃白馬﹐令吉善行告神堯﹕汝今得聖理﹐可於長安城束致一安化宮而安道像﹐則社稷延長﹐天下大定。善行辭﹕見天子何以爲據﹖太上曰﹕但去﹐有獻石龜者﹐可以爲信。善行乃告晉州刺史賀君孝義﹐孝義遂將善行見秦王﹐具育神人現事。羣官拜慶﹐遂差左親衛帥﹣杜昂與善行於所現處設祭﹐太上又現﹐一如善行所言。以鞭指昂曰﹕汝是何人﹖昂曰﹕是秦王使者。太上曰﹕我不飲不食﹐何用祭乎﹐所有委曲﹐令人具知。昂還﹐乃言神人復現。秦王大悅﹐乃令昂將善行入京上奏。至京﹐立未定﹐果有邱州治中張達獻石龜﹐上有文曰﹕天下安﹐子孫興﹐千萬歲﹐千萬葉。遂入面奏﹐高祖大悅﹐詔授善行爲朝散大夫﹐賜物一百段。乃令通事舍人柳憲於羊角山立廟﹐復改浮山縣爲神山縣﹐羊角山爲龍角山。太上又現﹐爲善行曰﹕天子喜歡否﹖對曰﹕大喜。又曰﹕疑惑何事﹖復對曰﹕爲不知聖者姓名耳。太上曰﹕我是無上神仙﹐姓李氏﹐號老君﹐卽我也。我卽帝之祖也。《史記》中有傳﹐亳州谷陽縣本廟有枯檜再生爲驗。我已令周公旦領神兵助國家打劉黑闖﹐得四月節﹐卻破矣。孝義又令善行入奏﹐高祖乃勃善行馳驛往洛陽軍所宣動示諭。至時果平黑閻﹐四海大定﹐枯檜亦重生﹟焉。乃改廟爲慶唐觀。今觀內有明皇禦制書碑及列聖眞容並在。武德三年﹐詔晉陽道士王遠知授朝散大夫﹐並賜縷金冠子﹐紫絲霞被﹐以預言高祖受命之徵也。太宗又加遠知銀靑光祿大夫﹐並遠知預言之故也。珊衣人賜紫衣﹐自玆始也。高宗龍朔二年﹐韶洛州長史譙國公許力士於郁山建上淸宮﹐以鎭鬼仙洞。掘得古石按﹐卽仙人帛仲理之故基也。及功畢﹐帝令設醮﹐太上又現。百官進表稱賀﹐帝大悅。乾封初﹐帝束封禮畢﹐回鑾亳州﹐親謁太上﹐謹上尊號爲混元皇帝﹐聖母爲先天太后。仍改谷陽縣爲眞源縣。又爲太宗及文德皇后造束明觀於京師。又動道士宜隸宗正寺﹐仍立位在親王之次。文明元年﹟１天后欲王諸武﹐太上乃現於號州闋鄕縣龍臺鄕方興裏皇天原﹐遣鄗玄崇﹐令傳言於天后云﹕國家祚永而享太平﹐不宜有所僭也。天后遂寢﹐乃捨闋鄕行宮爲奉仙觀。後慶山湧出於新丰縣界﹐高三百尺﹐上有五色雲气﹐下有神池數頃﹐中有白鶴鸞鳳﹐四面復有麒麟獅子﹐天后令置慶山縣。其諸祥瑞具載天后實錄﹐以表國家土德中興之兆也。又捨中嶽奉天宮爲嵩陽觀﹐以追薦高宗大帝也。竟傳位於中宗拳和皇帝。景龍元年﹐勃天下州郡並令置景龍觀。二年政爲中興觀。三年改爲龍興觀。其度人一依前代故事。睿宗捨東京宅爲景云觀﹐又捨太原宅爲唐隆觀。爲資薦天皇﹑天后也。明皇開元中﹐勁諸道並令置開元觀。又制混元贊﹐帝親書﹐勒之於石。又動五嶽置眞君廟。又動上都置太淸宮﹐東都置太微宮﹐以太原神堯舊宅爲紫微宮﹐滌州潛龍故宅爲啟聖宮﹐並給衮冕﹑絳紗﹑帷帳﹑交龍門戟﹐一如宮闕之制。帝又注《道德經》﹐及制序引﹐詔天下士庶﹐並令家藏一本。兩街道眾﹐乃以幢嬸技樂﹐自禁中迎引歸於太淸宮。香花之盛﹐近古未有。又動置道舉﹐一如禮部之制。帝親自策之﹐達者甚眾。後蒲州奏因修紫極宮﹐掘地獲玉石﹐狀如半月﹐復有仙人杵藥之像﹐扣之有聲﹐頗甚淸遠。帝令懸於太原玄元廟庭﹐號之爲偃月磬。東都畱守張琦奏汝州魯山縣因修仙居古觀﹐獲玉瑛﹐扣之聲聞數里。帝令懸於太淸宮聖祖廟庭。衢州爲建觀宇﹐穿地得魚」頭﹐長三尺﹐其狀似鐵﹐微微帶紫碧之色﹐又如入靑石光瑩﹐雕鐫殆非人功所成也。扣。之甚響。其魚亦不能名。遣使來獻﹐帝令宣示百僚﹐亦不能辧。帝乃呼瑞魚﹐磬仍命懸於太微宮﹐非講經設齋﹐不得擊之。由是諸觀競以木石模之﹐以代集眾。又語諸官悉以宰臣及本道節度使領之﹐永爲常式。帝又制霓裳羽衣曲﹑紫微八卦舞以薦獻於太淸宮﹐貴有異於九廟也。帝東封『﹐獲江淮間三脊茅﹐乃令於所獲之地﹐置靈茅觀﹐乃禮畢﹐回謁聖祖於亳州本宮﹐親札《道德經》於石﹐作大幢﹐造八角樓﹐覆之於虛元殿之前。又幸懷州開元觀及闋鄕奉仙觀﹐爲王公萬民所請﹐亦親札丰經﹐以大石對峙立之﹐一如太淸之制。乃詔授鄗玄崇爲號州刺史。開元十七年夏四月五日﹐益州大都督府長史張敬忠奏大聖祖混元皇帝應現於當管蜀州新津縣津興尼寺﹐佛殿柱上自然隱起木文﹐爲太上老君聖像﹐當頂上有華蓋﹐足下前後各有云葉﹑天花共一十三處﹐謹差判官益州功曹參軍王大鐘檢覆得狀﹐與本州刺史李忠徇﹑別駕盧防﹑縣令李韶﹑道士僧尼一百三十人狀同﹐方敢上奏。至五月二十四日﹐勃差內侍林昭隱宣取像柱入京﹐於大同殿供養。又令兩街宮觀各賜供養七日﹐卻令進入大內﹐於今見在。前後瑞應極多﹐難以具錄。二十九年正月七日﹐陳王府參軍田同秀於丹鳳門外忽見紫雲自西北吱樓﹐又見混元乘白馬﹐侍從二童子﹐二童子謂同秀曰﹕我昔與尹喜將入流沙之日﹐藏一匱靈符在桃林故關尹喜舊宅﹐汝可請帝取之。同秀具事聞奏。勃差內使李志忠監同秀往陜州桃林縣南十二里故函谷關墟求訪之。俄有紫雲白兔現於枯桑之下﹐便乃穿掘﹐下至水際﹐得石函金匱玉板﹐朱書細篆。帝聞奏大悅﹐卽令京師列十部樂﹐歌舞鼓吹﹐自通化門入其文於寶輿中。五色放光﹐洞照天地。帝於丹鳳樓上身披龍衰﹐手執金鑪﹐六宮嬪采﹐競於樓上焚香散花﹐遙自作禮。帝又令亂撒金錢於樓下﹐縱令士庶分取﹐以爲歡樂。斯須山呼之聲震動京邑。帝令置寶符於靈昌殿。是夜樓閣林樹之上﹐皆有神燈。乃於正月一日改開元三十年爲天寶元年﹐改桃林縣爲靈寶縣。其後三年﹐帝見靈符有天寶千載之字。天寶已應改元之號﹐遂改年爲載。乃於其地長樂亭置天寶觀﹐禦制並書靈符﹐銘立於所獲之處。又於大內置靈符殿﹐賜同秀五品正員官。宰相請加尊號爲開元天寶神武之字﹐制可之。乃大赦天下。其年閏四月﹐帝夢混元謂帝曰﹕我在城之西南久矣﹐當與汝於興慶相見﹐可速迎我。帝謂宰相李林甫﹑牛仙客曰﹕朕臨禦海內﹐向三十年未嘗不五更而起﹐具朝服﹐禮謁眞容﹐爲蒼生祈福。近因假寐﹐見混元具言上事。遂差內使與道門威儀蕭玄裕於城西南尋訪數日﹐忽於樓觀山谷問﹐見有紫雲現﹐白光屬天﹐於其下穿之﹐果得玉像老君﹐高三尺餘﹐以進。其日帝在興慶宮大同殿親自迎謁﹐果符興慶之言。置於內殿供養﹐仍令所司寫眞容﹐分送天下諸道宮觀。遂大赦天下。五載﹐帝夢見混元言﹕我有靈應﹐尋當自至。遂於太白山獲靈符玉冊﹐及迎到京﹐置於靈符殿﹐親自供養。。仍封太白山神爲靈應公﹐改獲符洞爲嘉祥洞﹐於山下置眞符縣。乃令諸道置眞符觀。仍編入史。其年十二月﹐帝幸華淸宮。其月四日﹐日未出時﹐忽見驪山頂云物積異﹐須臾云散﹐見混元聖祖現於朝元閣上。帝與內人瞻謁良久﹐乃隱。詔改會昌縣爲昭應縣﹐其新丰縣隸入詔應。又封會昌山爲昭應山﹐封山神爲玄德公﹐改朝元閣爲降聖閣。內出圖本﹐頒示天下﹐宣付史官。八載﹐帝獲二十七仙玉像於寧州羅川縣﹐勃令迎像入京﹐一如天寶初迎靈寶符儀注故事。帝親自制贊﹐尋改羅川縣爲眞寧縣。於所獲處造通聖觀。帝制碑文立之﹐於今並在。其年六月﹐大同殿產玉芝一莖﹐又造金仙﹑玉芝二觀﹐復度公主二人爲道士。又太白山人李渾上言見混元﹐言金星洞內有玉版石﹐記聖皇福壽之符。動禦史中丞王鉼入遊﹐谷行四百餘里﹐求而得之。勃以殊祥頒示中外﹐乃於其地造靈符觀。閏六月丙寅﹐帝謁太淸宮﹐加五聖尊號﹐作仲尼四子像侍立於混元之前。又勃十道大郡置玉芝觀﹐大赦天下。九載﹐太白山人王玄翼上言混元大帝降現﹐言寶仙洞中有妙寶眞符﹐謂帝取之。動刑部尙書張均﹑工部尙書王捶往取﹐獲之。乃造眞靈觀。十三載正月﹐帝謁太淸宮﹐又上混元尊號爲大聖祖高上大道金闕混元天皇大帝﹐五聖各加謐號﹐帝加開元天地大寶聖文神武證道孝德皇帝﹐大赦天下。十五載﹐帝幸蜀﹐混元現於漢中郡三泉縣黑水之側﹔帝親禮謁﹐遂命刻石像眞容於所現之處。又於利州益昌縣山嶺上見混元騎白衛而過﹐示收祿山之兆。詔封其山爲白衛嶺﹐於所現之處置自然觀。又於嵩山置興唐觀﹐成都置福唐觀。肅宗至德二載三月十八日﹐混元現於通化郡雲龍巖。初因郡人爲國祈福﹐建大齋會﹐十八日忽煙霧異香氤氳不散﹐至辰時漸慚開霽﹐神光照天﹐因見混元眞像立於山前﹐自地接天﹐通身白衣﹐左手垂下﹐右手執五明之扇﹐儀相炳然﹐眾盡瞻禮。其山𨿽高﹐亦不及肘。良久乃隱。遂具上奏﹐內出圖本﹐太上皇制贊並序﹐文繁不錄。具編史冊﹐仍示天下。乾元二年﹐帝夜夢二靑童導從至一宮闕﹐謁見混元。混元衣雲霞之衣﹐冠九鳳之冠﹐坐方席﹐垂寶蓋﹐憑玉几﹐執白拂﹐左右侍衛﹑眞人玉女﹑神仙童子﹑五天力士羅列極眾。帝著絳衣﹐秉圭立侍於混元之後﹐遊涉山海﹐經歷甚遠。帝一一港記。又見混元須髮皆黑。及明﹐宣下兩街﹐訪諸瑞像於務本坊光天觀聖祖院﹐果獲黑髭老君之像。圖寫以進﹐帝見大悅﹐一如夢中所睹。乃出帝眞容﹐令侍立於混元之後。仍頒示於天下﹐普令供養。代宗初於楚州安宜縣獲八寶﹐因改安宜縣爲寶應縣﹐勃於所獲處造寶應觀。遂改元爲寶應元年﹐大赦天下。德宗貞元十年﹐混元潛使金母累降於果州金泉山﹐授煉黑之衛﹐付女眞謝自然﹐修習功成﹐以其年十月十六日白日上升。後三月乃歸﹐謂刺史李堅曰﹕天上有玉堂最高﹐老君居焉。壁上皆題神仙之名﹐時注腳下﹐云在人間﹐或爲帝王﹐或爲宰輔。神仙入謁老君﹐皆四拜焉。自然言訖﹐遂卻升天。敬宗寶歷二年正月﹖帝有事於南郊﹐朝獻太淸官。禦駕將至﹐長安縣主簿鄭蓊忽見老君衣白衣﹐容狀異常﹐謂萬曰﹕當此路有井﹐可速實之﹐不然禍在不測。萬驚惶﹐顧其地已微陷﹐遂並力實之。因失老君所在。駕至﹐具以上聞﹐百官稱賀﹐韶兵部侍郎韋處厚爲碑﹐起居郎柳公權書﹐立於實井之側﹐乃編付史官。其年十二月十八日﹐公權書碑之際﹐忽有勁風颯然而起﹐旋楓不已﹐乃見混元著紫衣﹐金冠金履﹐立於白連花之上﹐右手執五明扇﹐左手垂下﹐空中光明如金色。公權與鐫碑人瞻睹良久﹐因以物畫地記形像。及畫畢﹐混元忽以扇指空中﹐流光四散﹐乃騰空而去。眾皆側身仰視﹐漸遠漸小﹐沒於雲中。遂以事上聞。詔編事迹入碑之中。又勁於兩京造延唐觀。文宗開成二年五月﹐中書舍人高元裕爲板州刺史﹐於州北八九里嘉陵江上小山之前﹐忽見崖壁問光彩有異﹐近而觀之﹐石上自然石文成老君眞像﹐眉髮衣章﹐巾履服飾﹐無不周備。傍有一人﹐寬衣大袖﹐持鑪薦香﹐後一人童子﹐雙髻高束﹐謹若聽命﹐皆非人力圖繪鑄刻所及。元裕每有祈檮﹐卽紫黑上浮。又有靈泉自湧﹐士民請福﹐無不立效。遂刻石建宇﹐用旌其瑞。乃畫圖呈進﹐乞編入史。韶從之。武宗會昌元年﹐勃以二月十五日大聖祖降誕之日爲降﹑聖節﹐仍令兩京及天下諸州府設齋行道作樂﹐賜大醉三日﹐軍期急速﹐亦不在此限﹐永爲常式。懿宗咸通十年九月十日﹐徐州逆寇龐勛領從黨三千餘人來亳州太淸宮﹐其日宮北百姓三百餘人﹐見老君自宮中乘空而南﹐須臾黑霧徧南川中﹐羣賊迷路﹐自相殺戮﹐龐勛溺水而死。羣凶自此珍滅。汴州節度使太淸宮使李蔚具事上聞。韶曰﹕我國家系承混元﹐教遵淸諍﹐苦縣舊裏﹐聖相故鄕﹐官宇具嚴﹐廟貌斯設﹐昨者余妖奔突縱火﹐將欲焚燒﹐陰霧覆閉於晴空﹐狂寇顚迷於道路﹐散逸原野﹐遂至誅夷。緬惟玄功﹐申玆靈肌。內出靑詞﹐又委李蔚虔『申告謝﹐布示中外﹐仍付史官。十三年三月﹐臺州刺史姚鵲奏於天臺山修老君殿﹐於其地穿獲得石函冊文以進﹐乞付史館﹐頒示四方。詔從之。廣明二年三月﹐河中節度使王重榮奏據晉州申龍角山慶唐觀老君殿側相樹上瑞葛枯死重生。先是﹐武德中﹐混元應現後﹐於二樹問立殿宇﹐逾年之後﹐相樹上忽自生葛蔓﹐長十餘丈﹐榮茂於常。其後齊王奪嫡﹐此蔓枯死。旬月之後﹐自其末靑翠再生﹐齊王遂敗。至中宗復位﹐安史叛逆﹐朱沘謀亂﹐皆忽枯落﹐久而復生。廣明元年﹐黃巢犯闕﹐其年秋葛蔓枯死。二年春﹐﹐枝葉重茂。又於傍樹上別生一枝﹐旬日之中﹐長五十餘尺﹐相對繁茂﹐有異於常。奏詔褒美﹐編付史官。其後祥異﹐皆有詔動﹐一蓋美乎葛萬﹐慶其孫謀﹐瓜艇昭其遠一祚﹐混元流旣﹐奕葉無窮者也。皇帝駐蹕西蜀﹐中和二年八月九日進到﹐帝令宣示內外。三年三月十一日﹐亳州刺史潘稠差道士馬含章﹑孫棲梧等奏太淸宮自乾寧四年已後﹐累有逆寇侵犯眞源﹐少或逾千﹐多或至萬﹐皆窺伺是宮﹐欲爲焚劫。或來攻城邑﹐或旁犯縣城﹐老君皆密垂神化﹐忽起濃云﹐或驅以陰風﹐或擊以雷雹﹐率皆顚沛﹐尋至敗亡。靈旣益彰﹐神功罔測o尋詔升眞源縣爲畿縣﹐仍內出靑詞﹐修崇告謝。帝卽稽首束拜。八月十二日﹐勃亳州太淸宮是混元降聖之裏﹐名高道祖﹐福蔭皇基﹐九宮之瑞井涵空﹐一鹿之仙蹤在樹﹐累代之禎祥可紀﹐近年之感應尢彰﹐所宜嚴盛於福庭﹐安可荒凍於靜宇。潘稠能施善政﹐久染直風﹐廣出俸錢﹐備修宮觀﹐垣塘楝桶﹐無不精新﹐像設丹靑﹐彌加煥麗﹐觀圖考事﹐探可慰嘉。其住宮威儀道士昊重玄可賜紫﹐仍號凝玄先生。道士馬含章﹑孫棲梧並賜紫。潘稠加金紫光祿大夫﹐檢校工部尙書﹐余並如故。其年八月二十九日夜﹐詔帝房宗室李特立與道士李元爲於成都府靑羊肆玄中觀混元降生舊地設醮祈眞﹐忽見虹光如彈丸許﹐漸漸明大﹐出於殿基束南竹林中﹐跳躑入西南梅樹下﹐。沒於沒處﹐穿地三尺。已來得寶博一口﹐長一尺一寸五分﹐闊七寸四分﹐一邊厚一寸三分﹐並有花文﹐一邊厚一寸八分﹐重一十二斤﹐有古篆六字﹐各方二寸﹐深三分﹐鐫刻瑩潔﹐迨非人工。文曰﹕太上平中和災。九月一日﹐西川節度使侍中陳敬誼奏曰﹕皇帝陛下稽古順天﹐膺圖撫運﹐凝懷至道﹐屬想大同﹐是用省方以明罪己﹐探仁旁達於下土﹐至德升聞於上玄﹐符讖允臻﹐禎祥問出﹐降太上匡持之命﹐淸中和寇孽之災﹐乃示明文﹐爰形古篆﹐足表妖氛卽珍﹐聖祚無疆﹐克知收復之期﹐便是淸寧之日。至十二日﹐帝令宣示百官﹐中書侍郎平章事韋昭度﹑戶部侍郎平章事蕭遘﹑門下侍郎平章事鄭畋﹑禦史中丞張瀆﹑宗正卿嗣曹王龜年﹐表賀曰﹕伏以崔蒲嘯聚﹐車駕省方﹐天災流行﹐國家代有。陛下降成湯罪己之詔﹐徵王者有徵之師﹐顧彼凶妖﹐卽當珍滅﹐淸平旣彰於嘉兆﹐幽贊爰睹其祕文。赤雀銜書﹐旣豈同於太上﹐玄氟負卦﹐慶難比於平災。況因宗室齋醮之辰﹐仍有祥光跳躑之瑞﹐其爲感現﹐可謂丁寧。樞密使李順融﹑十渾十二衛都指揮使田令孜表賀曰﹕今者又有維城來於仙觀﹐至誠才發﹑嘉兆俄呈﹐現此時在地之赤光﹐是昔日度關之紫气。及穿積土﹐果獲古文﹐驗逸勢於龍蛇﹐卽知平於梟境﹐於衝邃理﹐頗甚昭開。旣太上今與平災﹐知中和永昌﹐厥祚所現﹐全因聖祖掘得。又自皇枝捧此靈蹤﹐可明天意。且混元聖祖﹐每逢多難﹐皆有殊祥﹐惟彼明徵﹐備書正史。昔於丹鳳門上告田同秀與天寶復國之期﹐今又靑羊肆中示李特立以陛下還宮之慶﹐莫不天下幸甚﹐乞付史綰。帝並兪之。十五日﹐李特立授太子校書﹐李元爲賜紫﹐仍各賜縑帛三百匹。二十一日﹐又詔曰﹕太上玄元大帝與弟子文始先生講眞經於樓觀之臺﹐約後會於靑羊之肆﹐便乘雲駕﹐俱入流沙。狗記傳聞﹐地圖標載﹐自周昭至於此日﹐歷數約二千餘年﹐景象寂寥﹐基蹤牢落。今因巡幸﹐靈旣昭彰﹐殊光跳躍於庭前﹐靈篆申明於樹下。博含古色﹐字驗休禎。中和之災害欲平﹐厚地之禎符乃現。足表玄穹降佑﹐聖祖垂祥﹐將殲大盜之兵戈﹐永耀中興之事業。須傳簡冊﹐兼示寰區。已付史官﹐備令編錄﹐仍模勒文字﹐告示諸道及軍前。其觀可改號爲靑羊宮﹐仍置殿堂屋宇。側近屬觀田地﹐約有兩頃﹐近來散屬黎陀﹐多植蔥蒜﹐淸虛之地﹐難使燻蒸﹐已賜錢二百貫﹐便令收贖﹐仍給公驗﹐永歸靖廬。宗子特立已除官﹐道士李元爲已賜紫﹐所宜升獎﹐用荷慶靈。敬誼位冠公臺﹐風行郡國﹐效節於延洪之代﹐修心於道德之鄕﹐遂令境內消兵﹐地中呈寶﹐其爲休美﹐倍可嘉稱。至十月七日﹐動高品郭遵泰監建靑羊宮土木之工﹐並用內庫宣賜。自獲靈瑞之後﹐至是月癸丑﹐近蜀郡寇相次擒戮﹐旬月之內遂致淸平。駕幸靑羊宮﹐頒賜有差。李特立賜絆﹐授龍州錄事參軍。又下詔曰﹕太上垂祥﹐靑羊應現﹐禮宜崇飾﹐用答殊休。諸道州府紫極宮﹐宜委長吏如法修飾﹐仍選有科儀道士祭醮。是月乙卯﹐奏收復京城﹐有以見大道垂休﹐聖祖昭佑﹐洪圖延永﹐唐祚無疆者也。又勃翰林學士﹑承旨尙書﹑兵部侍郎﹑知制誥樂朋龜撰碑立之。伏乞頒示天下﹐以表皇家承神仙之苗裔﹐感太上之靈旣﹐實萬代之無窮也。臣今檢會﹐從國初已來﹐所造宮觀約一千九百餘所﹐度道士計一萬五千餘人﹐其親王貴主及公卿士庶﹐或捨宅舍莊爲觀﹐並不在其數﹐則帝王之盛業﹐自古至於我朝﹐莫得而述也。中和四年十二月十五日﹐上都太淸官文章應制﹑弘教大師﹑賜紫道士臣杜光庭上進謹記。

歷代崇道記竟

﹟１『年』原爲『帝』﹐據文義改。

