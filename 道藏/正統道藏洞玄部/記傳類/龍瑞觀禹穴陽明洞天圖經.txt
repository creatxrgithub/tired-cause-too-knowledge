龍瑞觀禹穴陽明洞天圖經

經名﹕龍瑞觀禹穴陽明洞天圖經。宋李宗譯編。一卷。底本出處﹕《正統道藏》洞玄部記傳類。

龍瑞觀禹穴陽明洞天圖經

宋翰林學士李宗誇修定

會稽龍瑞觀﹐在縣東南一十五里﹐卽大禹探靈寶五符治水之所。唐神龍元年置懷仙館﹐開元二年劫葉天師設醮而龍見﹐因改賜今額。

會稽山在縣束一十二里﹐揚州之鎭山日會稽。《山海經》云﹕上多金玉﹐下多珠石﹐一名衡山。輿地誌云﹕會稽山﹐一名衡山。其山有石﹐狀如覆辟﹐亦謂之覆賄山《皇覽》日﹕會稽山本名苗山。《越傳》日﹕禹到大越﹐上苗山﹐大會計﹐爵有德﹐封有功﹐因而更名苗山曰會稽。《史記封禪書》云﹕禹封泰山﹐禪會稽。黃帝《玄女兵法》日﹕禹問風後日﹕吾聞黃帝有負勝之圖﹐六甲陰陽之道﹐今在乎﹖風後日﹕黃帝藏於會稽之山﹐其坎深千尺﹐鎭以盤石。又《遁甲開山圖》日﹕禹治水至會稽﹐宿於衡嶺﹐宛委之神奏玉匱之書十二卷以授禹﹐禹未及持之﹐四卷飛入泉﹐四卷飛上天﹐禹得四卷﹐開而視之﹐乃《遁甲開山圖》﹐因以治水﹐訖乃緘書於洞穴。按《龜山白玉經》曰﹕會稽山周回三百五十里﹐名陽明洞天一也。唐開元十年封四鎭爲公﹐故會稽山爲南鎭永興公。

宛委山在縣束一十五里。《遁甲開山圖》日﹕禹開宛委山﹐得赤珪如日﹐白珪如月﹐長一尺二寸。《昊越春秋》日﹕九山東南曰天柱﹐號宛委﹐承以文玉﹐覆以盤石﹐中藏金簡書﹐以靑玉爲字﹐編以白銀。禹束巡狩至衡山﹐血白馬以祭之﹐見赤繡衣男子﹐自稱元夷蒼永使者﹐欲得簡書﹐知導水之方﹐請齋於黃帝之嶽。禹齋﹐登山發石﹐果得其文﹐乃知四瀆之限﹐百川之理﹐遂周天下而盡力於溝洫矣。一名石簣山。《輿地誌》云﹕宛委山上有石匱﹐壁立干云。升者累梯而至。

射的山在縣南一十五里。孔嘩《會稽志》云﹕射的山畔有石室乃仙人射堂。束峯有射的﹐遙望山壁有白點如射的﹐土人常以占谷貴賤。故語云﹕射的白﹐米斛百﹐射的玄﹐米斛千。西有石壁﹐室深可二丈﹐遙望類師子口﹐人謂之師子巖﹐卽仙人射堂也。箭羽山在縣東一十六里。孔靈符《會稽記》云﹕此山有射的山﹐西南水中有白鶴爲仙人取箭﹐因號箭羽山。

鄭洪山在縣束三十里。後漢鄭洪﹐字巨君﹐會稽山陰人也。孔靈符《會稽記》云﹕射的山南有白鶴山﹐此鶴爲仙人取箭。漢太尉鄭洪嘗采薪得一遺箭﹐頃有人覓見﹐洪還之﹐問何所欲。洪識其神人也﹐日﹕常患若溪﹐載薪爲難﹐願朝南風暮北風﹐後果然故若耶。溪風至今猶爾﹐呼爲鄭公風﹐亦名樵風。

自龍瑞觀以下並山並見。《越州圖經》臣樞伏睹唐開元以來洎聖宋﹐每年春遣使﹐投玉簡﹐放金龍於陽明洞﹐卽大禹治水藏書之穴也。方於治平年問罷此禮。臣樞又伏睹寧州眞寧縣圖經載仙人之事﹐言唐明皇夢身在羅互與羣仙會﹐尋訪問寧州眞寧縣有羅鄕互裏﹐乃遣使往彼求訪神仙﹐無所得。憂惶問遇一老人﹐問其所求﹐乃指使者日﹕隨我行﹐及前﹐忽見老人化爲白免入地穴﹐使者隨而掘之﹐獲二十七玉仙人﹐人各面﹐前有一牌並列姓名﹑得道處﹐若鄭思遠﹐泰山得道﹔荀安禮﹐華山得道。並實歸京師﹐入內道場供養。備見事實﹐此粗記其略﹐貴亦知其大盤耳。政和四年二月﹐越州特奏名進士劫授濰助教。臣葉樞謹記。

龍瑞觀禹穴陽明洞天圖經竟

