上淸侍帝晨桐柏眞人眞圖贊

經名﹕上淸侍帝晨桐柏眞人眞圖贊。唐司馬承禎編撰。一卷。底本出處﹕《正統道藏》洞玄部贊頌類。

上淸侍帝晨桐柏眞人眞圖贊

天臺白雲司馬承禎錄

夫得道成眞﹐有隱有顯。躋神化質﹐多術多途。大茅君辭親入嶽﹐仙業備而歸來﹐坐致旖輿。白日輕舉。高丘子辦形避世﹐丹藥就而不返。行馭龍鶴﹐逛景潛升。見靈妙者﹐以。獎諸道學之勤。混終碎者﹐以息其生離之望。或命分有照冥之異﹐事不可違。或性樂有語默之殊﹐理從自適。古仙出處﹐兼此顯晦。時人記傳﹐罕能詳測。故邇有再三﹐述有前後。會通機變﹐方知至妙焉。桐柏眞人王君﹐卽周靈王之太子﹐子晉也。按史記云﹕太子聖而早卒。據列仙傳曰﹕隱而登仙。兩說不同﹐蓋有由矣。司馬公述乎國史﹐劉子政驗以道書。國史載其前卒之蹤﹐道書著其後仙之事。眞仙相反﹐尙見異於同時。彼我相違﹐瓦與懸於數紀。且其特稟靈气﹐已積習於前生。假孕人胎﹐暫應身於此世。幼而通聖﹐是習性之久也。誕而有髭﹐是身貌之昔也。煉神入微﹐謎仙促限。知賓帝之一舉﹐期師曠於三載。說賓帝乃衝形之旨﹐豈肯沈魂。誠師曠愼不壽之言﹐明知弗天。良以早斃人間﹐遽還仙境。輕此儲位﹐重彼眞仙。遊洛川以佇懷﹐暢笙歌之逸韻。感浮丘而降接﹐傳出世之奇方。故能蛻形示終﹐隱山學道。振羽之日﹐謝時衝天。其初卒後仙﹐亦不足疑怪也。是以京陵之墓﹐經古啟而劍飛。維氏之祠﹐迄今立而神在。化升之致﹐事理昭然。承禎早處嵩嶽﹐慕山林之抗邊。每謁堂廟﹐欽影響之餘靈。對風景而虛心﹐懷七日之如昨﹐瞻雲天而悠思﹐仰三淸之又玄。復以玉晨策命﹐當侍弼之榮秩。金庭宰職﹐赴桐柏之名山。五嶽是司﹐羣神所奉。八洞交會﹐諸仙遊集。周紫陽受素奏之符﹐夏明晨稟黃水之法。密契者﹐傳祕訣於同道。歸誠者﹐告幽邐之殊庭。靈墟信奇﹐丹水濟成神之域。福地旌異﹐黃雲靄不死之鄕。林宇巖房﹐存諸柄憩。石梁峯闕﹐紀其登遊。所以負岌幽尋﹐爲室靜處。希夷尙閥﹐視聽罕通。乃觀仙傳﹐追伊洛之發邊。復披眞誥﹐慕華陽之降形。輕運丹靑﹐敬載圖像。敢爲贊述﹐庶表誠心。方以焚香啟骯﹐窺天洞於素牒。聽气內思﹐奉光儀於絳府。自以在世﹐迄於升眞。凡有一十一圖。纂成一卷。

上淸侍帝晨﹐領五嶽司﹐右弼桐柏眞人王仙君眞圖贊。

第一﹐周靈王二十三年﹐谷洛二水國﹐將毀王宮﹐王欲壅之。太子諫曰﹕不可。晉聞古之長民者﹐不墮山﹐不崇藪﹐不防川﹐不竇澤。

又日﹕其興者﹐必有夏呂之功焉。其廢者﹐必有共鯀之敗焉。今吾執政﹐無乃實有所辟。而滑大二川之神﹐使至於爭明以妨王宮。王而飾之﹐無乃不可乎。

又日﹕佐饗者嘗﹐佐闖者傷。王將防國川以飾宮﹐是佐國也。其無乃章禍﹐且遇傷乎。自我先王﹐厲宣幽平而貪天禍至﹐於今未彌。我又章之懼﹐長及子孫王室﹐其愈卑乎。王卒壅之﹐其後景王多寵人﹐亂於是乎始生。景王崩﹐王室大亂。及貞定王﹐遂卑。

圖畫周朝宮闕﹐作谷洛二水相合﹐而聞稍毀。宮城處人﹐夫負土欲壅此川。作太子具冠服立於靈王前諫事。

贊曰﹕

稟神幼聖﹐繼明英聰。咨諫壅水﹐切淨飾宮。如何不納﹐更事修崇。預言禍敗﹐果致卑窮。

第二﹐晉平公使叔譽於周﹐見太子與之言。五稱三窮﹐遺巡而退﹐其言不遂。歸告公曰﹕太子行年十五﹐而臣不能與言。又師曠日﹕臣請暝而往﹐與之言。旣至乃問君子之行﹐堯舜之德﹐又問王侯君何以爲尊﹐何以爲下。又問溫恭惇敏﹐方德不改﹐開物於初。下學以起﹐上登帝晨﹐乃參天子﹐自古誰也。太子皆應聲而答﹐辯拚明理。師曠罄然﹐舉躅其足日﹕善哉﹐善哉。乃蹙然而起日﹕暝臣請歸。太子問日﹕聞女知人年長短﹐希我告也。師曠日﹕女聲淸污﹐女色赤白火色不壽。太子日﹕後三年﹐上賓於帝所﹐女愼無言﹐殃將及女。師曠歸﹐未三年而卒。

圖畫東宮殿宇﹐作太子坐處﹐與叔譽﹑師曠問答事。其師曠乃舉躅其足。

贊曰﹕

學聚該洞﹐辯物談述。叔譽斯窮﹐師曠匪詰。隱妙神性﹐謬測聲質。賓帝有期﹐暝臣詛悉。

第三﹐列仙傳曰﹕太子好吹笙作鳳凰嗚。遊伊洛之間﹐道士浮丘公接上嵩高山者。此時浮丘公初降授以祕術﹐修習旣成﹐擬托卒尸解。所以預言於師曠﹐有三年之期。

圖畫太子吹笙﹐遊於伊洛問﹐道士浮丘公降接之事。

贊曰

位寓儲官﹐字著仙閣。志浚云漢﹐邊厭城郭。學鳳調篁﹐思眞佇洛。浮丘降授﹐解形是托。

第四﹐與師曠言云﹕後三年﹐上賓於帝所者。謂三年之內﹐必先尸解﹐方乃上賓於帝﹐故通而預言耳。於是密蛻解形﹐空畱劍烏﹐潛冥眞體﹐隱適嵩山。使親忘我難﹐故示終以絕思。爲道旣不易﹐故積學以登仙。

圖畫宮殿﹐作太子外卒形﹐羣臣噸泣事﹐及太子共浮丘公束南行﹐向嵩高山事。

贊曰﹕

劍杖有術﹐符藥多方。代形未化﹐蛻質默詳。尋師道長﹐辭親愛忘。隱山自逸﹐痙墓徒傷。

第五﹐傳曰﹕浮丘公接上嵩高三十餘年﹐後求之於山﹐見桓良日﹕告我家﹐七月七日﹐待我於維氏山頭者。太子隱於嵩高﹐師於浮丘公。精思以煉神﹐餌藥以變質。道業旣就﹐仙舉有期。乃出見桓良﹐令報我家也。

圖畫嵩高山﹐作修學。巖林居處﹐嚴中有經書﹑丹鰲﹐浮丘公坐在其中。嚴前作壇﹐王君坐在壇上﹐燒香精思事。又王君出於山﹐次見桓良共語事。

贊曰﹕

棲山隱迹﹐學道煉形。年淹數紀業契羣靈。告期七日﹐將邁三淸。桓良返報﹐周國待迎。

第六﹐傳曰﹕果乘白鶴駐山巓﹐望之不得到﹐舉手謝時人﹐數日而去。立祠於維氏山者﹐此則初卒而隱﹐後仙而顯。神化無方﹐靈變自適也。故能降謝堠氏﹐舉手畱情。上登雲天﹐衝鶴滅景。時人永慕於余迹﹐祠宇以存之。靈像可傳於後世﹐神气而在焉﹐師曠不壽之語﹐彼類於蚌蚶。太子賓帝之言﹐此可明於龜鶴矣。

圖畫王君乘鶴﹐駐在維氏山頭﹐舉手謝時人。並作周國帝王儀仗﹐及時人眾等﹐望不得到。及王君控鶴升天事。

贊曰﹕

傾人國內﹐駐鶴山巓。遙謝舉手﹐永絕歸年。畱情數日﹐衝景三天。孤軒暢遠﹐眾被悲旋。

第七上淸天高聖太上玉晨玄皇大道君﹐爲萬道之主。諸眞之所尊奉﹐世學之所宗稟。得道登仙者﹐必詣金闕﹐而朝拜受事焉。於是分司列位﹐隨德業之高卑﹐章服法儀﹐因品秩以班錫。故冠岐殊制﹐嬸節異色。輿蓋各形﹐龍鶴分馭。。咸有等差﹐以資升降。王君是焉﹐敬承聖旨。

圖畫天上上淸宮闕﹐作道君形像。仙眞侍衛﹐作二童側立。共捧案﹐案上有玉策。並作一眞人側立﹐宣付王君。

贊曰﹕

形聲入妙﹐道備登眞。奉朝金闕﹐稟策玉晨。德業爰叔﹐職位攸遵儀齊奉﹐萬劫凝神。

第八﹐王君於金闕拜受策命。號日﹕侍帝晨﹐領五嶽司﹐右弼王桐柏眞人。旣承聖旨﹐將赴洞宮﹐羽節導前﹐霓旌從後。龍輿降翕﹐鶴轡回翔。神仙侍衛﹐笙仿奏樂。下太淸而乘雲﹐指洞霄而穩駕。諒道气之靈﹐景眞儀之盛觀也。

圖畫王君乘雲車羽蓋﹐仙靈侍從﹐旌節導引。龍鶴飛翔﹐從天而降﹐欲赴桐柏山洞宮事。

贊曰﹕

班錫所稟﹐羽儀咸備。蕾胃景浮軒﹐龍鶴騁轡。旖節導從﹐蕾買仙會萃。自天乘階﹐瞻山赴位。

第九﹐天臺山一名桐柏棲山。山有洞府號日﹕金庭官。精暉伏晨﹐光照洞域。瓊臺玉室﹐瑩朗軒庭。泉則石髓金精﹐樹則蘇牙琳碧。信謂養眞之福境﹐成神之靈墟也。王君處焉﹐以理幽顯﹐侍弼帝晨。有時朝奉﹐領司諸嶽。羣神於玆受事矣。

圖畫桐柏山﹐作金庭洞宮。王君坐在宮中﹐眾仙侍衛。並五嶽君各領佐命﹐等百神來拜謁。

贊曰﹕

山有玉洞﹐宮日金庭。九天通象﹐三晨伏精。侍帝斯任﹐弼王所貞。領司五嶽﹐統禦百靈。

第十﹐紫陽眞人周季山﹐昔入桐柏山。見眞人王君﹐授以素奏丹符。又明晨侍郎夏馥﹐入桐柏山遇眞人王君﹐授黃水雲漿之法。

圖畫眞人周季山﹐作道士服於桐柏山﹐見眞人王君﹐王君以左手執素奏丹符﹐欲付周君﹐周君長跪而受之。作夏馥著古人衣﹐遇見王君。王君把一卷書欲付馥﹐馥長跪舉兩手受之。其周夏二人﹐皆作山人裝束。各作一岌﹐解在其人邊﹐石上著跪於王君。王君作眞人衣服﹐並有三五个仙人侍在左右。

贊曰﹕

周君訪道﹐丹符見授。夏氏求仙﹐黃水之究。煉形奇術﹐非師不就。幽感爰通﹐冥期可候。

第十一﹐晉興寧三年﹐有學道者楊君﹐處於茅山精思所感﹐多有諸眞降授。以其年六月二十六日﹐桐柏眞人王君﹐共諸眞降於楊之所居﹐而未與之言。楊君記日﹕有一人年甚少﹐整頓非常。建芙蓉冠﹐著朱衣﹐以白珠綴﹐衣縫帶劍。多論金庭山事於後。又降告曰﹕夫八朗四極﹐靈岸遼遐。奇言吐穎﹐瓊音燦振。晨飛波霄﹐淸玄气赴。授職玉虛﹐心遺艱鋒。沈滯於眇羅之外﹐凝和於寂波之表。若此者﹐必能旋騰寥漢﹐周曆眞庭矣。三元可得而而見﹐降名可得立耳。如其心並僭浪﹐目擊色袂。動與网罟共啟﹐靜與爭競之分者。此乃適仙路邈﹐求生日闊也。子其愼之。又降曰﹕有道者﹐皆當深研靈奧。棲心事外。但思味勤篤﹐糟粕餘物﹐亦是享耳。又降有歌述等詞﹐此不備載。圖畫茅山楊君﹐學道壇宇處﹐王眞人降見﹐著芙蓉冠﹐絳衣白珠綴﹐衣縫帶劍。楊君把紙筆附前而書。其衣作眞仙之制﹐其劍皺依經中樣式。

贊曰﹕

眞仙匪遙﹐感通惟密。應彼幽志﹐降玆靈質。誠訓著言﹐詠歌兼述。見景非久﹐衝眞返一。

上淸侍帝晨桐柏眞人眞圖贊竟

