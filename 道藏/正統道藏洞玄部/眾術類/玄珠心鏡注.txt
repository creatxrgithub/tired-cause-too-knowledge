玄珠心鏡注

經名﹕玄珠心鏡注。題街嶽眞子注。題一卷。底本出處﹕《正統道藏》洞玄部眾術類。

玄珠心鏡注

衡嶽眞子注

守一詩

得一之元﹐

夫言一者﹐是無形天地之始。气﹐生化之玄元﹐老氏彊名之日道。夫生之元﹐卽是混沌未分之初﹐窈窈冥冥之際﹐無名無狀﹐亦日自然。莫知其後﹐莫知其先﹐高不可極﹐深不可測﹐含陰吐陽﹐以彰三光﹐大包天地﹐細入毫芒。世有明之者﹐可謂知一之元也。老君謂尹眞人曰﹕吾思此道﹐本出窈冥﹐愚不別知﹐自謂適生。又曰﹕吾抱元守一﹐過度神仙。已上並是老君《西升經》正文。老君《內觀經》說一之元云﹕道不可見﹐延生以明之﹔生不可長﹐用道以守之。生道若合一﹐卽神仙長存。夫言生道合一﹐卽是身入無形﹐與道合同一體也。《黃帝陰符經》曰﹕知之修煉﹐謂之聖人。又云﹕觀天之道﹐執天之行﹐盡矣。又曰﹕陰陽相勝之衍﹐昭昭進乎象矣。此眞知生化之玄元者也。

匪受自天。

此一句﹐謂世有得一之元﹐便能堅苦寂寞﹐冥心煉形﹐自然神凝形釋﹐骨肉都融﹐冥彼化元﹐解蛻分身﹐出有入無﹐坐在立亡﹐飛行太虛。旣已知之﹐叉固守之。日有應效﹐如響應聲﹐如影隨形﹐不爻更待天人爲師受事而後修行也。但世有明師心經此門透徹化元者﹐便可爲師﹐信受操行也。但問志之如何耳﹗道成之時﹐交遊仙聖﹐別當授事﹐或賜靈藥﹐卽不可預載也。

太無之眞﹐

此一句﹐說天眞之中位極高也。

無上之仙。

此一句﹐說天仙之中位極高也。世有得一之元﹐抱元守一﹐道成神凝﹐解蛻升彼玉淸﹐或署太玄之眞﹐或拜無上之仙。其中功用覺觸﹐具載下文也。

光含影藏﹐

此一句﹐言欲成高眞之時﹐功用旣至﹐叉先光含影藏﹐是骨肉都融﹐神凝形中﹐名日天光內燭。此卽純陽神熙含身﹐自然無影﹐故言影藏。積功至此﹐暫欲染世之塵垢﹐亦無因而得也。不息此道應效遲速﹐但恨世無高仙之才﹐焉能耽此心耳﹖有其才叉遇其師﹐此亦自然。神仙主司﹐潛相扶會﹐道不負人志也。

形於自然。

此一句﹐言守一之人功用堅苦﹐自然光含影藏﹐卽窈窈冥冥之中自然凝形成就。故《西升經》云﹕忽無就形﹐知非常生。又言﹕形未凝之時﹐在冥冥之際﹐純陰共和合純陽﹐不獨顯分。又曰﹕無形之中有形生焉﹐冥冥之內希夷明焉。如是則出有入無﹐分身百億﹐上卽朝玉淸﹐寢宴太極﹐帶索人問﹐遁俗無悶也。

眞安匪求﹐

此一句﹐言道成形凝身中﹐非外力所能致﹐非智巧之能凝﹐皆須冥心無心﹐冥身無身﹐若苟有身心﹐卽神不凝矣。

神之久畱。

言守一功至則神凝﹐眞形安在我子官之中。夫言子官﹐卽是男子之气海﹐女人謂之血海。眞安在子官﹐名日神之久畱。非智巧外力所政﹐皆守神一﹐積功堅苦﹐歲月深遠﹐方見成形。要而言之﹐《西升經》云﹕神不出身﹐壽命無期。又云﹕藏人於人而不出﹐藏身於身而不現﹐然後天道盛矣。又曰﹕無心之心﹐無身之身﹐是謂道。人但能神莫出身﹐自然與道長久。又曰﹕神生形﹐形又生神﹐然後形神合同。

淑美則眞﹐

此一句﹐言陰陽和淑之際﹐凝神之初﹐眞狀分明﹐變化自在。道之生化萬物亦爾﹐但非久耳。

體性剛柔。

此一句﹐言道凝成眞人﹐是無形之形﹐體性剛柔。所謂柔者﹐天下莫柔弱於黑﹐黑莫柔弱於道。道所以能剛者﹐包裹天地﹐貫串萬物。金石𨿽日堅剛﹐皆爲道之貫串﹐故言天下莫柔於道﹐莫剛於道。道成之身﹐亦能貫串金石﹐大包天地﹐細入微塵也。

丹霄碧墟﹐

此一句﹐丹霄碧墟是三淸之分野﹐玉京金闕之地名﹐諸天尊皇帝君之所居。夫得一之元﹐修守堅苦﹐道成神凝﹐悉歸此地﹐位極天官﹐還爲尊皇帝君也。

上聖之儔。

此一句﹐是諸天尊皇帝之殊號﹐天眞大仙之總名。言得一之元﹐道成解蛻﹐升彼玉淸﹐與諸天尊皇帝君爲倡﹐不與下仙儔也。

百歲之後﹐空餘墳丘。

此兩句﹐言此道極高﹐冠眾仙之首。旣得成者﹐自然識量深遠﹐不欲動耀世人視聽﹐表光曲飾肯比。夫中仙乘龍騎云﹐白日升天而已哉﹖夫神仙貴滅迸隱化﹐或藥杖代形﹐劍履隱蛻﹐旣代作屍形﹐任冤家骨肉類悲苦哭﹐眞身卽潛﹐發飄車遙詣洞臺神仙之府﹐然後上帝遣玉女賜靈藥﹐始蛻而去﹐不其高哉﹖悲夫﹗世之人未有一善恥人之不知﹐掉頭雀躍﹐仙聖爲寒﹐心諭彼地虫朝菌﹐𨿽欲彊速﹐亦無因而得也。且大地下仙尙形﹐不與物接﹐言不與世交﹐況神仙無形之形者乎﹖百歲之後﹐但發襯看我﹐空餘衣蛻劍杖而已﹐玉淸之上﹐天帝之女也。

大道守一寶章

道無爲﹐

道經曰﹕至道無爲。無爲﹐謂守虛無自然窈窈冥冥﹐閒淡寂寞﹐不著一物﹐而凝其心。故《南華眞經》云﹕車肢體﹐黜聰明﹐離形去智﹐同於大通。然後內不知一身﹐外不知天地﹐寂寥澹泊﹐不聞其聲﹐不見其形。此眞無爲也。《老君定觀經》云﹕守無爲自然之道﹐但覺一念心起卽須滅除﹐惟滅動心﹐不滅照心。但凝空心﹐不凝住心。《老君西升經》云﹕上道養母。常能養母﹐身乃長久。夫道以虛爲母﹐虛以無爲母﹐無以自然爲母。自然者﹐道之根本也。常能養根本者﹐眞得虛無﹐無爲之道也。

無不爲。

夫道無爲﹐非不爲也﹐言守無爲亦有爲矣。言不爲其道﹐道之無者﹐諸身外之物耗我精神﹐伐我性命﹐無論貧賤富貴皆不覺形神爲外物所役﹐遂至衰老病死。故《西升經》云﹕世人皆以色聲滋味爲上樂﹐不知色聲滋味是禍之大朴。故聖人知之﹐不欲以歸於無欲。《黃帝陰符經》云﹕萬物與人之服禦﹐盜人之气﹐以衰老。老君謂尹喜曰﹕人之所以輕命早終者﹐非天地殺﹐非鬼神害﹐人自令之然耳﹐以其生生之厚也。夫無以生爲者﹐是賢於貴生。《南華經》曰﹕達生之情者﹐不務生之所無以爲﹔達命之情者﹐不務知之所無以爲柰何。夫養形鈴先以物﹐物有餘而形。不養者有之﹐豈惟愚不道者哉﹖世有達道之言者至多﹐行之及者少。是以聖人貴行不貴言﹐此例皆諭道之無者勿爲也。

可心證﹐非智知。

此兩句﹐言至道無形﹐可以至心﹐行之者默覺證效而已﹐非世智聰辮所能悟解也。

何謂知﹖何謂證﹖

此兩句是覆語。

知遣智﹐

此一句﹐言旣知之後都遣智慧﹐晦迹韜光﹐世貴聖人聖﹐不貴聖人愚。

證虛應﹔

言守空虛無爲﹐久而神效﹐如響應聲﹐如影隨形也。

應無從﹐

言至道應效﹐無所從來﹐不知所然而然﹐但覺無爲自然之中神通自在者矣。

心乃通。

老君教人修道卽修心也﹐修心卽修道也。＇蓋心者身之神也﹐心空虛無爲﹐久卽明道。明道則神通﹐神通之人無所不通也。但行至自知也。

通於一﹐萬事畢。

老君謂尹眞人曰﹕子能知一萬事畢。況神通於一者﹐謂抱元守一﹐身入無形﹐與虛無自然無狀之狀﹐一熙合爲一體﹐卽萬事畢矣。此身化爲大卽能包萬有百億世界﹐化爲小卽能入一微塵﹐一微塵之中﹐又能容百億世界﹐神通至此萬事畢矣。

一爲根﹐

夫一是大道之根元也。

事爲門。

夫得一知一之元﹐得太上心印者事也。事者﹐守一之門戶耳。

事歸一。一常存。

此兩句﹐言萬物皆生於一﹐死於一﹐得於一﹐失於一﹐去於一﹐歸於一。又言﹕守一之事﹐功成歸一黑﹐卽身與虛無自然無形一熙常存矣。余在下句也。

存莫有﹐假言守。

此兩句﹐一黑常存﹐自身莫令有熙。夫言守者﹐假言守耳。故《黃庭內景玉經》云﹕虛無寂寂空中素﹐使形如此不當污﹐行自翺翔入雲路。余在下義也。

守虛無﹐自長久。

言但守虛無﹐自然形神與道自長久也。《老君定觀經》云﹕夫學道之人心有五時﹔第一時﹐心動多靜少﹔第二時﹐心靜多動少﹔第三時﹐心動靜相半﹔第四時﹐心無事卽靜﹐觸著還動﹔第五時﹐心無事有事﹐觸亦不動。心到此地方可夷心注玄﹐抱元守一﹐形神空寂﹐似有志矣。其後觸覺﹐道用日新。夫得道之人﹐心過五時﹐身入七侯﹐第一侯者﹐宿疾普消﹐身心輕暢﹔第二侯者﹐塡補夭傷。還年復命﹐超過常限﹐色反童顏﹔第三候者﹐延壽千歲﹐名日仙人﹔第四侯者﹐煉身爲熙﹐名日眞人﹔第五候者﹐煉熙爲神﹐名日神人﹔第六侯者﹐煉神合道﹐名日至人﹔第七候者﹐超出三界﹐位爲虛皇大道玉晨之君﹐其於通神通靈﹐智周萬物。隨候鑑明今世之人﹐學道終身曾無一侯﹐促齡穢質﹐色謝歸空﹐而自稱得道﹐求諸通理﹐實所未聞者也。

玄珠心鏡注竟

