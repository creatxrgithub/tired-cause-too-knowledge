太上洞淵三昧帝心光明正印太極紫微伏魔制鬼拯救惡道集福吉祥神咒

經名﹕太上洞淵三昧帝心光明正印太極紫微伏麾制鬼拯救惡道集福吉祥神魂。撰人不詳。二咒同捲。底本出處﹕《正統道藏》洞玄部本文類。

太上洞淵三昧帝心光明正印太極紫微伏魔制鬼拯救惡道集福吉祥神咒

太微紫微妙諦經華敏忍宗太英含元文象郭舒孤界吻雕盤盧福昭明輸混洞太無玉皇玄中。吉祥音檀熾鈞。蒼夔和庠塗波陜符南臯玄母坐臺赤混太無玉虛元生。吉祥音檀熾鈞。翊琚儲靈內章元帝藍欹無紫瑚蒙甘冥寂玄通玉虛始神。吉祥音檀熾鈞。太淸紫華飛神度命岑葆觚華。吉祥音檀熾鈞。太淸丹華飛光保生音閉。朔楙密。吉祥音檀熾鈞。太淸靑華飛仙煉神凱甄銘奮勵宛。吉祥音檀熾鈞。上淸素華飛靈﹑煉形浸斛唐彭燕。吉祥音檀熾鈞。上淸黃華飛化煉气窪巢婁鎬衡。吉祥音檀熾鈞。上淸綠華飛明護魂覺應坷琰觀。吉祥音檀熾鈞。玉淸瑤華飛玄長生藍蘇丹株包企模。吉祥音檀熾鈞。玉淸碧華飛黃飛仙晶羅頡力。吉祥音檀熾鈞。玉淸玉華飛玄洞玄都明最旭晨。吉祥音檀熾鈞。玉虛金華飛玄妙靈旭薈晨轆。音櫓。吉祥音檀熾鈞。

洞淵黃華三昧帝心大洞光明正印玄章太極眞常紫微眞母伏降六天制禦萬鬼拯救惡趣﹐賓治儀盧消滅萬災集定萬福結集生气貫入玄津演吉祥音注歸丹母發生內寶玉芝瑯英黃芽金液瑯玕玄珠九轉八瓊﹐證聖眞仙十通妙行圓滿濟度大洞帝一尊君﹐吉祥音檀熾鈞。

天尊彼時玉音光中增飾妙華洞觀始通。吉祥音檀熾鈞。洞微梵通。吉祥音檀熾鈞。洞空气通。吉祥音檀熾鈞。洞虛華通。吉祥音檀熾鈞。洞虛華通。吉祥音檀熾鈞。洞靈力通。吉祥音檀熾鈞。洞玄靈光通。吉祥音檀熾鈞。洞源神通洞明帝心玄通洞淸冥慧元通。吉祥音檀熾鈞。終全眞一安處無爲妙行一乘中觀思神念眞慧命作用通气制禦萬靈。吉祥音檀熾鈞。通神坐致自然通靈坐在立已。吉祥音檀熾鈞。道備登晨飛升太空位登仙公侍列玉淸無無上眞。吉祥音檀熾鈞。太眞玄符普度天人吉祥音檀熾鈞。

是時﹐元始天尊與威德自在天尊﹐同聲重說《太極紫微伏魔制鬼拯救惡道消災集福吉祥神咒》已。六天震動﹐魔山崩摧。冤裔絕源﹐地根斷蒂。鬼趣消滅﹐俱化善神。是時﹐會中無量飛仙﹐淸和玉女﹐水史眞妃﹐芳華采玉女﹐百千億萬眾﹐雨八色天花﹐繽紛飄下﹐香風黑馥﹐和气氤氳。

元始天王告定一眞人﹑蔚羅眞人曰﹕此神咒玉章﹐乃三昧帝心﹐光明正印﹐太極妙本﹐紫微眞人。能破冤魔心﹐能救鬼趣苦﹐能消萬災劫﹐能集萬福祥。功德無邊﹐不可思議。今日爲汝等﹐重宣玉文﹐增飾咒心﹐圓滿妙行。使汝等持此咒印﹐利益人天﹐度諸有情﹐齊登聖果。今宣玉勅﹐囑二眞人﹕汝稟命奉行﹐普濟普度。勸威德自在天尊﹑定一二眞人﹕褊滿十方界﹐持我光明輪。三昧太定印﹐帝心行大心。制伏六洞魔﹐破滅萬鬼旱。解釋十二冤﹐結网悉消平。鬼趣絕惡根﹐凶魔化善神。我道一气沖﹐淸和鼓化風。自彼鬼類幽﹐直超三善中。帝心成大心﹐正气永和融。學仙修大乘﹐妙行著玄功。與稟貙﹐悟眞登仙公。使彼洞淵心﹐玄玄控三龍。化合眾生心﹐光明澄十通。安集太眞房﹐逍遙景華峯。怡然金闕庭﹐玉光他我同。气與元始通﹐吉祥成大功。於是﹐太玄道父﹐威德自在天尊﹐定一眞人﹐蔚羅眞人﹐飛仙玉女﹐淸和玉女﹐水史眞妃﹐芳華采玉女﹐諸天仙眾﹐異口同光﹐並作一音﹐太和自然﹐說愒贊嘆云﹕

太極紫微帝心咒﹐十通吉祥檀熾鈞。

臣等六根爲贊揚﹐惟願慈悲作證度。

咒燭無窮照法界﹐大光大明三景輪。

明過日月及天光﹐昭燭幽途普開朗。

咒音無窮通法界﹐神雷天鼓玉音傳。

振輝法韻響靈音﹐開悟眾生悉明慧。

咒香無窮褊法界﹐不增不臧太和風。

灑爲法雨出爲云﹐沾馥眾生溥淸淨。

咒味無邊周法界﹐太和太一萬善源。

外爲神水內華池﹐潤益眾生悉長命。

咒相無窮大變化﹐眞應法身如塵沙。

金肌玉骨萬道全﹐堅固金剛形不壞。

咒心十通徧法界﹐無高無下普開明。

龍光一點出中山﹐照徹人天悉開悟。

咒威無量神通廣﹐力過那耶殺古尊。

收降六洞大魔軍﹐斷絕鬼鋒正仙道。

咒福無邊廣圓滿﹐富王貴王不能過。

有如天尊大意珠﹐光照無窮福德藏。

咒德無量大慈悲﹐從劫至劫運慈仁。

巍巍三气道中尊﹐周濟人天悉圓滿。

臣等六根贊嘆已﹐至於身外植玄根。

玄根永茂褊人天﹐同等一乘眞妙行。

是時﹐太玄道父﹐威德自在天尊﹐定一眞人﹐蔚羅眞人﹐諸天眞人神仙﹐天帝神王﹐仙官仙王﹐飛仙玉女﹐水史眞妃﹐芳華采玉女等﹐說愒贊嘆已﹐稽首天尊﹐奉辭而退。

太上洞淵三昧帝心光明正印太極紫微伏魔制鬼拯枚思道集福吉祥神咒竟

