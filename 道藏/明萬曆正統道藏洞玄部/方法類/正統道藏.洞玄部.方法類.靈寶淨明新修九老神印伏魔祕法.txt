靈寶淨明新修九老神印伏魔祕法

經名﹕靈寶淨明新修九老神印伏魔祕法。宋何守澄撰。一卷。底本出處﹕《正統道藏》洞玄部方法類。

靈寶淨明新修九老神印伏魔祕法

翼眞壇副演教師何守澄撰

三洞眞經﹐列聖所寶﹐祕於上宮﹐約以科禁﹐自非天地一開﹐其文不出。有遇之者﹐皆金名玉字﹐夙著仙譜之人也。粵惟上淸伏魔印章受煉形神祕法﹐乃九老帝君﹐龍漢劫初﹐親得元尊之旨﹐下教學仙之士﹐實爲靈寶之樞要。歷古以來﹐成功證爲列眞者﹐未易詳述。昔髙明大使許君﹐受法於道君諶姆大仙﹐吏隱東晉﹐攝邪誅怪﹐標江咒水﹐以極生民之災病﹐積功累徳﹐而後舉全家於霄漢者。逮諸弟子繼踵仙去﹐𨿽嗣法者代不乏人﹐然文字傳習之久﹐例多謬誤﹐無以取證。炎宋中興﹐歲在作噩﹐六眞降神於渝水﹐出示靈寶淨明祕法﹐化民以忠孝廉愼之教﹐乃命洞神仙卿爲訓導學者師。越二年﹐秋八月﹐髙明大使覢欻臨於遊帷故地﹐卽今之江西玉隆萬壽宮也。於是肇建仙壇﹐名曰翼眞﹐以延善知識。凡經典疑難﹐悉聽扣問。時新學九老法弟子﹐因以其書請益焉。果蒙眞慈﹐發明道要﹐說气鏡﹑神印二篇﹐證諸闕誤。繼委門人﹐悉以符呎訣法釐正之。書成﹐以呈眞鑑﹐賜可。又命何守澄序﹐具重修之意﹐以久其傳。守澄自愧肉質地行﹐聞見隘塞﹐有何補於宗教。然誤蒙眞師收錄﹐充靈壇下弟子﹐今已三年矣﹐謹直序其事於篇首。顧惟龍沙已合﹐五陵之內﹐應地仙者八百人。而師出於豫章﹐此言載於方冊。今黃童白叟﹐皆熟誦之﹐信不誣也。凡遊於眞師之門﹐得此法者﹐宜精進焉。時紹興辛亥歲重陽日﹐謹序。

靈寶淨明新修九老神印伏魔祕法

洞神抄注奉眞旨編修洞神節錄奉眞旨同修太元判令奉眞旨校勘

九老帝君神印總論

丹陽子曰﹕道本炁也。合炁以爲體﹐散炁以爲用。大道﹐炁之瞑漠也﹐生乎天地之先﹐散乎有無之表。字因炁而結﹐文因炁而成﹐形因炁而聚﹐聲因炁而合。道本炁也。上士以炁合道﹐故不暴其炁﹐炁止於一。一者眞一﹐神合於心﹐心與神交﹐神由炁合。磁石吸鐵﹐翡翠碎金者﹐性也。性一合道﹐道果炁也。夫以眞精﹐精者一也。一者道也。以眞精故召正炁﹐以合道故成大仙。仙煉精合炁﹐以炁合道﹐神景淨明﹐不役外物。陽燧向日﹐火隨而生。方諸感月﹐水旋而至。水大﹐自然之炁也。道合自然﹐得陰陽之正﹐適陰陽之中﹐純朴不散﹐精粹無雜﹐所以日有光明﹐月有輝耀。人稟乎靜則性達﹐得乎明則心通。性達心通﹐故交感於日月之宮。道本圓虛。圓者气之體﹐虛者气之用。得圓虛之道﹐故謂之淨明。淨明﹐則適正得中﹐合於有情。至道非情求也﹐而此言情﹐誠實生情﹐情起而道自生。以道者炁也﹐以心合炁﹐心動而情遂生﹐情本生於中也。上士學道﹐不執一物﹐不廢一物。謂道可以情求﹐則非也﹐有假以爲用也。道不在呼吸采取也﹐呼吸采取﹐外也﹐而道在內也。道在內﹐故可因呼吸采取﹐而知亦在外。道彌滿太虛﹐貫該總屬﹐得道之意。而知所謂情﹐則神印者﹐可易曉也。上士以印爲道﹐道托印以行之爾。印者﹐如燧珠之艾炷耳。

伏魔神印

別本此印

印釋

上淸九老帝君﹐回屍起死治病﹐伏魔紏察。

三界鬼神皈正法事章文

章文三十五字﹐於背正雕白字﹐眞楷書之。

右印用金銀玉石﹐或雷震棗木﹐堅硬之木﹐皆可。印式﹐闊二寸四分﹐以應二十四炁﹔長二寸八分﹐以應二十八宿﹔厚一寸二分﹐以應一十二辰。以三元八節﹑甲子庚申﹐或丁甲納音水火之日﹐齋其工匠﹐面東造之。印成﹐請度師保奏﹐呈泰玄都省。自授度之夕﹐於露天置案設印﹐以香花今水祭其神印﹐達旦卽收入。勿令雞犬歸人見之。如是三夜﹐祭訖﹐方可用行。

受持印章法

每日淸日一燒香﹐掐日君訣﹐視印祝曰﹕

嗣法某﹐謹以信香﹐告於天印神靈侍衛官將曰﹕元始開圖﹐必自乎震。九炁帝君﹐獲此神印。赤書玉字﹐天地安鎭。隱音內名﹐鬼神符信。我佩印章﹐攝行天命。護身濟人﹐伏魔皈正。無往不通﹐有感皆應。

卽望東取太陽炁﹐吹入印中﹐放訣。

用印訣

凡行救治﹐先焚香﹐據來人事意﹐啟白上淸九老帝君﹐法中一切靈神﹐乞賜救護。次用印時﹐左手握訣﹐屈中指掐掌心中也。右手持印﹐存變爲九老帝君身﹐禦上淸冠服﹐左右官將侍衛。方用印﹐卽望東取太陽眞炁﹐吹於所印文字上。若專給印救治﹐卽就印上﹐再書印到速安四字。又押字訖﹐再取太陽眞炁﹐吹印上﹐發訣﹐想神將隨印前去也。

發印訣

如驅邪伐祟﹐依常式印其來狀﹐令燒付本家司命土地行遣。如辟除妖怪﹐書事用印﹐貼本處安鎭。如肢體傷折者﹐貼印於疼痛處。時瘟瘧疾者﹐貼於前後心。瘡瘍癱疽者﹐燒灰﹐或塗或洗。鬼忤惡夢者﹐或佩或吞。目疾者﹐淨水浸印﹐洗之。各獲安愈也。

法印式

右印不拘木植﹐雕造訖﹐隨前印奏呈了。法師遇申﹐發奏狀行移﹐上下通用此印。使印時﹐掐天罡訣。

每日服煉法

上元解穢黃庭眞符

右符朱書。每日淸晨﹐面東掐午念咒﹐以淨水吞服一道﹐解穢諍身﹐招集生炁。咒曰﹕

五帝大魔﹐總領鬼兵。金鐵前戮﹐魔王束形。猛馬四張﹐保命生根。急急如上淸九老帝君律令勑。

每日服煉法

上元延生守一眞符

右符朱書。每日午時﹐面東搶子念咒﹐以淨水吞服一道﹐安神守一﹐保命延生。咒曰﹕

延壽益算﹐度厄尊神﹐迥骸起死﹐無量度人。執籙把籍﹐齊到帝前。急急如上淸九老帝君律令勑。

淨明气鏡篇

丹陽子曰﹕炁者﹐虛而善應也﹐神之帥也﹐身之主也。天以炁﹐故穹窿而髙﹐髙故能下濟。地以炁﹐故磅磚而厚﹐厚故能上行。日月星辰以炁淸而照臨﹐江海山嶽以炁聚而融結。人以炁則頭圓﹐法天之炁也﹔足方﹐法地之炁也。眼發象於日月星辰也﹐毛竅象於山嶽河海也。一炁之運﹐陰陽奇偶﹐與天地流通。天地所以能長久者﹐以其運而流通。而人多夭折﹐何哉﹖以能用與不能用而已。是故炁以運動潛伏有道﹐謂之淨明。淨明故盈成﹐盈成則周徧﹐而達於命之情。此天地之妙理﹐陰陽之交變﹐升降之早晏﹐生物之謂也。而人之一身﹐可以上稽於天﹐下法於地﹐取天地之正而參於身﹐可以移精而變化﹐出沒於死生﹐故能神神而靈﹐謂之內營。內營則丹鼎成﹐黃芽生﹐慶雲興。斯可噓吸云風而嚏唾雷霆﹐能役夏冬而使秋春﹐變暘爲雨﹐以雨爲霖﹐而天地之正炁﹐在我而不在人。死者可以生﹐生者可以死。人道正﹐邪炁幹者﹐逢吾之炁而安。鬼道邪﹐而淩於人者﹐逢吾道之炁而攝善。學道者得之﹐而爲炁鏡之訣曰﹕運行補養﹐必達其機。達其機者﹐必明其說。

每日服气法

每日早晨﹐面束焚香﹐兩手掐日君訣﹐叩齒九通﹐存想九老帝君﹑太陽上帝在日輪中。日色紫赤﹐九芒霞光﹐暉映太空﹐如日初出之狀。卽放訣收手﹐心拜祝曰﹕

嗣法某甲﹐焚香供養九老帝君﹑太陽上帝。以今淸旦燒香﹐齋心滌意。朝禮日宮﹐吞納正炁。伏願太陽上帝﹐降賜光輝﹐爍玆冥滯﹐生育正眞﹐蕩彼邪穢﹐百神旣寧﹐萬魔自退﹐耳聰目明﹐心通性慧﹐與道合眞﹐長生久視。

又扣齒三通﹐想見太陽紫赤之光照面﹐卽鼻引而咽納之﹐如下文服四炁﹐共三十六口也。

初之炁咒曰﹕

中理五炁﹐混合百神。

凡服初炁﹐垂兩手﹐掐應病訣﹐念咒七徧﹐放左手訣﹐換掐喉訣。叉腰取炁一口﹐咽之。隨炁重掐訣﹐又念咒七徧﹐放右手訣﹐換掐喉訣。叉腰取炁一口﹐咽之。隨黑重掐訣﹐次舉兩手﹐喉訣相交對口﹐左手在上﹐右手在下。又念咒七徧﹐張口取炁一口﹐吹在訣上﹐卽放訣。此是一徧。如此爲之三徧﹐共服九口炁也。

二之炁咒曰﹕

元英公子﹐白元尊神﹐太一司命﹐桃康合延。

凡服第二炁﹐垂兩手﹐掐北辰訣念咒。取炁如服初炁法同﹐只更訣目。亦三徧爲之﹐共服九口炁也。

三之炁咒曰﹕

束送妖魔精﹐斬誠六鬼鋒。諸天炁蕩蕩﹐我道日興隆。

凡服第三炁﹐垂兩手﹐掐紫庭訣念咒。取炁如服初炁法同﹐只更訣目。亦三徧爲之﹐共服九口炁也。

四之炁咒曰﹕

魔無干犯﹐鬼無妖精。三官北酆﹐明檢鬼營。

凡服第四炁﹐垂兩手﹐掐日君訣念咒。取炁如服初炁法同﹐只更訣目。亦三徧爲之﹐共服九口炁也。

訣目掌圓

靈寶淨明新修九老神印伏魔祕法竟

