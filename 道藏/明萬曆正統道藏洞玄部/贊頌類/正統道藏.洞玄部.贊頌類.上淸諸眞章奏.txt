上淸諸眞章頌

經名﹕上淸諸眞章頌。撰人不詳﹐約出於南北期。內載上淸步虛三契項﹑上淸旋行贊﹑步虛憂樂忽辭﹑洞眞徊旋章﹑金章十二篇等頌章。一卷。底本出處﹕《正統道藏》洞玄部贊頌類。

上淸諸眞章頌

上淸步虛三契頌

無始洞空無﹐三黑精上門。紫翮煥太空﹐四明植靈根。

妙化發東瓊﹐三便啟西昆。皓映九玄精﹐五華帶錦云。

離羅煥神燈﹐七星曜北元。飄飄上法畿﹐翼翼帝一尊。

落落髙上章﹐羽童何紛紛。流香本無色﹐恫入萬仙羣。

左回三流劫﹐右轉萬矢關。雲華纓五云﹐八鳳舞空輪。

四時無停機﹐靑白早明分。九九攺劫運﹐三三度一樁。

天地有終會﹐否激歸在幡。洞明正一法﹐嚴終六天文。

太平反空無﹐奉翼後聖君。靈風起西門﹐錦云生東瓊。

二气煥玉洲﹐流香乘煙輕。五華披風散﹐倏忽朗九淸。

騫林曜朱日﹐黃華逐月生。中有采芝童﹐衣羽帶飛靑。

風景萬嶺峯﹐逍遙宴綠軿。總禦九空輸﹐運開無稽程。

左命三天文﹐右攝六天兵。檢气及空洞﹐天度應運傾。

劫運自有會﹐誰側敗與成。洪波淪云綱﹐六合無遺形。

白屍飄長流﹐孤魂因復零。悲此去來際﹐方覺正法明。

至學加精修﹐東華結瓊名。欣有白簡人﹐相與樂太平。

洞闕運天綱﹐王气轉三微。紫戶吐瓊簡﹐金門納神暉。

八會交眞風﹐晃朗重冥開。天際九淸外﹐落落髙晨回。

三色返空無﹐四候應玉畿。河俟已鼓筆﹐五行潛相推。

六度無終劫﹐運極乘气歸。萬魔羅天布﹐羣凶競吐威。

兆人負災衝﹐積屍令人悲。妙哉正法文﹐履劫明不衰。

至時相奉迎﹐契在九天扉。與爾期太平﹐放身無翼飛。

上淸旋行贊

大道洞玄微﹐髙虛總三輪。金仙啟靈扉﹐煥若九天分。

太華散紫空﹐八眞映素云。玄母結上願﹐行簡之八門。

萬慶交靈會﹐揚煙唱下元。妙誦感沖虛﹐得結髙仙羣。

旋行禮空洞﹐稽首朝帝君。

步虛憂樂慧辭

結我自然气﹐凝化紫鳳城。髙臺超九嶺﹐崚繒成飛瓊。

煥落重虛上﹐曲折洞八淸。紫蓋曜雲宮﹐流暉翳五靈。

四達無窮野﹐八气回圓明。扶搖運太空﹐七景轉天經。

運來若無相﹐時去隨化傾。九圓交度內﹐二象互相徵。

帝一固中元﹐四綱不頹靈。南采飛皇寶﹐北列廣寒庭。

玄房交眞會﹐虛歌自然生。五帝命靈幡﹐魔旗徵萬精。

魔從空中嘯﹐道世樂未央。故興曲素辭﹐慶神欣太平。

相與契何許﹐萬劫爲一齡。回轉九萬劫﹐同遊紫鳳軿。

空生紫鳳臺﹐瓊闕參太微。靈風洞八會﹐北牖閶闔開。

上有嘯歌兒﹐常唱運喪衰。朝則乘景遊﹐暮則附景歸。

二景齊一體﹐常恐失景暉。九炁不常居﹐天地有傾危。

大劫終一樁﹐百六乘運回。洪泉湧九嶺﹐大烏翔天垂。

萬蠢飄長流﹐顧山不得依。號泣無崖際﹐能不傷人懷。

賢聖勤誦經﹐故得乘景飛。至時相奉迎﹐同會九天扉。

數盡金馬辰﹐萬厲交橫馳。不見學仙人﹐但能哭屍悲。

嗟此愚夫質﹐持命痛何哀。

散憂九玄臺﹐聚樂偕太空。攜契十天眞﹐嘯命東海童。

四達八會气﹐玄運閬臺風。日朗西華館﹐意合廣寒空。

婆娑紫鳳下﹐蕭條九嶺峯。流眄無窮野﹐仰觀劫仞中。

淸歌宮商和﹐憂樂自相從。二趣諧一契﹐理背反還同。

相與樂未央﹐持始復持終。酣飲玉池醴﹐仰飲飛華皇。

靈瓜自可宴﹐味若日月光。七曜流芳暉﹐斯樂豈可忘。

大劫有終運﹐運交二象傾。龍門斷天河﹐三五反相徵。

赤鎭據東井﹐華蓋伏晨星。玄暉昏八荒﹐穢气翳天精。

三官相操促﹐五嶽不固靈。萬癘交橫馳﹐北帝勇魔兵。

八綱羅天外﹐聖主乃能淸。是結自然气﹐崚嶒九重城。

髙觀湣萬兆﹐憂樂從是生。玄歌散神衿﹐蒙歡反涕零。

哀此頑夫輩﹐吝財貪色榮。欣欣待命至﹐不顧禍自嬰。

賢智逆方來﹐晨夜勤誦經。禮空念玄虛﹐以度不窮齡。

若能尋道源﹐八節奏玉名。將免九曜災﹐令爾見太平。

瓊鳳講晨飆﹐紫臺曜玉林。流光拂重玄﹐嵯峨陵九陰。

紫景散朱霞﹐飛煙互相尋。七寶振瓊條﹐靈獸騁云岑。

萬仙乘空詠﹐神風揚妙音。上有髙晨師﹐拱靜嘯與吟。

八會自然容﹐虛降皆蘭金。瓊嚼彌劫旦﹐玉漿散衝心。

明珠唱靈歌﹐法容和淸琴。玉章至道宗﹐憂樂解人衿。

紫蓋曜雲宮﹐流暉翳五靈。四達無窮野﹐八气回圓明。

扶搖運太空﹐七景轉天經。運來若無相﹐時去隨化傾。

九圓交度內﹐二象互相徵。帝一固中元﹐四綱不頹靈。

南采飛皇寶﹐北列廣寒庭。玄房交眞會﹐虛歌自然生。

五帝命靈幡﹐魔旗徵萬精。魔從空中嘯﹐道世樂未央。

故興曲素辭﹐慶神欣太平。相與契何許﹐萬劫爲一齡。

回轉九萬劫﹐同遊紫鳳軿。

空生紫鳳臺﹐瓊闕參太微。靈風洞八會﹐北牖閶闔開。

上有嘯歌兒﹐常唱運喪衰。朝則乘景遊﹐暮則附景歸。

二景齊一體﹐常恐失景暉。九炁不常居﹐天地有傾危。

大劫終一樁﹐百六乘運回。洪泉湧九嶺﹐大烏翔天垂。

萬蠢飄長流﹐顧山不得依。號泣無崖際﹐能不傷人懷。

賢聖勤誦經﹐故得乘景飛。至時相奉迎﹐同會九天扉。

數盡金馬辰﹐萬厲交橫馳。不見學仙人﹐但能哭屍悲。

嗟此愚夫質﹐持命痛何哀。

散憂九玄臺﹐聚樂偕太空。攜契十天眞﹐嘯命東海童。

四達八會气﹐玄運閬臺風。日朗西華館﹐意合廣寒空。

婆娑紫鳳下﹐蕭條九嶺峯。流眄無窮野﹐仰觀劫仞中。

淸歌宮商和﹐憂樂自相從。二趣諧一契﹐理背反還同。

相與樂未央﹐持始復持終。酣飲玉池醴﹐仰飲飛華皇。

靈瓜自可宴﹐味若日月光。七曜流芳暉﹐斯樂豈可忘。

大劫有終運﹐運交二象傾。龍門斷天河﹐三五反相徵。

赤鎭據東井﹐華蓋伏晨星。玄暉昏八荒﹐穢气翳天精。

三官相操促﹐五嶽不固靈。萬癘交橫馳﹐北帝勇魔兵。

八綱羅天外﹐聖主乃能淸。是結自然气﹐崚嶒九重城。

髙觀湣萬兆﹐憂樂從是生。玄歌散神衿﹐蒙歡反涕零。

哀此頑夫輩﹐吝財貪色榮。欣欣待命至﹐不顧禍自嬰。

賢智逆方來﹐晨夜勤誦經。禮空念玄虛﹐以度不窮齡。

若能尋道源﹐八節奏玉名。將免九曜災﹐令爾見太平。

瓊鳳講晨飆﹐紫臺曜玉林。流光拂重玄﹐嵯峨陵九陰。

紫景散朱霞﹐飛煙互相尋。七寶振瓊條﹐靈獸騁云岑。

萬仙乘空詠﹐神風揚妙音。上有髙晨師﹐拱靜嘯與吟。

八會自然容﹐虛降皆蘭金。瓊嚼彌劫旦﹐玉漿散衝心。

明珠唱靈歌﹐法容和淸琴。玉章至道宗﹐憂樂解人衿。

釋我無終齡﹐良娛樂何深。自然髙仙韻﹐安能同此欽。

朝戲東華宮﹐夕遊西華堂。取樂二華館﹐不與樂相逢。

但聞玄歌子﹐悲聲傷天童。哀響流寒庭﹐撫悼世運窮。

天馬踴九河﹐烏母乘飛龍。玄津無橋梁﹐二气隔不通。

登我崚嶒臺﹐仰觀九難中。穢气彌三靈﹐萬兆負災衝。

八域無遺民﹐大小山嶽崩。念此不知學﹐聞經若癡聾。

相與任運生﹐鰷欻得命終。哀哉何期酷﹐念子傷我胸。

紫鳳乘空發﹐崚嶒九玄嵎。气結則景見﹐气散則神無。

飄飄有無際﹐天樂適我娛。安同八會唱﹐齊我髙仙儔。

攜契十天眞﹐宴我九鳳軀。上登玉京闕﹐下戲閬風洲。

羽騎迅瓊輸﹐紫煙空相扶。極朝復待旦﹐偕樂無終憂。

流眄任運遷﹐億樁始一周。歡我自然拎﹐散我懷世憂。

自無玄靈寶﹐誰能同此遊。哀哉空洞內﹐興樂復發憂。

朝發東蒙嶺﹐夕觀西龍丘。不見九靈母﹐北眞道相遊。

遼問大象度﹐二气忽云周。九龍運東井﹐天馬發西嵎。

北帝放天兵﹐五嶽玄相符。萬魔已束帶﹐五行早相謀。

兵災羅天布﹐萬兆已被拘。上下皆受會﹐蕩除無稽畱。

哀此五難中﹐運至無親疏。髙登八會宮﹐結我冥中儔。

歷觀至學者﹐福地以相扶。棄家尋我道﹐克得度爾軀。

勤心修至經﹐道成當相須。逍遙觀鳳臺﹐豈不樂哉遊。

大樂會中元﹐中元聚樂庭。上有八會气﹐婆娑紫鳳生。

金條附玉根﹐七寶結華鈴。龍超極嶺峯﹐鳳嘯駭萬程。

不見離遊賓﹐但聞鳳云聲。宮商自相和﹐音響自然成。

玄歌唱妙曲﹐憂樂結成音。吾我自相求﹐誰知眞人靈。

錦云帶夜月﹐紫耀翳飛瓊。三晨洞大暉﹐七元煥五星。

靈幡有威光﹐流煙靄紫淸。自謂西華妙﹐未若紫鳳城。

上有解衿人﹐一面歡萬齡。偕樂無終劫﹐因覺天地傾。

靈運自有已﹐數終自由玄。去來順運回﹐何爲憂自纏。

散憂八荒外﹐大象不圭眞。逍遙歡樂庭﹐誰與憂爲親。

五難是常會﹐所傷自有人。宮商𨿽不和﹐大歸理自均。

故與憂樂曲﹐以度學道身。苦行研靈文﹐妙義自然鮮。

但佩曲素章﹐克入無憂津。乘空登鳳臺﹐髙觀承唐年。

此樂將何樂﹐知憂在何間。

髙上玉晨憂樂之曲﹐空生鳳臺之上﹐靈文明於五方﹐金音逸朗於十天。玉京九曲上眞﹐皆鑄金爲簡﹐紫筆書文﹐齊聲合唱玄歌憂樂之曲也﹐其辭深賾﹐妙趣洞淵﹐自非髙上之儔﹐莫有能究其篇者。﹝有﹞﹟1金名東華﹐玉字鳳闕﹐乃得見此文爾。得佩鳳炁玄丘眞書命魔靈幡﹐誦憂樂之曲﹐則五帝衛眞﹐天魔敬護﹐保舉上仙﹐得奉迎聖君於上淸宮﹐遊於鳳臺之堂也。

凡受此文﹐每以本命﹑太歲﹑八節之日﹐及每月五日﹑十五日﹑二十五日沐俗淸齋入室﹐先東向誦靑帝曲畢﹐再禮朝玉眞﹔轉南向語赤帝曲畢﹐再朝禮玉眞﹔轉西向誦白帝曲畢﹐再禮朝玉眞﹔轉北向誦黑帝曲畢﹐再禮朝玉眞﹔向太歲誦黃帝曲畢﹐再禮朝玉眞。五方都畢﹑還北向九拜﹐朝玉晨君﹐仰咽气九過止。如此皆施五帝幡於室五方。出《上淸髙聖玉晨鳳臺曲素上經》。

洞眞徊玄章

太上發玄蘊﹐煥爛數眞文。落落散天實﹐十方所共尊。

不始亦不﹟2終﹐不明亦不昏。仰登玉京臺﹐逍遙憩昆侖。

超度泉曲都﹐魔王領欲聞。七祖受化生﹐解我宿世怨。

入控飛玄景﹐出駕浮紫雲。

重暉曜玉晨﹐玄景開圓明。迢迢洞眞殿﹐晃晃七寶精。

一念度八難﹐長與太上並。纏旋獻黃景﹐日華虛中生。

世知雜俗道﹐莫聞智慧經。大矣訶眞戒﹐玄感魔王誠。

萬椿若一息﹐豈擊千億齡。

太上體本無﹐散形度弱喪。務猷宣玄術﹐天尊並贊揚。

有緣文自表﹐無因經爲藏。若能得此道﹐首卽生圓光。

身擠無待津﹐取職逸仙堂。

無無竟無永﹐有有安入妙。天翰蔚無上﹐玄宗自有要。

回轉三寶輪﹐十方普震曜。太上觀玉京﹐魔王空中笑。

天帝叉手唱﹐眾眞乘虛嘯。散華正我念﹐八願自然超。

靈仙乘慶霄﹐駕龍躡玄波。洽眞表嘉祥﹐濯足人天阿。

福應不我期﹐故爾釋天羅。道徳冠三界﹐地綱亦已過。

感遇云眞會﹐淨慧經蓮華。

無上覺四輩﹟芒芒九太外。幽顯諒有由﹐無幽故無昧。

速羅還玄輪﹐眞仙幸華蒼。時遊渺漭間﹐天人無見際。

靈妙寄宣通﹐天人有津岸。泛舟不測淵﹐常恐風波換。

其緣有奇方﹑智勢誰能算。冉冉任玄蒼﹑昭然冥因判。

挺穎應眞子﹐靈琴空中彈。諍思恭十方﹐玄畱不我羨。

太上敷洞文﹐賢賢歸本緣。蕭條三寶囿﹐繁華秀我因。

伯史與入精﹐質淨生金身。終劫復始劫﹐愈覺靈顏新。

希度禮無上﹐寶文降至眞。道林蔚天京﹐下光諸地仙。

從容散靈威﹐洋洋大法宣。

太上觀十方﹐晻藹融風穆。圓光映三辰﹐眞人披天服。

魔王叉手立﹐司市酆京側。日月翳行曜﹐七寶煥無極。

一切營此時﹐禍滅地獄息。渺孚無景天﹐尊人莫能測。

三寶繁十方﹐亹亹空中澄。宛轉隨化理﹐一感法輸升。

漠漠繳昧間﹐四大與時興。空有靡不有﹐崔嵬多山崖。

太上無滯念﹐滅念歸大乘。

凡十方回玄禮頌﹐先始北方﹐次東北方﹑東方﹑東南方﹑南方﹑西南方﹑西方﹑西北方﹑上方﹑下方。一頌一拜。回玄品者﹐出乎自然而然﹐虛峙九千餘劫﹐其文乃見。元始天王學道於太上﹐後道成﹐太上命元始天王盛而撰焉﹐以配大戒。當以本命日﹐說三百部戒﹐而頌此文。若日中及夜半時修之也﹐先齋而後行道。不知本命﹐用甲子日。若十年以後﹐可正月一日行道爾。

金章十二篇

宴呵太霞宮﹐金闕曜紫淸。仙房映太素﹐四軒皆朱瓊。

擲輪空洞津﹐控轡舞綠軿。玉華飛雲蓋﹐西妃運錦旌。

翻然塵濁外﹐鰷欻佳人庭。宿感應期來﹐所得已在冥。

乘風想九霄﹐共酣丹華嬰。顧謝世中物﹐安知無中靈。

北登玄冥闕﹐攜手經髙羅。香煙散八景﹐玄風鼓絳波。

仰超瑯瑯津﹐俯眄曲嶽阿。嘯歌云上唱﹐鳳嗚洞九霞。

乘炁浮太空﹐曷爲躡山阿。金節命羽靈﹐徵兵摧萬魔。

漱吸圓晨暉﹐積椿方嬰芽。紛紛趣競中﹐不解可柰何。

北壠郁霄藹﹐絳樹結紫華。靑蕊落鳳林﹐碧捺秀巖阿。

靈闕淩太空﹐瓊房參太霞。云興曲室內﹐八風飛冥沙。

九彌彈帝塘﹐龍嘯唱節和。扇飆五嶽嶺﹐握節徵萬魔。

顧盻須臾頃﹐忽然椿已過。哀哉朝生者﹐安知齡紀多。

隅景布林宮﹐運軸沖漠幽。至觀映六庭﹐大小盡逍遙。

龍吹纏蓋云﹐虎吟駭萬條。三素啟髙圖﹐丹霞蔚晨霄。

羽旗橫靈津﹐紫軿飛華翹。控轡九天外﹐俯仰自寥寥。

塵誅結囂穢﹐神喪炁亦凋。奚不尋遠禦﹐八千乃一朝。

朝濟碧海波﹐飛輪辭綠房。髙唱儔友篇﹐蓋越滄浪中。

三契玉霄賓﹐五期東華童。羽飆升帝晨﹐宴此廣寒宮。

八音虛中彈﹐紫鳳唱靈風。絳霞遏明曜﹐八景飛太空。

咀嚼瓊泉津﹐浩秀還嬰蒙。至樂歸五神﹐年積劫刃崇。

脫屣將何難﹐勞憂喪天中。

朝駕晨景暉﹐逸轡發紫淸。浮輪騁太霞﹐揚蓋廣寒庭。

髙眞禁帝室﹐宮墉引四靈。十絕舞空洞﹐飛煙繞錦屏。

虎扇神風慶﹐紫雲回龍駢。鰷欻盻八方﹐一顧椿已傾。

蕭蕭玄競子﹐奚不尋太生。

神圃秀隱芝﹐昆池灌盻田。仰觀玉淸闕﹐嵯峨臨絳津。

紫霞映曲席﹐五云曜九玄。八風起絕宇﹐幽藹綠軒間。

三元捨西宮﹐東華有佳人。北冥唱七嘯﹐明姬歌南眞。

撫璈參朱律﹐玉節揚六弦。合契安非運﹐俱響廣鳳巓。

同期命萬魔﹐宅此羣黑千。超然來何難﹐乃啟不窮年。

駕炁盻空洞﹐乘景憩九天。洞郁廣暉羽﹐玄蓋生無間。

八煙飆寥輪﹐軌滯不許年。撫璈八空響﹐我馬亦無津。

握節入東華﹐夕宴玄圃巓。束帶攜五靈﹐解衿翹良人。

冥感自適運﹐泛然亦有緣。俱載淩厲翮﹐一扇動億千。

絳景浮玄晨﹐紫軒乘雲徵。仰超金闕內﹐俯盻西華城。

東華啟五暉﹐神光煥七靈。翳映三泛燭﹐流任自齊冥。

風鼓空洞宇﹐香煙散玉庭。手攜織女舞﹐雙衿落錦靑。

元徊交羽旗﹐華蓋隨云傾。宴寢九度外﹐是非不我營。

抱空泥丸內﹐天姿愈日嬰。豈況洞愆穢﹐中慘無聊生。

扶桑翠空峯﹐朱云葩微明。浪臺有虛上﹐四觀映髙淸。

飛景控紫輪﹐三素轡丹軿。寢偃太帝館﹐崚嶒阿母庭。

濯足碧瀨波﹐提契玉醴罌。曲晨乘風扇﹐飄飄時下傾。

暫適地藹中﹐回駕汜良眞。玄會自相要﹐流浪任幽冥。

始知榮辱辛﹐方悟憂促齡。

曲室可淸靜﹐頤神待日成。何爲講當塗﹐百痾從是生。

天庭生金華﹐內以彰陰邪。玉谷參玄鄕﹐瓊炁互扶羅。

天眞立遐日﹐飛藥吐靈沙。淸晨案天馬﹐回駕神玄家。

仙人來入室﹐又以滅百邪。

道以齋爲先﹐勤行登金闕。故設大法橋﹐普度諸人物。

宿世恩徳報﹐道心超然發。六齋禮空洞﹐十直神感徹。

五老刊仙名﹐云輿相迎謁。身飛升玄都﹐七祖咸解脫。

上淸諸眞章頌竟

﹟1『有』字據《曲素經》補。

﹟2『不』字原本作『求』﹐據《太上洞眞徊旋章》攺。

