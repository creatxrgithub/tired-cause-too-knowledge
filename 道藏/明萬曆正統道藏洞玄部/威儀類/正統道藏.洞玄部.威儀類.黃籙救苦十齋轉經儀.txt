黃籙救苦十齋轉經儀

經名﹕黃籙救苦十齋轉經儀。一卷。底本出處﹕《正統道藏》洞玄部威儀類。

黃籙救苦十齋轉經儀

祝香

此香﹐乾坤育質﹐日月凝華。抱生成之數於五行﹐騰馥鬱之馨於百和。諸天稱慶﹐萬聖臨軒。爇向鑪中﹐供養至眞無上道寶玄都萬壽天尊。以此爇香功徳﹐端爲上祝皇圖鞏固﹐聖壽無疆。欽願北極齊年﹐南山等壽。箕畢上符於玉曆﹐華夷永被於淳風。

此香﹐天靈發穎﹐月窟蟠根。磅礡九霄﹐可以返魂致魄﹔周流八極﹐得之起死回生。爇向鑪中﹐供養至眞無上經寶太一救苦天尊。以此爇香功徳﹐超度齋壇﹐所薦亡過某靈魂。洎附薦眾魂﹐盡脫重陰之府﹐俱登長樂之鄕。福被見存﹐慶流後裔。

此香﹐靈煙結乎五嶽﹐瑞炁蓊乎九垓。爲道徳香﹐徧淸靜境﹐爇向鑪中﹐供養至眞無上師寶十方救苦天尊。以此爇香功徳拔度三塗六趣﹑十宮九幽﹑沈迷利害之魂﹐流浪死生之識。哀哀長夜﹐汩汩幽塗﹐咸承三寶之惠光﹐悉仗慈尊之願力。脫離垢濁﹐俱證淸虛。

按人各恭信

三歸依﹐敷座贊

伏以妙道難名﹐洪恩普度。徳顯大慈之號﹐位居東極之尊。灑甘露而熱惱淸涼﹐散惠光而幽明洞照。無所化而不化﹐在處應身﹔因以機而顯機﹐利生接物。定而善應﹐慈以玄通。一體同觀﹐普天均被。說經教﹐化形於十方﹔救苦魂﹐超度於三界。息七趣六情之痛楚﹐停三塗九夜之辛酸。委炁聚功﹐享天堂之大福﹔隨機赴感﹐絕地獄之苦聲。接引羣迷﹐宏開眾妙。提攜庶類﹐俱入大乘。以今奉爲齋主某﹐資薦亡過某靈魂﹐修崇妙範﹐恭啟蘭場。科宣三洞之洪儀﹐經轉十天之寶蘊。冀玄穹之垂鑑﹐度魂爽以超升。俾亡過某諦聽眞詮﹐頓脫離於苦趣﹔躬承惠澤﹐獲造迹於仙階。旁及幽扃羈執之徒﹐悉濟身後冤仇之眾。俱沾曠蕩﹐盡出輪回。玆請同盟之士﹐各運入室之誠。潔志澄心﹐端身正念。一依經法﹐次第宣行。

入壇至﹐東方跪奏

具位﹐誠惶誠恐﹐稽首頓首﹐再拜﹐奏啟東方玉寶皇上天尊﹐東鄕救苦眞人童子﹐無鞅眞眾。恭望聖慈﹐俯垂洞鑑。伏以尊居震位﹐有生咸賴於陶鎔﹔春動陽和﹐無物不資於造化。金丹初轉﹐木徳敷榮。敢祈告命於靈司﹐是用頒符於曲府。匪憑洪造﹐難格玄恩。伏望綠輦丹輿﹐來鑑十眞之會﹔瑯函寶笈﹐周圓一徧之功。臣干冒聖威﹐下情無任懇祈之至。法眾虔誠﹐謹伸奉請。

請聖﹐散花﹐宿命贊﹐升座

演第一徧經

伏聞香林苑內﹐常宣救苦之經﹔東極宮中﹐廣運博施之徳。號大慈仁者﹐稱救苦天尊。應念垂慈﹐尋聲赴感。發弘誓願﹐救度眾生。盡億劫以來﹐廣度人無量。以今升座﹐異口同音。諷誦妙經﹐稱揚睿號。奉爲齋主﹐資薦靈魂。仗良因之妙力﹐消億劫之愆瑕。免歷東方考對之司﹐徑詣淸靜無極之國。法眾虔誠﹐同聲諷論。

經畢﹐再至東方

具位﹐啟聖。伏以應感分輝﹐如滿十方之界﹐尋聲救苦﹐願宏億劫之中。仰冀垂慈﹐敢忘皈命。見前淸眾﹐異口同音。諷詠妙經﹐稱揚睿號﹐已周一徧。奉爲齋主﹐薦悼亡魂﹐往生仙界。伏願假威神之妙力﹑拔罪苦之迷途。出東方冥昧之鄕﹐登慧靜華林之境。所有太上眞符﹐謹當宣告。

宣符﹐疏關﹐送聖

南方跪奏

具位﹐誠惶誠恐﹐稽首頓首﹐再拜﹐奏啟南方玄眞萬福天尊﹐南鄕救苦眞人﹐童子無鞅眞眾。恭望聖慈﹐俯回洞鐵。伏以徳輝離位﹐光明洞照於邇遐﹔化闡南閻﹐神造陶鎔於溟漠。兩轉鑪中之大藥﹐再全地下之枯骸。敢祈告命於靈司﹐是用頒符於曲府。匪憑洪造﹐難格玄恩。伏望綠輦丹輿﹐來鑑十眞之會﹔瑯函寶笈﹐周圓二徧之功。臣干冒聖威﹐下情無任懇禱之至。

法眾虔誠﹐謹伸奉請。「

請聖﹐散花﹐升座

演第二徧經

伏聞﹐元始上帝﹐昔在香林苑內﹐宣告法解眞人﹐贊嘆大慈仁者﹐謂欲九幽亡段超度﹐必當州念﹐注想稱揚。願宏當時度品盧功﹐俯鑑此際皈依之志。以今升入經座﹐異口同音。諷詠妙經﹐稱揚睿號。奉爲齋主某﹐資薦亡過某靈魂。仗良因之妙力﹐消億劫之愆尢。免歷南方考對之司﹐徑詣眞老無極之國。法眾虔誠﹐同聲諷誦。

經畢﹐再至哺方

具位﹐啟聖視伏以天炁歸身﹐感自然之別體﹔塵沙示現﹐顯變化之殊因。功徳難量﹐皈依至切。見前淸眾﹐異口同音。諷師眞經﹐稱揚睿號﹐己周二徧。奉爲齋主某﹐薦拔亡魂﹐往生仙界。伏願承赫奕之靈光﹐度魂儀於丹界。不拘逼合﹐永超南方冥昧之鄕﹔早證逍遙﹐徑上端化莊嚴之境。所有太上眞符﹐謹當宣告。

宣符﹐疏關﹐送聖

西方跪奏

具位﹐誠惶誠恐﹐稽首頓首﹐再拜﹐奏啟西方太妙至極天尊﹐西鄕救苦眞人童子﹐無鞅眞眾。恭望聖慈﹐俯垂洞鑑。伏以兌澤潛流﹐金天乘運。說玆萬法﹐協和覆載之機﹔應彼四時﹐啟迪生成之化。羣生蒙惠﹐三徧說經。敢祈告命於靈司﹐是用頒符於曲府。匪憑洪造﹐難格玄恩。伏望綠輦丹輿﹐來鑑十眞之會﹔瑯函寶笈﹐周圓三徧之功。臣干冒天威﹐下情無任懇禱之至。法眾虔誠﹐謹伸奉請。

請聖﹐散花﹐升座

演第三徧

伏聞﹐救苦眞詮﹐功徧覃於九地﹔慈尊寶號﹐思普及於十方。拔領無邊﹐贊揚眞盡。以今升入經座﹐異口同音。諷誦眞經﹐稱揚睿號。奉爲齋主﹐資薦靈魂﹐往生仙界。仗良因之妙力﹐消億劫之愆瑕。免歷西方考對之司﹐徑詣法寶無極之國。法眾虔誠﹐同聲諷誦。

經畢﹐再至西方

具位﹐啟聖。伏以拔領無邊﹐散祥煙而塞死戶﹔超度三界﹐擁慶雲而開生門。仰聖化之巍巍﹐罄丹誠之切切。見前淸眾﹐異口同音。諷詠眞經﹐稱揚睿號﹐已周三徧。奉爲齋主﹐薦悼亡魂﹐往生仙界。伏願天光下燭﹐惠澤滂占。出離西方冥昧之鄕﹐升輿利益莊嚴之國。所有太上眞符﹐謹當宣告

宣符﹐疏關﹐送聖

北方跪奏

具位﹐誠惶誠恐﹐稽首頓首﹐再拜﹐奏啟北方玄上玉晨天尊﹐北鄕救苦眞人童子﹐無鞅眞眾。恭望聖慈﹐俯回洞鑑。伏以啟至陰而肇運﹐習盛徳於坎宮。萬物得以歸休﹐羣生資而靜息。說經四徧﹐敷澤覃黎。敢祈告命於靈司﹐是用頒符於曲府。匪憑洪造﹐難格玄恩。伏望綠輩丹輿﹐來鑑十眞之會﹔瑯函寶笈﹐周圓四徧之功。臣干冒聖威﹐下情無任懇禱之至。法眾虔誠﹐謹伸奉請。

請聖﹐散花﹐升座

演第四徧

伏聞﹐大洞妙經﹐普救無邊之苦眾﹔靑玄上帝﹐常垂不倦之慈悲。恩被羣生﹐願弘浩劫。以今升入經座﹐異口同音。諷誦妙經﹐稱揚睿號。奉爲齋主﹐資薦亡魂。仗良因之妙力﹐消億劫之愆瑕。免歷北方考對之司﹐徑詣救苦無極之國。法眾虔誠﹐同聲諷誦。

經畢﹐再詣北方

具位﹐啟聖。伏以體皆虛空﹐資混元而成立﹔炁能委順﹐備萬物以光明。凡有皈投﹐必垂開度。見前淸眾﹐異口同音。謂詠妙經﹐稱揚睿號﹐已周四徧。奉爲齋主﹐資悼魂儀﹐往生仙界。伏願滅身心口業﹐生智惠光明。悉超北方冥昧之鄕﹑徑上定眞快樂之境。所有太上眞符﹐謹當宣告。

宣符﹐疏關﹐送聖

東北方跪奏

具位﹐誠惶誠恐﹐稽首頓首﹐再拜﹐奏啟東北方度仙上聖天尊﹐東北鄕救苦眞人童子無鞅眞眾。恭望聖慈﹐俯垂洞鑑。伏以大象胚輝﹐凝一炁以含韞﹔重玄化作﹐分八索以恢張。乾道流行﹐艮山列位。欲羣生而蒙福﹐玆五徧以說經。敢祈告命於靈司﹐是用頒符於曲府。匪憑洪造﹐難格玄恩。伏望綠輦丹輿﹐來鑑十眞之會﹔瑯函寶笈﹐周圓五徧之功。臣干冒聖威﹐下情無任懇禱之至。法眾虔誠﹐謹仲奉請。

請聖﹐散花﹐升座

演第五徧

伏聞﹐太一慈尊﹐端拱靑玄之左府﹔洞玄妙蘊﹐普救黑壤之沈魂。凡有歸崇﹐必蒙濟度。以今升入經座﹐異口同音。誦詠妙經﹐稱揚睿號。奉爲齋主﹐資薦亡魂。仗良因之妙力﹐消億劫之愆瑕。免歷東北方考對之司﹐徑詣妙因無極之國。法眾虔誠﹐同聲諷誦。

經畢﹐再詣東北方

具位﹐啟聖。伏以渺渺仙源﹐肇布一元之炁﹔巍巍大範﹐旁昭三洞之文。

特伸忱悃之私﹐願賜慈悲之澤。見前淸眾﹐異口同音。誦詠妙經﹐稱揚睿號﹐已周五徧。奉爲齋主﹐薦悼魂儀﹐往生仙界。伏願罪消黑簿﹐名注丹書。出東北方冥昧之鄕﹐登長樂界蒼元之境。所有太上眞符﹐謹當宣告。

宣符﹐疏關﹐送聖

東南方跪奏

具位﹐誠惶誠恐﹐稽首頓首﹐再拜﹐奏啟東南方好生度命天尊﹐東南鄕救苦眞人童子﹐無鞅眞眾。恭望聖慈﹐俯垂洞鑑。伏以丹華闕下﹐凝梵炁以爲宮﹔絳府庭中﹐揚巽風而煦物。百谷識朝中之所﹐三山標靈化之奇。浸徳澤以無涯﹐配眞功而不宰。說經六徧﹐布化羣黎。敢祈告命於靈司﹐是用頒符於曲府。匪憑洪造﹐難格玄恩。伏望綠輦丹輿﹐來鑑十眞之會﹔瑯函寶笈﹐周圓六徧之功。臣干冒聖威﹐下情無任懇禱之至。法眾虔誠﹐謹伸奉請。

請聖﹐散花﹐升座

演第六徧

伏聞﹐巍巍大範﹐仰東極之慈悲﹔蕩蕩自然﹐賴洞玄之靈蘊。莫窮稱贊﹐惟切皈依。以今升入經座﹐異口同音﹐誦詠妙經﹐稱揚睿號。奉爲齋主﹐資薦靈魂。仗良因之妙力﹐消億劫之愆瑕。兔歷東南方考對之司﹐徑詣眞安無極之國。法眾虔誠﹐同聲諷誦。

經畢﹐再詣東南方

具位﹐啟聖。伏以紫雲密覆﹐是名三寶之神尊﹔梵炁彌羅﹐以制九天之魂爽。玄功莫測﹑丹悃必從。見前淸眾﹐異口同音。誦詠妙經﹐稱揚睿號﹐已周六徧。奉爲齋主﹐資薦魂儀﹐往生仙界。伏願形神俱妙﹐魂魄超升。出東南方冥昧之鄕﹐登妙寂界莊嚴之國。所有太上眞符﹐謹當宣告。

宣符﹐疏關﹐送聖

西南方跪奏

具位﹐誠惶誠恐﹐稽首頓首﹐再拜﹐奏啟西南方太靈虛皇天尊﹐西南鄕救苦眞人童子﹐無鞅眞眾。恭望聖慈﹐俯垂洞鑾。伏以二象分靈﹐紐沈機於分野﹔重陰定位﹐凝至靜於坤輿。載物稱雄﹐承天立極。經已周於七徧﹐澤廣被於羣生。敢祈告命於靈司﹐是用頒符於曲府。匪憑洪造﹐難格玄恩。伏望綠輦丹輿﹐來鑑十眞之會﹔瑯函寶笈﹐周圓七徧之功。臣干冒聖威﹐下情無任懇禱之至。法眾虔誠﹐謹伸奉請。

請聖﹐散花﹐升座

演第七徧

伏聞﹐空中灼妁﹐仰承大道之恩﹔幽境冥冥﹐實著慈悲之惠。苦輪普救﹐仙境俱登。以今升入經座﹐異口同音﹐誦詠妙經﹐稱揚睿號。奉爲齋主﹐資薦靈魂﹐往生仙界。仗良因之妙力﹐消億劫之愆瑕。免歷西南方考對之司﹐徑詣耀眞無極之國。法眾虔誠﹐同聲諷誦。

經畢﹐再詣西南方

具位﹐啟聖。伏以靈篇朗誦﹐獲心垢以俱淸﹔睿號稱揚﹐輿耳根之益淨。旣無文而不度﹐必有感以皆通。見前淸眾﹐異口同音。誦詠妙經﹐已周七徧。奉爲齋主﹐資薦亡魂﹐往生仙界。伏願罪根蕩滌﹐神識淸涼。出西南方冥昧之鄕﹐登妙樂境莊嚴之國。所有太上眞符﹐謹當宣告。

宣符﹐疏關﹐送聖

西北方跪奏

具位﹐誠惶誠恐﹐稽首頓首﹐再拜﹐奏啟西北方無量太華天尊﹐西北鄕救苦眞人童子﹐無鞅眞眾。恭望聖慈﹐俯垂洞鑑。伏以混元疏朗﹐廓玄象以傾光﹔梵炁沖融﹐鼓淸風而立極。均分寒暑﹐主宰陰陽。旣司善惡之權﹐須酌重輕之報。說經八徧﹐普澤羣生。敢祈告命於靈司﹐是用頒符於曲府。匪憑洪造﹐難格玄恩。伏望綠輦丹輿﹐來鑑十眞之會﹔瑯函寶笈﹐周圓八徧之功。臣干冒聖威﹐下情無任懇禱之至。法眾虔誠﹐謹伸奉請。

請聖﹐散花﹐升座

演第八徧

伏聞﹐大道恩探﹐宣眞經而救苦﹔幽途幸甚﹐聞聖號以升遷。志篤心崇﹐力祈濟度。以今升入經座﹐異口同音。誦詠妙經﹐稱揚睿號。奉爲齋主﹐資薦亡魂。仗良因之妙力﹐消億劫之愆瑕。免歷西北方考對之司﹐徑詣濟苦無極之國。法眾虔誠﹐同聲諷誦。

經畢﹐再詣西北方

具位﹐啟聖。伏以罪實可哀﹐蒙道恩而濟度﹔念無休息﹐賴經法以生成。旣伸皈向之誠﹐必沐超淩之澤。見前淸眾﹐異口同音。誦詠妙經﹐已周八徧。奉爲齋主﹐資薦亡魂﹐往生仙界。伏願蠲消宿業﹐澄正魂神。出西北冥昧之鄕﹐登惠靜莊嚴之國。所有太上眞符﹐謹當宣告。

宣符﹐疏關﹐送聖

上方跪奏

具位﹐誠惶誠恐﹐稽首頓首﹐再拜﹐奏啟上方玉虛明皇天尊﹐上鄕救苦眞人童子﹐無鞅眞眾。恭望聖慈﹐俯垂洞鑑。伏以虛元妙境﹐蕆大範之玄功﹔碧落淸風﹐扇自然之洪運。眞功渺邈﹐惠智難窮。包括穹窿﹐司張象緯。旣說經於九徧﹐當普救於羣黎。敢祈告命於靈司﹐是用頒符於曲府。匪憑洪造﹐難格玄恩。伏望綠輦丹輿﹐來鑑十眞之會﹔瑯函寶笈﹐周圓九徧之功。﹝臣﹞干冒聖威﹐下情無任懇禱之至。法眾虔誠﹐謹伸奉請。

請聖﹐散花﹐升座

演第九徧

伏聞﹐眞詮流布﹐示法炬於昏衢﹔寶號稱揚﹐運慈航於苦海。人天普濟﹐正道咸歸。以今升入經座﹐異口同音。誦詠妙經﹐稱揚睿號。奉爲齋主﹐資薦亡魂。仗良因之妙力﹐消億劫之愆瑕。免歷上方考對之司﹐徑詣七寶紫霄之國。法眾虔誠﹐同聲諷誦。

經畢﹐再詣上方

具位﹐啟聖。伏以無名無我﹐惟接引於羣生﹔不迷不荒﹐可悟成於眞道。萬劫莫測於微妙﹐寸誠克遂於感通。見前淸眾﹐異口同音﹐誦詠妙經﹐稱揚睿號﹐已周九徧。奉爲齋主﹐資薦魂儀﹐往生仙界。伏願火翳成淸署﹐劍樹化爲騫。魂爽下離於幽都﹐神識上升於碧落。所有太上眞符﹐謹當宣告。

宣符﹐疏關﹐送聖

下方跪奏

具位﹐誠惶誠恐﹐稽首頓首﹐再拜﹐奏啟下方眞皇洞神天尊﹐下鄕救苦﹐眞人童子﹐無鞅眞眾。恭望聖慈﹐俯垂洞鑑。伏以方輿載物﹐弘大信以無私﹔厚徳安貞﹐布洪基而永固。咸資道力﹐克運神功。說經普救於九泉﹐聽法已周於十徧。皆承功而受度﹐令入聖以超凡。敢祈告命於靈司﹐是用頒符於曲府。匪憑洪造﹐難格玄恩。伏望綠輦丹輿﹐來鑑十眞之會﹔瑯函寶笈﹐周圓十徧之功。臣干冒聖威﹐下情無任懇禱之至。法眾虔誠﹐謹伸奉請。

請聖﹐散花﹐升座

演第十徧

伏聞﹐東極慈父﹐靑玄老君﹐沛法雨以渭眾生﹐布慈云而覆羣品。恩沾九地﹐澤被十方。以今升入經座﹐異口同音。誦詠妙經﹐稱揚睿號。奉爲齋主﹐資薦亡魂。仗良因之妙力﹐消億劫之愆瑕。免歷下方考對之司﹐徑詣淨土莊嚴之國。法眾虔誠﹐同聲諷誦。

經畢﹐再詣下方

具位﹐啟聖。伏以至眞蕆教﹐道力徧周。妙哉﹐三洞之經﹔至矣﹐威神之力。上叩淸都紫府﹐下逮黑壤黃泉。咸被超升﹐俱承惠澤。見前淸眾﹐異口同音。誦詠妙經﹐稱揚睿號﹐已周十徧。奉爲齋主﹐資薦魂儀﹐往生仙界。伏願委炁聚功﹐登眞悟道。超度三界難﹐徑上元始天。所有太上眞符﹐謹當宣告。

宣符﹐疏關

送聖

嘆經

經者徑也﹐指其徑路而歸焉。學道修眞﹐濟生度死﹐坦坦蕩蕩。四通八達﹐無礙無障。以此徑路﹐行之於精﹐則能溯流入腦。腦滿則能體彊﹐此探根無漏﹑保命長生之法﹐乃地仙行此徑路之妙也。行之於神﹐則內視返聽﹐至虛靜一﹐純白內備﹐天光煥明﹐乃神仙行此徑路之妙也。行之於炁﹐則能采盜大範之飛根﹐呼吸虛皇之天。炁出乾入坤﹐結成無相之體﹐號曰太一天尊﹐乃天仙行此徑路之妙也。行此徑路﹐去情欲則斷生死之根﹐去邪僞則登眾妙之門﹐去萬物則超世表而出塵埃矣。行此徑路於陽生之時﹐斡轉璇璣﹐以運符一息之中﹐使金液灌頂﹐銀浪衝開。腦旣已滿﹐則入功徳。水通﹐鼻通﹐口復咽歸黃庭﹐以結中丹。用之長久﹐則髓滿﹐骨堅﹐百骸固密﹐不知有寒暑眾痾之著人﹐此地仙之應驗也。行此徑路﹐內視返聽﹐守一眞於上田黃房之內﹐未嘗暫離。𨿽隨機接物﹐動用形體﹐一意常溫﹐溫於黃庭之中。靜而常守﹐動而常寂。寂則明﹐明則復歸於上田﹐久久泰定﹐則白光圓象﹐煥爛一室。人有來幹我者﹐我先知之﹐此神仙之應驗也。行此徑路﹐服炁於淸晨﹐閉息於靜夜。所謂服炁者﹐服太和之精﹑二景之英。天炁入體﹐百神自靈。以神禦炁﹐炁乃長停。旣得其息﹐積之又積﹐積水成海﹐積炁成神。神凝胎結﹐身內生身﹐此天仙之應驗也。行此徑路﹐觀吾之心﹐如太空焉。觀吾之身﹐如太無焉。泛觀萬物﹐悉皆幻化﹐終歸殞滅。無一物一事﹐能動搖吾之心也。吾之神常寂矣﹐常寂則不知太虛之爲我﹐卽我之爲太虛耶﹐此徑路之妙應焉。是故行此徑路﹐志怠功墮﹐泯滅大道﹐不成矣。觀此徑路﹐非世人修行﹐不足以彰其妙。世人非此徑路﹐不足以驗其修行之功用也。道者﹐經之體。經者﹐道之用。體用兩忘﹐其道乃光。夫如是則忘於所忘﹐不忘其所忘也。重說偈曰﹕

爲仙爲佛本殊途﹐一揆同歸妙與俱。

識破這些關捩子﹐無無無有有還無。

三聞經

黃籙救苦十齋轉經儀竟

