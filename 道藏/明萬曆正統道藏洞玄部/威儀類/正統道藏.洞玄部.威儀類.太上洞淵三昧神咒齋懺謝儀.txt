太上洞淵三昧神咒齋懺謝儀

經名﹕太上洞淵三昧神咒齋懺謝儀。唐杜光庭編。一卷。底本出處﹕《正統道藏》洞玄部威儀類。

太上洞淵三昧神咒齋懺謝儀

廣成先生杜光庭刪定

懺方

臣等志心歸命﹐敬禮東方無極太上至眞上上太一君三洞天尊。

次向東方三禮訖懺

臣某等﹐謹爲某家奉修神咒﹐行道轉神咒妙經。首謝罪愆﹐斷截魔瘟。淸安家國﹐保護人民。燒香明燈﹐思神念眞。歸身歸神歸命﹐東方無上玄老太上洞淵三昧神咒三洞天尊﹐一切神靈。仰謝東方九炁靑天泰淸玄元無上三天無極大道太上老君﹐太上丈人﹐天帝君﹐天帝丈人﹐大帝君﹐上皇老人﹐三十九眞七十二聖髙玄眞君﹐九老仙都君﹐九气丈人﹐始生靑眞東華玉寶髙晨大司馬上相靑童君﹐元老主仙眞人﹐無鞅數量百千萬重道气千二百官君﹐太淸玉陛下靑帝九气玉門神仙﹐四司眞人﹐諸天至極上聖大神。下謝地下東鄕無極世界五嶽四瀆神仙正眞。乞丐原赦齋主某家﹐存亡兩世父母宗親。七情五欲﹐十惡六根。積罪積愆﹐無邊無量。從玆懺謝﹐咸冀蕩除。俾某家眷等﹐福命延長﹐保安宅宇。伏願太上垂恩﹐勅三昧咒王﹐九天力士﹐五帝神兵﹐十方采女﹐赤弓大卒﹐收滅赤頭﹐殺拘盈子等。縱行瘟毒﹐刀兵饑饉﹐疫癘鬼賊﹐一切淸蕩。眞气燻修﹐元精潤色﹐萬有安樂﹐同一太平。稽首歸依﹐願垂生造。宣勑明威﹐奉行神咒。

次祝曰﹕

此遣鬼咒﹐誦如衛靈咒法。惻惻震威而宣﹐嚴勅十方同懺訖。起立宣此﹐謂宣勅明威﹐令神鬼奉行矣。不得忽略。

道言五濁世﹐有持三洞經﹐吾遣天丁士﹐隨逐衛其形。下病萬丈鬼﹐遠離於門庭。收除五色气﹐一切莫令行。官事解了了﹐病者差醒醒。敢有不遵令﹐魔王收斬形。

次頌曰﹕

如頌吟﹐步虛詠之。旋行一周﹐十方同。

東方弗於提﹐勾芒何靑靑。梵女遊太空﹐八音拂玉京。大乘超世表﹐十眞戲紫庭。建福立名齋﹐長夜悉開明。正道法鼓動﹐百邪悉摧傾。魔王來稽首﹐敢試斬其形。迢迢東華天﹐九龍云輿迎。善神來守戶﹐力士交萬靈。家親乃得住﹐百鬼不敢聽。相與弘至迹﹐俱遊紫鳳城。

至心歸命﹐敬禮南方無極太上至眞上上太一君三洞天尊。

次向南方三禮訖懺

臣某等﹐謹爲某家奉修神咒﹐行道轉神咒妙經。首謝罪愆﹐斷截魔瘟。淸安家國﹐保護人民。燒香明燈﹐思神念眞。歸身歸神歸命南方無上玄老太上洞淵三昧神咒三洞天尊﹐一切神靈。仰謝南方三气丹天太淸南極皇上老君﹐洞靈玉帝﹐上元禁君﹐三元聖人﹐始老玄眞﹐萬福丈人﹐南昌上官主生司馬﹐太極眞人﹐太和老子﹐玄和天赤帝﹐丹靈髙仙萬眞﹐諸天至極上聖大神。下謝地下南鄕無極世界五嶽四瀆神仙正眞。乞丐原赦某家﹐三業六情之罪﹐違經犯戒之愆。萬品千條﹐咸蒙解釋。俾某家存亡貞吉﹐災疫永消。伏願太上畱恩﹐請勅十方采女﹐天丁力士﹐烏玄天殺大兵﹐赤卒小吏﹐十方主者﹐收除魔瘟威都樵氏﹐烏塗倫那烏丸鬼等﹐所部小鬼。放諸疾病﹐寒熱瘟瘧﹐霍亂吐痢﹐一切妖邪災害疫癘之鬼﹐急令迸散。攝毒收瘟﹐各還方位。使民人疾厄﹐悉得痊除。眞气燻羞﹐元和養育﹐兆民歡泰。咸荷道恩﹐告宣神咒。

次咒曰﹕

道告一切神﹐魔子及魔女﹐有人受吾經﹐汝等當扶助。四神莫使來﹐百鬼令速去。孟達攝瘟災﹐生如離萊茹。官解疾病除﹐吾當遷擢汝。若故犯害人﹐眞气自然護。

次頌曰﹕

南方炎帝君﹐八表號閻浮。飛軒駕雲輿﹐仙人十眞遊。玄女乘霄唱﹐金光溢丹軀。今日法輪轉﹐梵響震九嵎。天王勅魔兵﹐風息雨自休。晃晃三光耀﹐百邪深自幽。若有干試者﹐刀士斬其頭。魔王萬王子﹐殺鬼自來誅。興齋及大神﹐魍魎以次收。各各不相恕﹐大道正气流。

至心歸命﹐敬禮西方無極太上至眞上上太一君三洞天尊。

次向西方三禮訖懺

臣某等﹐謹爲某家奉修神咒﹐行道轉神咒妙經。首謝罪愆﹐斷截魔瘟。淸安宅宇﹐保護家門。燒香明燈﹐思神念眞﹐歸身歸神歸命西方無上玄老太上洞淵三昧神咒三洞天尊﹐一切神靈。仰謝西方七气素天泰淸西華髙上皇帝太靈元始老君﹐泰素寶後聖帝君﹐三元君﹐金闕七太和玉眞﹐西靈金母﹐白帝髙仙﹐四極眞人﹐諸天至極上聖大神。下謝地下西鄕無極世界五嶽四讀神仙正眞。乞丐原赦某家﹐曠勑今生﹐身心口意。廣造諸罪﹐自作教人﹐塵沙咎累。並乞消除。願某家瘟毒消亡﹐咸蒙懼泰。伏乞太上垂恩﹐勑勒九天大兵﹐十方甲卒﹐赤殺力士﹐赤騎功曹使者﹐大驅將軍﹐收除信陵赤烏魍魎生死之鬼﹐冢墓之神﹐都奴烏畱子﹐赤目角子鬼﹐並乞蕩除﹐斷絕瘟災。卽令消滅一切疾病﹐並悉痊差。眞气潤色。百骸休泰。仰荷道恩﹐奉宣神咒。

次咒曰﹕

道君勑下界一切凶惡神﹐歲在壬午次﹐年當甲戌旬。赤磧暴牛馬﹐烏丸夭人民。受經佩籙者﹐天兵護其身。死將驅客鬼﹐力士諭家親。若不順吾教﹐負石積夜濱。

次頌曰﹕

西方薄收神﹐號曰爲勾尼。三光玄太虛﹐朗朗照四維。八音三十二﹐魔邪气自推。今日建福齋﹐然燈照空暉。風止雨不降﹐斬妖束姦非。敗有干試鬼﹐縛送付天機。行道除萬惡﹐功徳甚巍巍。道徳甚精研﹐聖力起死屍。百邪歸一正﹐福報汝加誰。奉歸遵大道﹐積善神自歸。愚人不能學﹐智者常依依。不惜財寶身﹐貴欲乘空飛。

至心歸命﹐敬禮北方無極太上至眞上上太一君三洞天尊。

次向北方三禮訖懺

臣某等﹐謹爲某家奉修神咒﹐行道轉神咒妙經。首謝罪愆﹐斷絕魔瘟。淸安宅宇﹐保護家門。燒香明燈﹐思神念眞。歸身歸神歸命。北方無上玄老太上洞淵三昧神咒三洞天尊﹐一切神靈。仰謝北方五气玄天太淸上上髙皇玉帝虛皇道君﹐太上老君﹐太上丈人﹐太上大道玉晨君﹐北極眞公﹐文始先生﹐黑帝皇老﹐髙玄眞人﹐自然童子﹐北神九眞斗中大神﹐五靈天人﹐太華九晨髙上萬重諸天至極上聖眾神。下謝地下北鄕無極世界五嶽四漬神仙正眞。乞丐原赦某家﹐七代見存﹐六親姻族。不忠不孝﹐不愛不慈。殺盜邪淫﹐惡口兩舌。綺語妄言﹐嗔怒慳貪。罪若丘山﹐難爲縷記。以今功徳﹐咸乞赦除。願某家疫病消除﹐咸蒙休泰。伏願太上垂恩﹐勅勒宋就文昌風水將軍﹐四天大王﹐赤赫天都力士黃英等﹐同共收攝靑眞大魔﹐弗旦連子﹐黃奴都盧那鬼﹐門戶井竈之鬼﹐承伯阿偏然玄子都等。瘟毒疫病﹐一切諸鬼﹐並令消散。宅舍淸靜﹐萬兆康寧。咸荷道恩﹐奉宣神咒。

次咒曰﹕

太上有眞言﹐勑諸妖魅鬼。暴亂號白頭﹐寒熱去瘟尾。尋常依木石﹐亦有附山水。佩法明能師﹐受籙女男子。轉經救官解﹐修齋治病起。邪魔敢不從﹐剪滅不恕矣。

次頌曰﹕

北方郁單越﹐四運開無地。號之爲玄天﹐乘空記玄軌。今日建大齋﹐禁止百惡鬼。敢有干試者﹐徘徊住便死。太上金口勅﹐玉皇道君旨。千妖自然伏﹐萬邪何足比。今欲咒魔王﹐小鬼各各憂。若欲不去者﹐天丁來下求。送付三天曹﹐萬邪不得畱。一一告下之﹐風止雨自休。不從律令者﹐司官斬汝頭。

至心歸命﹐敬禮東北方無極太上至眞上上太一君三洞天尊。

次向束北方三禮訖懺

臣某等﹐謹爲某家奉修神咒﹐行道轉神咒妙經。首謝罪愆﹐斷截魔瘟。淸安宅宇﹐保護家眷。燒香明燈﹐思神念眞。歸身歸神歸命東北方無上玄老太上洞淵三昧神咒三洞天尊﹐一切神靈。仰謝東北方始靑天太淸無極虛無自然大道至眞上聖靈寶始靑老君﹐九天眞王﹐東明虛皇帝君﹐九靈先生﹐玉華眞人﹐季髙帝眞﹐諸天至極上聖尊神。下謝地下東北方無極世界五嶽四讀神仙正眞。乞丐原赦某家﹐師尊父母﹐前代今身。廣造諸罪﹐不行忠孝﹐輕忽人恩﹐六度卒修﹐四等無業﹐陰愆陽過﹐釁積淇海。以今懺謝﹐咸乞原除。願某家瘟毒普消﹐並蒙懼泰。伏願太上垂恩﹐勑太上眞騎﹐夫女玉女﹐大魔犁洪﹐五方十方靈童主者﹐大殺將軍﹐甲卒力士﹐收捕五精七吹﹐賈元愼憂等﹐及烏丸黃奴兄弟瘟災。一切邪精疫毒﹐訶攝滅逐﹐並令消滅。乞某家淸安﹐人民休泰﹐仰賴太上罔極之恩。奉宣明威﹐驅瘟神咒。

次咒曰﹕

老君弘至教﹐以消中國災。戊寅稱附子﹐庚寅名大雷。憂連主口舌﹐郝景耗錢財。神咒聲一發﹐鬼賊身萬摧。金鐵前行誅﹐火鈴後陣催。急去千里外﹐不得暫徘徊。

次頌曰﹕

東北艮之子﹐號之曰文靈。玄光照一。切﹐建齋度眾生。齋契乃千載﹐立功遊鳳城。度死拯風波﹐靜默欲全形。然燈照三光﹐不得令風起。太上勅魔王﹐悉令風雨止。

至心歸命﹐敬禮東南方無極太上至眞上上太一君三洞天尊

次向東南方三禮訖懺

臣某等﹐謹爲某家奉修神咒﹐行道轉神祝妙經。首謝罪愆﹐斷截魔瘟。淸安宅宇﹖保護家宅。燒香明燈﹐思神念眞。歸身歸神歸命東南方無上玄老太上洞淵三昧神咒三洞天尊﹐一切神靈。仰謝東南方始丹天太淸洞極虛無自然至眞上聖靈寶始赤陽元老君﹐南方無極老子﹐太和先生﹐三靈玄上萬福皇老丈人﹐丹靈髙皇孟帝﹐太陽眞人﹐好生度命司馬﹐玄眞三元君﹐紫靈虛皇道君﹐朱宮赤精﹐南昌司命﹐四極眞人﹐諸天至極上聖尊神。下謝地。下東南鄕無極世界五嶽四演眞人﹐至極上仙正眞。乞丐原赦某家﹐違誤君親﹐不順天地。殺盜邪淫﹐妄言綺語。慳貪嗔怒﹐嫉拓賢能。陰惡千愆﹐大罪無極。因今懺禮﹐特乞消徐。願某家厄難遠祛﹐咸蒙福慶。伏乞太上垂恩﹐告勑三天大兵﹐九天玉女﹐天殺大兵﹐天禁大吏﹐天蓬守士﹐玄中主者﹐正一功

曹等﹐攝錄收縛百龍﹐剪烏丸李子敖﹑水中射公﹑十二瘧病﹑六畜奴婢鬼等﹐驅除斥逐﹐消滅蕩除。令某家和諧圻慶﹐咸樂太平。普令一切﹐荷負生成。宣勑明威﹐奉行神咒。

次咒曰﹕

老君有明誥﹐徧勑中國邦。大鬼與小鬼﹐魔王及邪王。歲次甲戌後﹐人衰鬼賊彊。九月塗倫那﹐三天勾婆羌。誦經持籙者﹐魍魎輒形相。大上垂正法﹐當滅諸災殃。

次頌曰﹕

東南巽之神﹐遊馳天下河。九河振四海﹐五嶽驅汝病。眞人啟十方﹐建齋靜玄波。百邪不敢起﹐禁勅一切魔。若有妖�鬼﹐斬付須他羅。三官伏不起﹐依如女靑科。

至心歸命﹐敬禮西南方無極太上至眞上上太一君三洞天尊。

次向西南方三禮訖懺

臣某等﹐謹爲某家奉修神咒﹐行道轉神咒妙經。首謝罪愆﹐斷截魔瘟。淸安宅宇﹐保護家門。燒香明燈﹐思神念眞。歸身歸神歸命西南方無上玄老太上洞淵三昧神咒三洞天尊﹐一切神靈仰謝西南方始素天太淸玄極虛無自然皓靈上皇上元素靈道君﹐金華至眞靈寶始素老君﹐三天玉皇﹐紫陽眞公﹐斗中四眞﹐元陽帝君﹐紫精先生﹐萬福萬气萬度萬生君﹐西明太靈虛皇道君﹐金闕素靈七眞玉華君﹐諸天至極上聖尊神。下謝地下西南鄕無極世界五嶽四瀆神仙正眞。乞丐原赦某家﹐違犯二儀﹐穢慢三景。不崇四序﹐輕侮五常。泄露靈文﹐乖違仙聖。三元八節﹐十直吉辰﹐縱恣六情﹐造罪無數。以今陳首﹐咸乞蕩除。願某家福善裝嚴﹐常蒙吉慶。伏願太上垂恩﹐勑攝九天大魔﹐太陰官二十四萬人﹐導示君眞人﹐尼和萬和士﹐百舌吏﹐九天主者﹐並心同力﹐收攝瘟毒。魔王髙鄰子﹐羌胡氏撩﹐赤烏赤連﹐壞軍死將及烏鬼等﹐速令消滅。眞气流行﹐萬人安泰。宣勅明威﹐奉行神咒。

次咒曰﹕

老君勑羣魔﹐皆令伏大道。若見轉經人﹐衛護令精好。丁靈與羌虜﹐木索並氐撩。大頭爲大濕﹐夷鬼作漧燥。明眞持赤棒﹐生如附靑艸。聞咒須急去﹐遲回劈破腦。

次頌曰﹕

西南坤之母﹐伏神告天庭。建齋度七世﹐一切長夜明。功積升玄都﹐風止雨不行。束妖除萬邪﹐天人來下並。四運攺劫祚﹐道亦因此生。

至心歸命﹐敬禮西北方無極太上至眞上上太。一君三洞天尊。

次向西北方三禮訖懺

臣某等﹐謹爲某家奉修神咒﹐行道轉神咒妙經。首謝罪愆﹐斷截魔瘟。淸安宅宇﹐保護家門。燒香明燈﹐思神念眞。歸身歸神歸命西北方無上玄老太上洞淵三昧神咒三洞天尊﹐一切神靈。仰謝西北始玄天髙上元皇道君﹐九天元靈洞寶太上眞老﹐無量太華靈寶始玄老君﹐皇上天人﹐北玄九蓋華晨君﹐天門度世飛天羽郎﹐玉仙總眞﹐監靈司馬﹐上古三師﹐大聖眾至眞﹐諸君

丈人﹐諸天至極上聖眾神。下謝地下西北鄕無極世界五嶽四漬神仙正眞。乞丐原赦某家﹐殺盜邪淫﹐怪貪嫉拓。嗔恚憎﹐兩語綺古。。無量罪愆﹐咸乞除蕩。存亡兩代﹐並賜安貞。伏願太上流恩﹐勅遣九天魔王﹐十方主者﹐三天力士﹐天縐甲卒﹐一切眞神﹐收捕邪精﹐五瘟疫毒﹐山林水火﹐風土木索斗枷鬼﹐憂連文慶子等惱害人間者。斥去千里﹐皆令蕩滅。使眞气流行﹐元精潤育。萬人和泰﹐家宅淸寧﹐仰荷大道覆育之恩。宣勅明威﹐奉行神咒。

次咒曰﹕

太上敷妙經﹐救療萬人病。辰巳午未年﹐災毒鬼官盛。奉經分券人﹐得免幹時橫。赤疫隨咒死﹐黑气應聲進。不得亂人間﹐勿妄干吾正﹐鋒刀斬汝形﹐寸斷無堅硬。

次頌曰﹕

西北乾之父﹐號日天地精。九气合爲一﹐五極會眾生。今日建齋頌﹐然燈照玄星。三光耀阤羅﹐朗朗長夜明。玄光照一切﹐祈福度眾生。積功求升仙﹐截劫邪魔兵。一切斷風塵﹐干試束鬼形。

至心歸命﹐敬禮上方無極太上至眞上上太一君三洞天尊。

次上方向天門三禮訖懺

臣某等﹐謹爲某家奉修神咒﹐行道轉神咒妙經。首謝罪愆﹐斷截魔瘟。淸安宅宇﹐保護家門。燒香明燈﹐思神念眞。歸身歸神歸命上方三十二天無上玄老太上洞淵三昧神咒三洞天尊﹐一切神靈。仰謝上方無極太上靈寶天尊﹐無極諸天太上無形無名無窮無極至眞太上大道髙皇太帝﹐九天元父﹐元始天王﹐元始丈人﹐至極靈寶洞玄太上元靈老君﹐無極大聖眾﹐至眞諸君丈人﹐諸天至極上聖眾尊。下謝地下上方無極世界五嶽四漬神仙正眞。乞丐原赦某身形﹐舉措心意﹐運爲兩語﹐評論動違科式。瘟災疾病﹐官私口舌。恐見中傷﹐不蒙度脫。歸心至道﹐建齋祈福。首謝存亡﹐萬罪千愆﹐穢污三景。伏乞大道降靈﹐諸天擁護。願以

是功徳﹐歸流其家﹐存亡二代﹐七玄眷屬﹐並得免離幽夜﹐出處光明。上卽輪化升仙﹐中得遊神掙土﹐下卽反生人間。候王之門﹐遭遇三寶﹐結友善緣。轉輸福慶﹐克獲神仙﹐福流某家。尊卑長幼﹐所苦眾患﹐宿疾瘟風﹐泠毒疫癘時行﹐並蒙痊愈。醫藥得效﹐表裹康休。五臟調和﹐六府宣暢。解釋羅网﹐度脫災凶。增算益年﹐壽延無量。世途光顯﹐爵祿升遷。入爲公相﹐出宰方嶽。奉上接下﹐一切懼心。永保元亨﹐所爲皆合。伏願太上流恩﹐劫黃英力士﹐正一功曹使者﹐九天大兵﹐天人玉女﹐收捉盈女盆子﹐赤頭魔鬼﹐赤丁火鬼﹐赤索白下﹐赤都鬼等﹐悉令誅滅蕩除。使正气安和﹐人咸淸潤﹐宅舍平安﹐仰荷聖恩。告示明威﹐奉宣神咒。

次咒曰﹕

天尊有明教﹐鬼神當須聽。羅翁並大野﹐華元與小陵。角子從此息﹐都奴更莫興。洞淵齋已建﹐妖逆气須澄。彊梁不伏者﹐縛之以赤繩。劈頭千萬分﹐膏流血亦凝。

次頌曰﹕

上方無極天﹐巍巍三光舒。今日建福田﹐然燈照玄虛。迢迢九天气﹐翩翩見麻姑。乘空駕六龍﹐天人束帝夫。魔王止風雨﹐太上告不虛。奉阿尊妙經﹐自然食天廚。大水彌劫運﹐道士遊天衢。自然與俗異﹐水上如龍魚。逍遙入紫室﹐徘徊歸太無。

至心歸命﹐敬禮下方無極太上至眞上上太一君三洞天尊。

次下方向地戶三禮訖懺

臣某等﹐謹爲某家奉修神咒﹐行道轉神咒妙經。首謝罪愆﹐斷截魔瘟。淸安宅宇﹐保護家門。燒香明燈﹐思神念眞。歸身歸神歸命下方七十二澤無上玄老太上洞淵三昧神咒三洞天尊﹐一切神靈。仰謝下方玄黃天無上無極無色無量無數太上大道九百九千九萬億道气天老﹐九天玄母﹐太黃元君﹐九天眞老﹐玉虛皇老丈人﹐太極眞人﹐黃老黃帝﹐黃老天人﹐元黃中帝﹐五老上

仙﹐諸天至極上聖尊神。下謝地下下方無極世界五嶽四漬神仙正眞。乞丐原赦某家﹐合門長幼﹐七世先靈﹐父母師尊﹐六親姻族﹐一切眾生。自從曠劫﹐爰至今生。三業六根﹐廣造諸罪。穢污山水﹐犯觸靈祇。受對幽冥﹐致招災害。以玆懺謝﹐咸乞蕩除。願某家存亡獲福﹐永無災禍。尊卑大小﹐宿疾普消。百體宣調﹐增益年壽。福祿光顯﹐內外康休。宅宇淸安﹐萬方交泰。伏願太上垂恩﹐眞靈降佑。劫勒十方主者﹐大梵天王﹐八部禁官﹐大明監神﹐回殺使者﹐天丁力士﹐收捕烏丸黃奴﹐連子赤索﹐大鬼頭然百供玄子都等﹐毒疾雜病班黃之鬼。一切災凶﹐並令誅剪。邪精瘟賊﹐域滅無餘。仰荷弘濟罔極之恩﹐宣勃明威﹐奉行神咒。

次咒曰﹕

天尊眞淨法﹐治鬼護羣生。甲子萬病下﹐壬辰億鬼行。黃瘟鍾士季﹐赤毒夏侯嬰。急卻離墻陌﹐不得傍門庭。吾有十將軍﹐兩眼如流星﹐朝夕專瞰鬼﹐嚼碎無全形。

次煩曰﹕

下方無際運﹐冥冥劫修長。仰顧三天上﹐朗朗暉三光﹐今日欲然燈﹐十眞禁魔王。靜風勿令雨﹐道士遊帝鄕。玉女啟三光﹐六度觀上皇。今日集法師﹐神仙振十方。

至心歸命﹐敬禮中央無極太上至眞上上太一君三洞天尊。

次向西南方人門三禮訖懺

臣某等﹐謹爲某家建齋行道。救治疾病﹐驅遣魔瘟﹐禳災卻害。以是功徳﹐乞謝某家存亡﹐千愆萬罪﹐並乞原除。勅遣十方天丁﹐三十六天力士﹐覆護某家六親大小﹐男女良賤。隨所救護之處﹐禁諸疫鬼﹐不得擾亂。收除客死雲中李子敖大殃﹐走死六畜人形﹐五木百魅﹐蠻夷氏蝦羌胡傖虜﹐山上山下﹐水中火中﹐門戶井竈﹐宅舍墻籬。萬種之鬼﹐一切剪除﹐蕩散消滅。入地千丈﹐隨時陷沒﹐無有遺余。一切懼泰﹐仰荷聖恩。宣勑明威﹐奉行神咒。

次咒曰﹕

太上金口勑﹐要誓一切魔。當來午未歲﹐其時疫癘多。丁勤取男女﹐石毋害雞鵝。法師轉經處﹐邪精不得過。受持三洞人﹐免度萬丈波。殺鬼鬼盡滅﹐救病病無他。

次頌曰﹕

中央戊己神﹐黃帝統四維。今日建大齊﹐萬惡不敢希。停風不動條﹐雨散三光輝。道徳因此弘﹐至眞大依依。天女執命魔﹐十絕殺邪非。功積升玄都﹐福慶髙巍巍。財寶五家分﹐作福神自歸。妖祥悉伏匿﹐善惡執告誰。玄朗虛中散﹐嗚鼓不自槌。勅魔一切妖﹐試者汝自衰。太上金口劫﹐不從死怨誰。

太上洞淵三昧神咒齋懺謝儀竟

