上靈寶玉匱明眞齋懺方儀

經名﹕太上靈寶玉匱明眞齋懺方儀。一卷。唐末五代杜光庭修心底本出處﹕《正統道藏》洞玄部威儀類。

太上靈寶玉匱明眞齋懺方儀

廣成先生杜光庭修

都懺

臣眾等至心歸命﹐十方無極太上靈寶天尊﹐十極天君﹐已得道大聖眾﹐至眞諸君聖人﹐十鄕神仙諸靈官。禮足。各虔誠懺謝。

懺悔

臣等伏聞﹐元尊布化﹐開十極以臨人﹔大聖宣慈﹐觀八門而濟苦。由是上智問因緣之品﹐飛天陳報對之科。旣彰罪福之文﹐遂著懺祈之旨。佇弘勝福﹐以拯幽關。臣今欽奉聖旨﹐謹依科式﹐賫備信儀﹐十方紋繒﹐香花油燭。奉爲某修九幽玉匱明眞大齋﹐幾日夜。披九光玄組﹐請八會眞文。歸命十方無極太上靈寶天尊﹐十極天君﹐十鄕神仙諸靈官。懺悔某億劫以來﹐至於今日﹐有諸故誤﹐無量無邊。以今立齋懺謝﹐並乞蕩除。伏冀煉魄朱陵﹐瑩神丹霍。升洞陽之府﹐登太極之庭。景侍虛皇﹐永階眞品﹐宗桃先聖﹐社稷尊靈。備霞裳云冕之儀﹐遊少廣太微之域。克昌洪祚﹐以固皇基。皇帝日月齊華﹐嵩衡等壽。六宮丹禁﹐太子諸王。常履福庭﹐永承天祿。公卿臣佐。億兆黎元。俱躋仁壽之鄕﹐克致升平之化。生光調理﹐五气均和。動植幽明﹐同登福界。得道之後﹐升入無形﹐與道合眞。

東方

臣眾等今故燒香﹐歸身歸神歸命﹐欽奉聖旨﹐依玉匱九幽明眞科品﹐修拔度大齋﹐燒香行道。懺謝某億劫以來﹐至於今日﹐所行故誤﹐無量無邊。謹依女靑上宮﹐賫靑紋之繒一疋﹐歸命東方無極太上靈寶天尊﹐已得道大聖眾﹐至眞諸君聖人﹐東鄕神仙諸靈官。拔度某億劫罪根。三界司算﹐女靑上宮﹐削除罪錄﹐開度幽關。身入光明﹐上升天堂﹐躋登道果﹐永列眞仙。聖圖悠久﹐天壽遐長。萬方同福﹐四海太平。得道之後﹐升入無形﹐與道合眞。

南方

臣眾等今故燒香﹐歸身歸神歸命﹐欽奉聖旨﹐依玉匱九幽明眞科品﹐修拔度大齋﹐燒香行道。懺謝某億劫以來﹐至於今日﹐所行故誤﹐無量無邊。謹依女靑陽宮﹐賫絳紋之繒一疋﹐歸命南方無極太上靈寶天尊﹐已得道大聖眾﹐至眞諸君聖人﹐南鄕神仙諸靈官。拔度某億劫罪根。三界司算﹐女靑陽宮﹐削除罪錄﹐開度幽關。身入光明﹐上升天堂﹐煉神丹霍﹐證品朱宮。帝王萬壽﹐祚歷遐長﹐四海安鎭﹐普天太平。得道之後﹐升入無形﹐與道合眞。

西方

臣眾等今故燒香﹐歸身歸神歸命﹐欽奉聖旨﹐依玉匱九幽明眞科品﹐修拔度大齋﹐燒香行道。懺謝某億劫以來﹐至於今日﹐所行故誤﹐無量無邊。謹依女靑右宮陰官﹐賫白紋之繒一疋﹐歸命西方無極太上靈寶天尊﹐已得道大聖眾﹐至眞諸君聖人﹐西鄕神仙諸靈官。拔度某億劫罪根。三界司等﹐女靑右宮﹐陰官﹐削除罪錄﹐開度幽關。身入光明﹐上升天堂。登西靈寶闕﹐郁察瓊宮。龍圖延永﹐聖壽無疆。萬方受福﹐幽顯蒙恩。得道之後﹐升入無形﹐與道合眞。

北方

臣眾等今故燒香﹐歸身歸神歸命﹐欽奉聖旨﹐依玉匱九幽明眞科品﹐修拔度大齋﹐燒香行道。懺謝某億劫以來﹐至於今日﹐所行故誤﹐無量無邊。謹依女靑太陽宮火官﹐賫玄紋之繒一疋﹐歸命北方無極太上靈寶天尊﹐已得道大聖眾﹐至眞諸君聖人﹐北鄕神仙諸靈官。拔度某億劫罪根。三界司算﹐女靑太陽宮火官﹐削除罪錄﹐開度幽關。身入光明﹐上升天堂。濯玉池之液﹐登金闕之宮。國祚綿遠﹐聖壽延洪。萬方順化﹐普洽大同。得道之後﹐升入無形﹐與道合眞。

東北方

臣眾等今故燒香﹐歸身歸神歸命﹐欽奉聖旨﹐依玉匱九幽明眞科品﹐修拔度大齋﹐燒香行道。懺謝某億劫以來﹐至於今日﹐所行故誤﹐無量無邊。謹依女靑左宮禁官。賫黃紋之繒一疋﹐歸命東北方無極太上靈寶天尊﹐已得道大聖眾﹐至眞諸君聖人﹐東北鄕神仙諸靈官。拔度某億劫罪根。三界司算﹐女靑左宮禁官﹐削除罪錄﹐開度幽關。身入光明﹐上升天堂。永登眞品﹐遊宴九淸。福流聖祚﹐帝壽天長。九圍一統﹐書軌同文。得道之後﹐升入無形﹐與道合眞。

東南方

臣眾等今故燒香﹐歸身歸神歸命﹐欽奉聖旨﹐依玉匱九幽明眞科品﹐修拔度大齋﹐燒香行道。懺謝某億劫以來﹐至於今日﹐所行故誤﹐無量無邊。謹依女靑中宮﹐賫黃紋之繒一疋﹐歸命東南方無極太上靈寶天尊﹐已得道大聖眾﹐至眞諸君聖人﹐東南鄕神仙諸靈瀆。拔度某億劫罪根。三界司算﹐女靑中宮﹐削除罪錄﹐開度幽關。身入光明﹐上升天堂。遊石闕銅階之域﹐登太陽日禦之宮。福資景運﹐聖壽延長。三光昭朗﹐萬國和平。得道之後﹐升入無形﹐與道合眞。

西南方

臣眾等今故燒香﹐歸身歸神歸命﹐欽奉聖旨﹐依玉匱九幽明眞科品﹐修拔度大齋﹐燒香行道。懺謝某億劫以來﹐至於今日﹐所行故誤﹐無量無邊。謹依女靑下宮右官﹐賫黃紋之繒一疋﹐歸命西南方無極太上靈寶天尊﹐已得道大聖眾﹐至眞諸君聖人﹐西南鄕神仙諸靈官。拔度某億劫罪根。三界司算﹐女靑下宮右官﹐削除罪錄﹐開度幽關。身入光明﹐上生天堂﹐永登眞果﹐遊宴九淸。延休大寶﹐聖壽遐長。乾坤澄朗﹐萬國太平。得道之後﹐升入無形﹐與道合眞。

西北方

臣眾等今故燒香﹐歸身歸神歸命﹐欽奉聖旨﹐依玉匱九幽明眞科品﹐修拔度大齋﹐燒香行道。懺謝某億劫以來﹐至於今日﹐所行故誤﹐無量無邊。謹依女靑太陰宮水官﹐賫黃紋之繒一疋﹐歸一命西北方無極太上靈寶天尊﹐已得道大聖眾﹐至眞諸君聖人﹐西北鄕神仙諸靈官。拔度某億劫罪根。三界司算﹐女靑太陰宮水官﹑削除罪錄﹐開度幽關。身入光明﹐上升天堂﹐超登眞品﹐景侍玉晨。福流寶胤﹐聖壽遐長。普天蒙福﹐萬國咸寧。得道之後﹐升入無形﹐與道合眞。

上方

巨眾等今故燒香﹐歸身歸神歸命﹐欽奉聖旨﹐依玉匱九幽明眞科品﹐修拔度大齋﹐燒香行道。懺謝某億劫以來﹐至於今日﹐所行故誤﹐無量無邊。謹依女靑上宮都禁官﹐賫碧紋之繒一疋﹐歸命上方無極太上靈寶天尊﹐已得道大聖眾﹐至眞諸君聖人﹐日月星宿諸天帝君﹐無極世界上方神仙諸靈官。拔度某億劫罪根。三界司算﹐女靑年上宮都禁官﹐削除罪錄﹐身入光明﹐上升天堂。霞纓羽佩﹐證品登眞。淩超三界﹐逍遙上淸。二儀朗宴﹐三景著明。風雲應序﹐六炁無愆。國祚隆永﹐聖壽廷長。普天率土﹐咸沐玄功。得道之後﹐升入無形﹐與道合眞。

下方

臣眾等今故燒香﹐歸身歸神歸命﹐欽奉聖旨﹔依玉置九幽朋眞科品﹐修拔度大齋﹑燒香行道。懺謝某億劫以來﹐至於今日﹐所行故誤﹐無量無邊。謹依女靑下宮四司官﹐賫碧紋之繒一疋﹐歸命上方無極太上靈寶天尊﹐已得道大聖眾﹐至眞諸君聖人﹐九土髙皇﹐四司五帝﹐十二仙君﹐九宮眞人﹐名山洞府﹑嶽漬神仙諸靈官。拔度某憶劫罪根。三界司算﹐女靑下宮四司官﹐削除罪錄﹐開度幽關。身生光景﹐升入福庭。逍遙金闕﹐遊宴諸天。祚流帝業﹐聖壽無窮。山川等固﹐海嶽咸寧。萬國歸化﹐普天太平﹐得道之後﹐升入無形﹐與道合眞。

太上靈寶玉匱明眞齋懺方儀竟

