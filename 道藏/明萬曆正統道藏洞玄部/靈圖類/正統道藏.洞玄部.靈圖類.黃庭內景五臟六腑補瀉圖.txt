黃庭內景五臟六腑補瀉圖並序

經名﹕黃庭內景五臟六腑補瀉圖。題太白山見素子胡情迷。據自序當成書於唐宣宗大中二年。一卷。底本出處﹕《正統道藏》洞玄部靈圖類。參校版本﹕《正統道藏》洞眞部方法類《修眞十書》第十書之《黃庭內景五臟六腑圖》。

黃庭內景五臟六腑補瀉圖

並序_太白山見素子胡恰述

夫天主陽﹐食人以五气﹔地主陰﹐食人以五味。气味相感﹐結爲五臟。五臟之气﹐散爲四肢十六部﹑三百六十關節﹐引爲筋脈﹑津液﹑血髓﹐蘊成六腑﹑三焦﹑十二經﹐通爲九竅。故五臟者﹐爲人形之主。一臟損則病生﹐五臟損則神滅。故五臟者﹐神明魂魄志精之所居也﹐每髒各有所主。是以心主神﹐肺主魄﹐肝主魂﹐脾主意﹐腎主志。發於外則上應五星﹐下應五嶽﹐皆模範天地﹐稟象日月﹐觸類而取﹐不可勝言。若能存神修養﹐克己勵志﹐其道成矣。然後五臟堅彊﹐則內受腥腐諸毒不能侵﹐外遭疾病諸气不能損﹐聰明純粹﹐卻老延年﹐志髙神仙﹐形無困疲﹐日月精光來附我身﹐四時六气來合我體﹐入變化之道﹐通神明之理﹐把握陰陽﹐呼吸精神﹐造物者翻爲我所制。至此之時﹐不假金丹玉液﹐瑯牙大還﹐自然神化沖虛﹐气合太和﹐而升云漢。五臟之气結五云而入天中﹐左召陽神六甲﹐右呼陰神六丁﹐千變萬化﹐馭飛輸而適意。是以不悟者勞苦外求﹐實非知生之道。是故太上曰﹕精是吾神﹐气是吾道﹐髒精養气﹐保守堅貞﹐陰陽交會﹐以立其形是也。惜夙性不敏﹐幼慕玄門﹐煉志無爲﹐棲心澹泊﹐覽黃庭之妙理﹐窮碧簡之遺文﹐焦心研精﹐屢更歲月﹐伏見舊圖奧密﹐津路幽深﹐詞理旣玄﹐迹之者鮮。指以色象或略記神名﹐諸氏纂修異端斯起﹐遂使後學之輩罕得其門﹐差之毫釐﹐謬逾千里。今敢搜羅管見﹐罄竭護聞按據諸經﹐別爲圖式。先明臟腑﹐次說修行﹐並引病源﹐吐納除疾﹐旁羅藥理﹑導引屈伸﹑察色尋證﹑月禁食忌﹐庶使後來學者﹐披圖而六情可見﹐開經而

萬品昭然。時大中二年戊辰歲述。

孫思邈論曰夫人稟天地而生﹐故內有五臟六腑﹑精气﹑骨髓﹑筋脈﹐外有四肢九竅﹑皮毛爪齒﹑喉咽唇舌﹑肛門胖囊﹐以此總而成軀。故將息得理﹐則百體安和﹐役用非宜﹐則爲五勞七傷六極。有方可救﹐𨿽病無他﹐無法可憑﹐奄然永往。所以此圖之中﹐皆備述五臟六腑﹑血脈根源﹐循環連注與九竅應會處所並窮於此。其能畱心﹐考而行之﹐則內外百病無所逃矣。夫發宜多櫛﹐齒宜數叩﹐液宜常咽﹐气宜淸煉﹐手宜在面。此五者﹐所謂子欲不死修昆侖矣。由是煉丹以固之﹐卻粒以輕之﹐去其土符﹐書其金格﹐朝天吸日﹐馭气圖沖虛﹐此術士之用也。《元始太玄經》云﹕喜怒傷性﹐一及樂傷神。性損則害生﹐神傷則侵命。故養性以全气。保神以安心﹐气全則體平﹐心安則神逸﹐此全生之妙訣也。

肺臟圖

治肺用咽﹐咽爲瀉﹐吸爲補。肺﹐金商也﹐五臟之華蓋﹐本一居上對胸﹐有六葉﹐色如縞映紅。凡丈夫至八十﹑肺气衰﹐魄離散也。重三斤三兩。西方白色入通於肺﹐開竅於鼻﹐在形爲皮毛﹐肺脈出於少商。肺者﹐諸髒之長气之本也﹐是以諸气屬之。久臥傷气。天气圓於肺﹐蓋呼吸之精源﹐爲傳送之官治﹐又爲魄門上玉堂。肺者﹐相傳之官也﹐治櫛出焉﹐於液爲涕。涕者﹐肺之津液﹐腎邪入肺則多涕。肺生於右﹐肺爲喘咳﹐六腑大腸爲肺之府﹐大腸與肺合爲傳瀉行導之府。五官鼻爲肺之官﹐肺气通則鼻知香臭。肺病則鼻不知香臭肺合於皮﹐其榮毛也。皮聚而毛落者﹐肺先死也。爲西方兌金也﹐金受气於寅﹐生於巳﹐王於酉﹐病於亥﹐死於午﹐墓於丑﹐爲秋日﹐爲庚辛辰﹐爲申酉﹐爲金﹐聲商﹐色白﹐味辛﹐其臭腥﹐心邪入肺則惡腥也。其性義﹐其情怒﹐肺之外應西嶽﹐上通太白之精﹐合於大腸﹐上主於鼻。故人之肺風者﹐卽鼻塞也。人之容色枯者﹐肺乾也。人之鼻癢者﹐肺有虫也。人之多怖者﹐魄離於肺也。人之體黨黯者﹐肺气微也。人之多气者﹐肺盛也。人之不耐寒者﹐肺勞也。人之好食辛味者﹐肺不足也。人之腸嗚者﹐肺气壅也。人之顏色鮮白者﹐肺無惡也。肺邪自入﹐則好哭。夫肺主商也﹐肺之有疾當用咽。咽者﹐肺之气也。其气義﹐能抽肺之疾﹐所以人之有怨气塡塞胸臆者﹐則長咽而泄之﹐蓋自然之理也。向若不咽﹐必致傷敗﹐賴咽而獲全乎。故肺疾當用咽瀉之﹐夫人之無苦而咽者﹐不祥也。

修養法

常以秋三月朔望旭旦﹐西面平坐﹐嗚天鼓七﹐飲玉泉三﹐然後暝目正心思﹐吸兌宮白气入口﹐七吞之﹐閉气七十息。蓋所以調補神气安﹐息靈魄之所致也。

相肺臟病法

肺病熱﹐右頰赤。肺病色曰而毛槁﹐喘咳逆﹐胸背及四肢煩疼﹐或夢見美人乍來親近。肺虛則少气﹐不能報息。肺燥喉乾。肺風則多汗畏風﹐時欲咳如气喘﹐日一則善﹐暮則甚。肺病气上逆﹐急食苦以泄之。又曰﹕肺病欲收﹐食酸以收之﹐用辛補之﹐苦瀉之。禁食寒﹐肺惡寒也。肺有病﹐鼻塞不通﹐不聞香臭﹐或有瘟肉﹐或生瘡﹐皮膚瘍癢﹐惡瘡疥癬﹐上气咳嗽﹐涕唾膿血﹐宜服排風散方﹕

人參七分防風八分羌活八分沙參五分天雄八分薯蘋十分丹參七分苦參八分秦荒八分山茱萸八分玄參七分

右搗篩爲末﹐空腹以防風湯下三錢一匕。

治肺六气法

吐納用咽法﹐以鼻微長引气﹐以口咽之﹐勿令耳聞。皆先須調气﹐令和﹐然後咽之﹐肺有病用大咽三十徧﹐細咽三十徧﹐去肺家勞﹐熱上气咳嗽﹐皮膚瘡癢﹐四肢勞煩﹐鼻寒胸背疼痛﹐依法咽﹐疾差止過度則損。

月禁食忌法

七月勿食茱萸﹐食之血痢。八月﹑九月﹐勿多食生薑﹐並肝心肺之病宜食黍桃﹐禁苦味。

肺臟導引法七月八月九月行之

可正坐﹐以兩手據地﹐縮身曲脊﹐向上三舉﹐去肺家風邪積勞。可反拳槌背上﹐左右各三五度﹐此去胸臆問風毒﹐閉气爲之。畢﹐良久閉目﹐三咽掖﹐三叩齒而止。

心臟圖

治心用呵﹐呵爲瀉﹐吸爲補。心火官也﹐居肺下肝上﹐對『鳩尾下一寸﹐色如縞映絳﹐形如蓮花未開。丈夫至六十﹐心气衰弱﹐言多錯忘。心重十二兩﹐南方赤色入通於心﹐開竅於耳﹐在形爲脈﹐心脈出於中衝。心者﹐生之本﹐神之處也。且心爲諸髒之主﹐主明運用生﹐是以心臟神亦君主之官也。亦日﹐靈臺心之爲噫。雷气通於心﹐於液爲汗﹐腎邪入心則多汗。六腑小腸爲心之府﹐小腸與心合爲受盛之府﹐五官舌爲心之官﹐心气通則舌知五味﹐心病則舌焦﹐捲而短﹐不知五味也。心合於脈﹐其榮色也﹐心之合也﹐血脈虛少而不能榮於臟腑者﹐心先死也。爲南方﹐爲夏日﹐爲丙丁辰﹐爲巳午﹐爲火﹐聲徵﹐色赤﹐味苦﹐其臭焦﹐其性禮﹐其情樂﹐心之外應南嶽﹐上通熒惑之精。心合於小腸﹐主其血脈﹐上主於舌。故人之心風者﹐卽舌縮不能語也人之血壅者﹐心驚也。舌不知味者﹐心虛也。多忘者﹐心神離也。重語者﹐心亂也。多悲者﹐心傷也。好食苦味者﹐心不足也。面靑黑者﹐心冰也。容色赤好者﹐心無他惡也。肺邪人心﹐則多言。夫心主徵﹐心之有疾﹐當用呵。呵者﹐心之气﹐其气禮﹐呵能靜其心﹐和其神﹐所以人之昏亂者多呵﹐蓋天然之气也﹐故心病當用呵瀉之也。

修養法

常以四月﹑五月弦朔淸旦﹐面南端坐﹐叩金梁九﹐漱玉泉三﹐靜思﹐以呼吸離宮赤气﹐入口三吞之﹐閉气三十息﹐以補呵之損。

相心臟病法

心熱者﹐色赤而脈溢。心病者﹐顏先赤﹐口生瘡腐爛﹐心胸﹑肩脇﹑兩肋﹑背兩鼻臂皆痛﹐或夜夢赤衣人持赤刀仗火來怖之﹐人心虛則胸腹腰相引而痛。

又云﹐心病欲濡﹐急食鹹以濡之﹐用苦以補之﹐甘以瀉之﹐禁濕衣熱食﹐心惡熱及水。心病證當臍上有動气﹐按之牢若﹐痛苦煩﹐心病手足心熱碗。心有病﹐口漧舌彊﹐咽喉口痛﹐咽食不得﹐口內生瘡﹐忘前失後﹐夢見鑪冶之類﹐宜服五參丸﹕

秦荒七分人參七分丹參七分玄參十分漧薑十分沙參五分酸棗仁八分苦參粉八分

右搗篩﹐密和丸如梧桐子﹐空腹人參湯下二十丸﹐日再服。

六气法

治心臟用呵法﹐以鼻漸長引气﹐以口呵之﹐皆調气如上﹐勿令自耳聞之﹐然後呵之。心有病﹐用大呵三徧﹐細呵十徧﹐去心家勞熱﹑一切煩悶﹐疾差止﹐過度損。

月食禁忌法

四月﹐勿食大蒜﹐令人發易白及墮。五月﹐勿食韭﹐損心气﹐及有毒﹐並勿食心腎。心痛宜食大小麥杳﹑蕾﹐禁咸食。

心臟導引法四月五月行之

可正坐﹐兩手作拳﹐用力左右五築各五六度﹐又可正坐﹐以一手向上﹐拓空如拓重石﹐又以兩手急相叉﹐以腳踏手中﹐各五六度﹐然去心胸問風邪諸疾﹐閉气爲之﹐畢﹐良久閉目﹐三咽液﹐三叩齒而止。

肝臟圖

治肝用噓﹐噓﹟1爲瀉﹐吸爲補。肝﹐木宮也﹐居左下少近心﹐左三葉﹐右四葉﹐色如縞映鉗。凡丈夫至六十﹐肝气衰﹐肝葉薄﹐膽漸滅﹐目不明也。重四斤四兩﹐束方靑色入通於肝﹐開竅於目﹐在形爲筋﹐肝脈出於木﹐肝色靑翠﹐大小相重之象也肝者﹐罷極之本﹐魂之處也﹐於液爲泛﹐泛者﹐肝之液也﹐腎邪入肝﹐故多汨。六腑膽爲肝之府﹐膽與肝合也。五官眼者﹐肝之官。肝气通則分五色﹐肝實則目赤黃也。肝合於脈﹐其榮爪也﹐肝之合也﹐筋緩脈而不能自持者﹟2﹐肝先死也。爲束方﹐爲春日﹐爲甲乙辰﹐爲寅卯﹐爲木﹐聲角﹐色靑﹐味酸﹐其臭躁。心邪入肝﹐則惡躁。肝之外應束嶽﹐上通歲星之精。春三月﹐存歲星在肝中﹐亦作靑气存之。肝合膽﹟3上主於目﹐又主筋。故人之肝虛者﹐筋急也。皮枯者﹐肝熱也。肌肉斑黯者﹐肝風也。人之色靑者﹐肝盛也。人好食酸味者﹐肝不足也。人之發枯﹐肝傷也。人之手足多汗者﹐肝無疾也。肺邪入肝則多笑。夫肝主筋﹐肝之有疾當用噓。噓者﹐肝之气﹐其气仁能除毀痛﹐皆自然之理也。

修養法

以春三月朔旦﹐束面平坐﹐叩齒三通﹐閉气九息﹐吸震宮靑气﹐入口九吞之﹐以補噓之損﹐享靑龍之杞。

相肝臟病法

肝熱者﹐左頰赤。肝病者﹐目奪而脇下痛引小腹﹐令人喜怒。肝虛則恐如人將捕之﹐實則怒﹔虛則寒﹐寒則陰气壯﹐夢見山樹園林。肝气逆則頭痛﹐耳聾﹐頰腫。

又曰﹐肝病欲散﹐急食辛以散之﹐用酸補之﹐辛瀉之。禁當風﹐肝惡風也。肝病臍左有動气﹐按之牢若﹐痛支滿﹐淋沒﹐大小便難﹐好轉筋﹐肝有病﹐昏昏饒睡﹐眼膜視物不明﹐飛蠅上下﹐努肉漫睛﹐或生暈映﹐冷淚下﹐兩角赤癢﹐宜服升麻散﹕

升麻八分黃苓八分荒蔚子八分梔子十分央明子十分車前子十分漧薑十分苦瓠五分龍膽五分

右搗篩爲末﹐食上暖漿水下方寸七﹐日再服。

六气法

治肝臟用噓法﹐以鼻漸長引气﹐以口噓之。肝病用大噓三十徧﹐細噓十徧﹐自然去肝家虛熱﹐亦除四肢壯熱。眼暗﹐一切煩熱等數噓之﹐綿綿相次﹐不絕爲妙﹐疾差止﹐過度則損。

月食禁忌法

正月﹐不食生蔥﹐熟者不食益佳。二月﹑三月﹐不食夢子﹑小蒜及百艸心﹐勿食肝肺。肝病宜食麻子﹑豆﹑李子﹑禁辛。

肝臟導引法正月二月三月行之

可正坐﹐以兩手相重按臂上﹐徐徐緩綫身左右﹐各三五度。

又可正坐﹐兩手相叉﹐翻覆向胸﹐三五度﹐此能去肝家積聚﹑風邪毒气。

脾臟圖

洽脾用呼﹐呼爲瀉﹐吸爲補。脾上宮也﹐掩大倉上﹐在臍上三寸﹐色縞映黃。凡丈夫至七十﹐脾气虛而皮膚枯瘦也。重二斤二兩﹐中央黃色入通於脾﹐開竅於口﹐在形爲頰﹐脾脈出幹隱白。脾爲五臟之樞也。脾者﹐肉之本意之處也﹐穀气通於脾。於液爲涎﹐腎邪入脾則多涎。六腑胃爲脾之府﹐胃與脾合爲五穀之府。五官口爲脾之官﹐脾气通則口知五味﹐脾病則口漧﹐不能食﹐不知五味也。脾合於肉﹐其榮歷也﹐夫肌肉消瘦者﹐脾先死也。爲中央﹐爲季夏日﹐爲戊己辰﹐爲辰未戊丑﹐爲土﹐聲宮﹐色黃﹐味甘﹐其臭香﹐心邪入脾則惡香也。脾之外應中嶽﹐上通鎭星之精﹐季夏並四季各十八日存鎭星在脾中﹐亦作黃气存之。脾連於胃﹐上主於口﹐消穀府也﹐如磨轉之﹐化其生而入於熟者也。食不消﹐脾不轉也﹐食堅物者﹐脾磨不化也﹐則爲食患。故諸髒不調則傷脾﹐脾臟不調則傷質﹐質神俱傷﹐則傷人之速也。故人不欲食堅物者﹐全身之道也。人之不欲食者﹐脾中有不化之食。人之多惑者﹐脾不安。人之多食者﹐脾實也。人之食不下者﹐脾虛也。人之無顏色者﹐脾傷也。人之好食甘味者﹐脾不足也。人之肌肉鮮白滑者﹐脾無疾也。肺邪入脾則多歌。夫脾土﹟4宮﹐故脾之有疾當用呼。呼者﹐脾之气﹐其气信﹐能抽脾之疾﹐故人中熱者﹐則呼以驅其獘也。

修養法

常以季夏之月朔旦﹐並四季之末十八日之旭旦﹐正坐中官﹐禁气五息﹐嗚天鼓十二通﹐吸坤宮之黃气﹐入口十二吞之﹐以補呼之損。

相脾臟病法

脾熱者﹐鼻色赤﹐黃而肉燸。脾病﹐體上游風膚膚之﹐徧體悶疼﹐身重﹐喜饑﹐肉瘓﹐足不能行﹐喜聲﹐腳下痛。脾虛則腹肚脹嗚﹐成塘痢﹐食多不化。脾風之狀﹐多汗惡風﹐身體息惰﹐四肢不收﹐微黃﹐不嗜飲食﹐診在鼻﹐其色黃。脾惡濕﹐食苦以燥之。

又曰﹐脾病欲緩﹐急食甘卽補之﹐苦卽瀉之。禁濕﹐脾惡濕也。脾病當臍有動气﹐按之牢若﹐痛苦逆气﹐小腸急痛﹐泄下﹐足重經寒。脾有病﹐兩脇脹滿﹐飲食不消﹐時時嘔逆﹐不能下食﹐背膊沈重﹐气滿衝心﹐四肢虛腫﹐宜服訶梨勒丸﹕

漧地黃十分牡丹皮十分薯積八分澤瀉八分狹苓八分芍窮八分山茱萸九分華撥四分漧薑五分訶梨勒皮七分

右搗篩﹐蜜和丸如梧桐子﹐空腹地黃湯下二十丸。

六气法

治脾臟﹐吐納用呼法﹐以鼻漸長引气﹐以口呼之﹐脾病﹐用大呼三十徧﹐細呼十徧﹐能去脾家一切玲气壯熱。霍亂﹑宿食不消﹑偏風麻痺﹑脾內結塊﹐數數呼之﹐相次勿絕疾退卽止﹐過度則損。

月食林眾忌法

六月勿食茱萸﹐令人患赤白痢。四季勿食脾肝﹑羊血。脾病宜食粳米﹑棗﹑葵﹐禁酸味。

脾臟導引法六月並四季行之

可大伸一腳﹐以兩手向後反掣﹐各三五度。亦可跪坐﹐以兩手拒地﹐回顧用力﹐虎視﹐各三五度﹐能去脾臟積聚﹑風邪毒气。

腎臟圖

治腎用吹﹐吹爲瀉﹐吸爲補。腎﹐水官也。左腎右命門﹐前對臍博﹟5著腰脊﹐色如縞映紫。凡丈夫至六十﹐腎气衰﹐發隨齒槁﹔七十﹐形體皆極﹔九十腎气焦枯﹐經脈空虛。人之有腎﹐如樹之有根。重一斤二兩﹐北方黑色入通於腎﹐開竅於二陰﹐在形爲骨故久立卽傷骨損腎。腎脈出於湧泉。腎者封髒之本﹐精之處也。腎經於上膿﹐榮於中膿﹐衛於下膿。腎爲之呻﹐亦爲欠﹐兩凡一於腎。於液爲唾﹐腎邪自入則多唾。六腑膀胱爲腎之府﹐膀胱與腎合爲津液之府。五官耳者﹐腎之官。故腎气通則耳聞五音﹐腎病則耳聾骨痿。腎合於骨﹐其榮髭也﹐腎之合也。骨痿而不能起牀者﹐腎先死也。爲北方﹐爲冬日﹐爲壬癸辰﹐爲亥子﹐爲水﹐聲羽﹐色黑﹐味鹹﹐其臭腐﹐心邪入腎則惡腐也。腎之外應北嶽﹐上通辰星之精﹐冬三月存辰星在腎中﹐亦作黑气存之。腎合於骨﹐上主於齒﹐齒之痛者﹐腎傷也。又主於耳﹐耳不聞聲者﹐腎虧也。人之骨疼者﹐腎虛也。人之齒多齟者﹐腎虛也。人之齒隨者﹐腎風也。人之耳痛者﹐腎气壅也。人之多欠者﹐腎邪也。人之腰不伸者﹐腎乏也。人之色黑者﹐腎衰也。人之容色紫光者﹐腎無苦也。人骨嗚者﹐腎贏也。肺邪入腎則多呻。夫腎主羽﹐故腎之有疾當用吹。吹者﹐腎之气﹐其气智﹐能抽腎之疾。故人有積气沖臆者﹐則彊吹也。腎气沈滯﹐重吹則漸通也。

修養法

常以冬三月﹐面北向平坐﹐嗚金梁七﹐飲玉泉三﹐北吸玄官之黑气﹐入口五吞之﹐以補吹之損。

相腎臟病法

腎熱者﹐頤赤。腎病者﹐色黑而齒槁﹐腹大體重﹐喘咳﹐汗出惡風﹐腎虛則腰中痛。腎風之狀﹐頸﹟6多汗﹐惡風﹐食欲下膈塞不通﹐腹喜滿﹐失衣則腹脹﹐食寒則泄﹐診在形黑瘦而腹大。

腎苦燥﹐急食辛以潤之。又曰腎病欲堅﹐急食鹹以堅之﹐用苦以瀉之﹐咸以補之。禁無犯熱食溫衣﹐腎惡燥也。腎病臍下有動气﹐按之牢若﹐痛苦腹滿﹐食不消﹐體重﹐骨節疼﹐嗜外。腎有病﹐腰胯膀胱玲痛﹐腳疼或痺﹐小便餘瀝﹐疝痕所纏﹐宜服腎气丸﹕

漧地黃十分薯積十分牡丹皮七分澤瀉八分山茱萸九分狹苓六分桂心六分附子四分

右搗篩﹐蜜丸如梧桐子大﹐空腹酒下三十丸﹐日再服。

六气法

治腎臟﹐吐納用吹法﹐以鼻漸長引气﹐以口吹之。腎病﹐用大吹三十褊﹐細吹十徧﹐能除腎家一切玲。腰疼膝玲﹐腰腳沈重久立不得﹐陽道衰弱﹐耳中虫嗚及口中有瘡﹐是腎家諸疾﹐諸煩熱悉皆去之﹐數數吹之﹐相次勿絕﹐疾差則止﹐過度則損。

月食禁忌法

十月﹐勿食椒﹐令人口漧﹐成赤白痢。十一月﹑十二月﹐勿食鱗甲之物﹑並食腎脾。腎病宜食大豆黃卷﹐蒮。禁甘物。

腎臟導引法冬三月行之

可正坐﹐以兩手聳拓石﹐引脇三五度﹐亦可手著膝挽肘﹐左右同。演身三五度﹐亦可以足前後踏﹐左右各數十度﹐能去腰腎膀胱問風邪積聚。

右﹐已上五臟數﹐加膽名六腑﹐亦受水气﹐與坎同道﹐不可同例叔之﹐故別膽府圖相次之。

膽腑圖

治膽用嘻﹐嘻爲瀉﹐吸爲補。膽博著肝﹐色如縞映靑﹐重三兩三銖。膽合乎膀胱﹐上主於毛髮。故人之發枯者﹐膽竭也。人之爪乾者﹐膽虧也。人之發燥毛焦者﹐膽有風也。人好食苦味者﹐膽不足也。人之顏色靑光白者﹐膽無疾也。

修養法

常以冬三月﹐端居爭思﹐北吸玄宮之黑气﹐入口三吞之﹐以補嘻之損﹐用益膽之津。相膽腑病法膽之有病﹐大息口苦﹐嘔宿汁﹐心中恐人將補之。膽若實則精神不守﹐外起無定﹐若虛則傷寒﹐寒則恐畏﹐頭眩。虛損則爪發枯燥﹐目中相出﹐膀胱連腰小腹俱痛。膽與肝合道﹐有病與肝臟方。

膽腑導引法

可正坐﹐合兩腳掌﹐昂頭﹐以兩手挽腳腕﹐起搖動﹐爲之三五度。亦可大坐﹐以兩手拓地﹐舉身﹐努腰脊三五度﹐能去膽家風毒邪气。

治膽腑吐納用嘻法

以鼻漸長引气﹐以口嘻之﹐去膽家病﹐並除陰髒一切玲。陰汗盜汗﹐面無顏色﹐小腸脹滿﹐臍下玲痛﹐口漧舌澀數嘻之﹐疾乃愈。

右五臟六腑圖﹐取其要者略之﹐故文不足尋者數之。

肺咽心呵肝噓脾呼腎吹膽嘻

右此六字﹐六腑之气﹐非神名﹐人用宜知之﹐但爲除疾﹐非胎息也。

【釋音】懦奴到切﹐折脊脇也。咳音孩笑也。痕音加﹐病也。齟才與切。

黃庭內景五臟六腑補瀉圖竟

﹟1噓﹕原奪﹐據《修眞十書》補。

﹟2筋緩脈而不能自持者﹕《修眞十書》作『筋緩而不能自修持者」。

﹟3膽﹕原作『勝J﹐據文義文例攺。

﹟4土﹕原作『主J﹐據《修眞十書》攺。

﹟5博﹕《修眞十書》作『膊」。

﹟6頸﹕《修眞十書》作『頭」。

