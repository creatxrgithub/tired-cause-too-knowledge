上方大洞眞元圖書繼說終篇

經名﹕上方大洞眞元圖書繼說終篇。撰人不詳。二篇同捲。底本出處﹕《正統道藏》洞玄部靈圖類。

上方大洞眞元圖書繼說終篇

子明告李防曰﹕而昕也﹐聞諸逍遙云之﹕曩時臣朝仙壇﹐遇於白雲司馬煉師﹐言余屆王屋淸虛洞側﹐獲眞篆仙經二品﹐一曰元精﹐二曰丹華。骯其眞迹﹐味其經旨﹐方知龍章鳳篆﹐與世筆殊絕﹔聖法仙方﹐與凡文異翰。空懷悵望﹐深恨不睹其人。然精習彌久﹐撢賾淵微﹔希其髻髯而已。爰昔抱朴眞人﹐得元精﹑丹華二經﹐授仲和先生﹐仲和先生授天臺隱居劉君。劉君元祖﹐古瀛州濮海郡人也。繼拜般陽李眞人﹐受金掖之訣。時龍集己亥﹐適株林﹐於宇嫗處﹐獲九鼎神丹。卽感上方﹐錫號太素眞人蓬萊仙君﹐恆遊間﹐廣闡大洞妙眞之元﹐及采訪正言﹐善誘民心﹐度有徳者﹐務觀天猷。且上聖之談經也者﹐眞仙以時而賦人。然則眞仙以經法天﹐其天人之事﹐當何如哉。故髙士所貴乎履道而已矣。

於是逍遙備參教訓。其言也﹐述先眞之言﹐卽非誑誕。其行也﹐發後聖之行﹐乃是的皇。是故言行咸法圖書﹐肖乎云札﹐淸新煥炳﹐出辭天外﹐垂訓凡間。原其旨﹐博矣哉。故弘道而不匱﹐非仙君其孰能云也。是時逍遙告子明曰﹕思惟仙君﹐傳誨終焉。人若或由之﹐養生謐矣。但患世人苟寡功行﹐固弗克成﹐其諒也哉。仍懼心祕藏﹐歸彭城之風。宜乎贊詠﹐而作偈言﹕雍也共訊兮﹐大洞眞元兮﹐仙君洪慈兮。爰敷要道﹐倪眞源門下李從昭﹐志而著之已。逸人日﹕僕聞聖人因言立教﹐教是言詮﹐若絕乎名言﹐則師資安在。故假常試之說﹐以爲行夤之門。況人由道毓﹐道藉人弘。肇有博施濟眾﹐仍獲五福曠大﹐未若傳經勸善﹐卽得百祥深重。嗚呼﹐世人弗悟大夢﹐惟晝夜役役﹐積藏余賄。但娠病死將至﹐寇禍忽臨﹐淩持酷虐﹐求終罔有﹐以致物貨耗散於眾人﹐惡業負累於一身。此之際也﹐奚靡悼哉。方當念道﹐欲行善事﹐象渴鑿井﹐不亦晚乎。爭如年且康健﹐時值淸平﹐喜捨淨財﹐印造寶經﹐流通轉誦﹐肖蔣祉田。固知祝願昭報﹐縣響應聲﹐及乎陰徳益著﹐嘉禎遐降﹐自然臣朝金闕﹐遊宴玉京耶。是時逸人於夷山之上﹐曳杖而行﹐歌曰﹕博施濟眾之功兮﹐未若傳經之福兮。見存享於天祿兮﹐已往升於仙堂兮。臨行杳﹐勿空歸啼。

曩時先師閒居﹐或問三淸上聖﹑十方化身天尊。子明對曰﹕予覽廣成先生疏﹐天地之前﹐混沌未立﹐大道以一气展轉相生﹐爲玄元始三气。第一始气所化﹐號天寶丈人﹐治玉淸境淸微天﹐總十有二部聖行之經﹐爲洞眞教主﹐明自然之道﹐上成之樞。第二元气所化﹐號靈寶丈人﹐治上淸境禹余天﹐總十有二部眞行之經﹐爲洞玄教主﹐演無爲之道﹐中成之機。第三玄气所化﹐號神寶丈人﹐治太淸境大赤天﹐總十有二部仙行之經﹐爲洞神教主﹐開道徳之本﹐大成之柄也已。伏聞髙眞無礙分身﹐而千劫度人﹔上聖垂光散影﹐而十方接物。昔元始應气﹐化身十方。道言﹕十方諸天尊﹐其數如沙塵﹐化形十方界﹐普濟度天人。是諸天尊﹐以他心智﹐了知一切根性可化度者﹐化身往彼﹐隨類救度﹐接引覃生﹐令入正道。或作帝王身﹐爲眾生說帝王之道曰﹕明無爲之事﹐輔自然之理﹐恭敬以奉於上帝﹐仁慈以愛於下民。或作宰官身﹐爲眾生說宰官之道日﹕明廉忠正直﹐恭敬惠義﹐故誠事於上﹐以恕蒞於下。或作郎吏身﹐爲眾生說郎吏之道曰﹕除酷虐害物之心﹐以哀矜救生之行﹐勿因好惡﹐恣起賞罰﹐由斯靡輟﹐可以長久。或作出家身﹐爲眾生說出家之道曰﹕常無爲而無不爲﹐事無可而無不可﹐煉內外之丹﹐固性命之基﹐達妙有眞無之理﹐明洞神元气之要﹐旣與道相合﹐卽長生久視。或作法師身﹐爲眾生說法師之道曰﹕明齋戒而設醮﹐授彜錄以度人﹐道述黃老﹐經宗尹莊﹐賁其臺觀宮殿﹐裏於聖像眞容﹐及乎博施而蔣福田﹐濟眾而由善果。或作龍王身﹐爲眾生說龍王之道曰﹕不泛溢以傷民田﹐止飄浪而伏溝洫﹐時錫甘膏﹐滋養稼穡。或作男子身﹐爲眾生說男子之道曰﹕由孝悌之徳﹐行仁慈之行﹐契道符天﹐安人利物﹐及其居濁而納污﹐乘淸而濯澑﹐與時變化﹐毋執我固。或作女人身﹐爲眾生說女人之道曰﹕明安貞淸烈之性﹐及從正昭徳之志﹐孝敬事於長﹐仁慈臨於幼。或作乞士身﹐爲眾生說乞士之道日﹕篤喜無生﹐豈樂自爲﹐甘貧而樂道﹐不怨而忘貪﹐知其命也﹐寡其欲矣﹐處淸淡之地﹐在優遊之鄕。或作下賤身﹐爲眾生說下賤之道曰﹕宜乎恭事主者﹐朝夕匪懈﹐常酌水以獻花﹐屢誦經而禮聖。是諸化身天尊﹐皆傳經度人。故《因緣經》云﹕若有善人抄寫經教﹐三洞大乘﹐福流永劫﹐功徳無邊。何以故﹖經者﹐是上聖遺教﹐導引愚迷﹐能發眾生﹐無量道意﹐從悟成眞﹐眾聖修行﹐皆證道果。次問道經日﹕嘗看道非言則無以闡其奧﹐言非道則無以立其本。然無言而道隱﹐不若有言而道明。是故先師贊乎大哉﹐道域驅邪﹐徳宮貽祉﹐萬神宗教﹐五大劫年﹐初乎龍漢延康之紀﹐赤明上皇之號﹐繼乎開皇紹運﹐天文咸備。恭惟上聖﹐授度仙人﹐以九誠十善﹑三洞四輔﹐統之以一十二科﹐列之以三十六部。爰因大羅天尊演之以雲篆﹐一百萬有八千篇﹔上徳皇帝著之以五千八百﹐八十有一章﹔道君傳六十一品﹐開百二十門﹐及其封三百六十洞天﹐建七十二郡福地﹐叔階職符錄﹐選陸遷界治。蓋其誨肇興乎一音﹐經終吁於眾妙﹐鳩醜巨範﹐罔得而稱。於是彊名大方之家﹐凡一百一萬四千五百九十有二事﹐具載玄都祕藏之內﹐總明大洞妙經之元。但患後人弗能閎覽﹐尙匪去惑﹐擬處無爲。直祖金闕﹐罔其難乎﹐未有不學而得者也。但占一言勸善﹐有益於修道人也﹐偕隨音書之。孤臣意者肅敬﹐上祝大朝聖君睿算﹐億萬斯年之永。

上方大洞眞元圖書繼說終篇竟

