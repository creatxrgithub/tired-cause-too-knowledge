太極葛仙公傳

經名﹕太極葛仙合傳。一卷。書成矜明正統丁巳年。原題『靑元觀譚嗣先造』﹐實爲朱綽據舊傳攺編。底本出處﹕《正統道藏》洞玄部譜錄類。

太極仙公傳序

仙道尙矣﹐縣神農氏雨師而來﹐代有人焉。至周老氏以淸靜無爲爲宗﹐學焉者奉之以爲教父﹐其道益顯白於天下。秦漢之君好長生﹐方士雲集﹐霧布飛騰變化者亦班班有人﹐載之傳記﹐不誣也。吾邑葛仙公﹐昊時得道而仙者也﹐距今蓋千二百年矣。種民相傳﹐觀宇祀事﹐逾久而逾盛﹐香燈晨夕崇奉如一日。然非夫道徳有在亦烏能臻此歟﹖余宦山束秩滿丁家艱還鄕裏﹐靑元觀髙士譚道林偕其同門友五人過余﹐袖書一通出以示餘日﹕此吾仙公傳也。觀本仙公故宅﹐仙公升舉之後卽宅爲觀以奉之﹐幾將千載矣。聞風訪道者怛至而問焉﹐患未有以語其詳也。先師竹巖翁有志於此有年所矣﹐問嘗語吾日﹕夫蔭其樹者猶愛其枝﹐蚓學其道而可不知所自哉。昔呂先生嘗撰《仙公傳》一卷﹐《道藏》之毀有問矣﹐訪求未之獲也。世遠而事逸﹐事之逸﹐玆非吾山中之甚闕典歟﹐僅得合皂山所記《仙公傳》一卷﹐此書是已。將鏝諸梓﹐病其弗備而未果也。旣而先師厭世羽化﹐弟子將圖踵成先志﹐以無忘先師平素眷眷攸念。惟先生爲加潤色﹐而傳諸好事者﹐則豈惟山林是幸﹐抑亦一邑神明之觀也。余再三辭不獲命﹐乃受書讀數過。顧其叔次繁蕪而尙多放失﹐於是重加編次﹐爲傳一卷。《易》日﹕神而明之﹐存乎其人。仙公之道神矣﹐學其道者﹐能修而明之﹐則眞其人也﹐仙道亦烏有不可幾哉﹐道林勉之。竹巖翁姓貢氏﹐名惟琳。世家丹陽之柳茹﹐通儒耆﹐善鼓琴﹐慕仙公之道而學焉者。道林受業師也。道林名嗣先﹐世家丹陽之於溪。師弟子皆丹陽望族云。歲在丁巳二月朔朱綽序。

太極葛仙公傳

靑元觀譚嗣先造

仙公諱玄﹐字孝先﹐姓葛氏﹐句容人也。

《列傳》云﹕葛天氏之後﹐封於葛﹐遂以國爲氏﹐歷代諸侯也。陶弘景仙公碑》云﹕丹陽句容都鄕吉陽里人。張傷《句容志》云﹕靑元觀﹐梁天監七年建﹐在縣西南三百餘步﹐吳葛仙公宅也。煉丹井在焉。

其先瑯琊人﹐後漢驃騎將軍僮侯盧讓國於弟艾﹐來居此土。

《抱朴子》日﹕葛盧﹟1有大功﹐受爵立宅舍於博望裏﹐於今基兆石礎在焉。《別傳》云﹕髙祖廬﹐漢驃騎大將軍﹐封下那侯﹐讓國與弟艾﹐托遂南遊江左逍遙丘壑﹐適丹陽句容﹐見其山水秀麗風俗淳厚﹐因居焉。《金陵志》云﹕《列仙傳》日﹕本姓諸葛﹐遠祖徵江漢次丹陽之句容﹐因止而嘆日﹕獨身在此何諸之有﹖葛姓始此。

祖矩安平太守黃門郎﹐父焉字徳儒﹐州主簿﹑山陰令﹑散騎常侍﹑大尙書。

《云茨七簽》云﹕父諱孝儒。《別傳》云﹕父孝儒﹐歷大鴻臚。

仙公生於漢延熹七年甲辰四月八日。

按《別傳》云﹕仙公父素奉道法﹐卽遣人詣本裏玄靜觀求香水浴兄。時有自然道士支道紀﹐莫知其所由來﹐欣然謂日﹕5p昨夢通玄眞人自大羅天下降﹐明日當往賀尙書生奇男。越一日﹐果來賀﹐求兄看。父令抱兒出﹐道紀起敬﹐尙書驚問。道紀日﹕此兒有紫气覆之﹐狀如寶蓋﹐神光煥耀﹐當爲神仙﹐非常兄比。尙書日﹕仙聖寥邈﹐得壽考以爲宗嗣足矣。道紀因作禮十方仙聖﹐爲贊日﹕身𨿽輪聖化﹐魂神無暫滅。宿福積重綠﹐昔願非今日。大羅眞人降﹐仙聖含眞出。天龍漱香花﹐濯我煉胎質。微言將誰信﹐靈期玄佑畢。道心超不二﹐混成表元一。獨悟本無想﹐放則大乘逸。頌畢長揖而出﹐倏然不見。

生而秀穎﹐英姿振發﹐天才超軼﹐性識明茂﹐學通古今﹐經傳子史靡不該覽。

葛洪《神仙傳》日﹕公備覽五經﹐又好談論。

八歲父薨﹐繼遭母喪﹐克盡孝道﹐每見園池臺榭有父手澤履迹﹐輒仰天號哭﹐飛烏爲之淒嗚。服旣闋﹐卽有邁俗之志﹐居常好彈琴﹐誦《老》《莊》﹐安閒淡泊﹐內足無求。年十五六名振江左﹐州郡欲辟爲緣﹐仙公笑日﹕蔬食被褐枕石漱流吾所樂也﹐豈能以彼而易此哉。卒辭之。志欲逐迹靈嶽遐求異人﹐乃著羽服入赤城山﹐精思念道﹐常服餌術﹐能絕谷連年不饑。

《列傳》云﹕仙公年十八九﹐束入括蒼省其叔彌﹐彌字孝公﹐時授業於其居。日﹕予常念子幽窈與人事疏闊﹐仰昤靑雲﹐俯臨滄海﹐險阻艱難﹐備嘗之矣。今天下求士子﹐才衛奇博盍出仕乎﹖答曰﹕玄稟性愚鈍﹐不適世用﹐負愧先緒﹐謝幹祿之客﹐辭負鼎之士﹐當絕志巖穴﹐棲心煙霞﹐流浪山水﹐期與涓子爲友﹐赤松結交。惟叔父遠弘道藝﹐講論五經﹐俾沬泗之風翕然﹐復振策名王室﹐亮天熙載垂裕後昆耳。彌日﹕子絕穎離倫﹐超幾﹐入聖﹐吾不及也。陶碑云﹕從祖彌﹐豫章等五郡太守。《別傳》以爲叔﹐誤。

恆周旋括蒼﹑南嶽﹑羅浮﹑金精﹑玉筍﹑長山﹑蓋竹﹑天臺﹑蘭風等山﹐𨿽歷遊名嶽時還京邑﹐或止石頭四望山所﹐或遊於烈州。恆與謝稚堅﹑黃子陽﹑郭聲子相隨。

《眞語》云﹕鹿迹山洞主有謝稚堅。又云﹕謝稚堅張兆期就毛伯道劉道恭請道﹐與之灰苓特行方服之﹐皆已數百歲﹐遊行五嶽也。黃子陽者﹐魏人也。學道博落山中九十餘年﹐但食桃皮飲石中黃水﹐後逢司馬季主以導仙八方與之﹐遂以度世。晉初有眞人郭聲子在洛市中作卜師也。

漢光和二年正月朔﹐仙公於天臺上虞山感太上遣玄一三眞人太極徐眞人授以三洞四輔經錄﹐修行祕訣﹐金書玉誥符圖。又命王思眞披九光玉蘊出洞玄大洞靈寶經典七品﹐齋目勸戒法輪無量通玄轉神入定等經以授仙公。

《別傳》云﹕今天臺桐相觀有法輪寺﹐三眞降經之所存焉。李含光《大洞經序》云﹕太極眞人徐來勒以大洞經授仙公。

昊初左元放自洛而來﹐仙公從受白虎七變太淸九鼎金液丹經﹐煉气保形之術﹐治病劾鬼祕法﹐三元眞一妙經﹐行之三年﹐於是五通具足化逛無方矣。

《眞誥》云﹕漢建安中﹐左元放聞江束有神山﹐故渡江尋之。《神仙傳》云﹕公尢長於治病﹐鬼魅皆見形﹐或遣或殺。

是時昊主愛賞仙異﹐尢敬憚仙公﹐欲加榮位。仙公不聽求去不得﹐以客禮待之﹐常共遊宴﹐動相諮稟。一日與昊主坐樓上﹐時久旱﹐見道問人民所作請雨。昊主日﹕百姓請雨寧可得乎﹖仙公日﹕易得耳。卽便書符令人著社中﹐一時之中天地晦冥大雨流潦﹐中庭平地水尺餘。昊主日﹕水寧可使有魚乎﹖仙公曰﹕可。復書符水中﹐須臾有大魚百許頭﹐各長一二尺﹐走水中。昊主曰﹕可食乎﹖曰﹕可。遂使取治之﹐乃眞魚也。又嘗從昊主船行到烈洲﹐還遭大風﹐百官船無大小多漂沒﹐仙公船亦不知所在。昊主嘆日﹕仙公有道亦不能兔此乎。乃登四望山使人鉤船﹐船沒已經宿﹐忽見仙公從水上步來﹐衣履不濕﹐旣至尙有酒色。謝昊主日﹕昨因侍從﹐而伍子胥見彊牽逼卒不得捨去﹐煩勞至尊曝露水次。昊主欣然曰﹕先生爲神靈所招﹐道徳所致也。

《吳越春秋》云﹕伍子胥伏劍而死﹐吳王乃取屍盛以鴉夷之器投之江中﹐子胥因隨流揚波依潮來往。

仙公一日之問能至數十處﹐嘗有客﹐仙公於坐上方與客語﹐門中又見有一仙公迎他客﹐而水側又有一仙公投釣﹐不能別何者爲眞也。又嘗有客至﹐爲客置酒﹐無人傳杯杯自至客前﹐客飲不盡杯亦不去也。仙公性好酒﹐飲酒一斛﹐每飲醉便入深淵澗中外﹐竟日酒解乃出﹐身不濡濕。亦積薪烈火而坐其上﹐薪盡而衣冠不灼。畫流水卽爲逆流十丈許。

《抱朴子》云﹕余從祖仙公每大醉及夏天盛熱輒入深淵之底﹐一日許乃出者﹐正以能閉气胎息故耳。

又嘗與客對食﹐客日﹕食畢請作一奇戲。仙公日﹕得無促﹐欲有所見乎﹖卽吐口中飯﹐盡成大蜂數百頭﹐飛行作聲﹐或集客身﹐莫不震悚﹐但不螫人。良久張口﹐艸蜂還飛入口﹐嚼之故是飯也。又時天寒﹐仙公謂客曰﹕居貧不能人人得鑪火﹐請作天火共使得暖。仙公因張口吐气﹐赫然火出﹐須臾滿屋中客盡得如在日中﹐亦不甚熱。又盛暑中﹐諸書生請仙公作可以戲者﹐仙公時仰臥﹐使人以粉粉身﹐未及結久﹐答曰﹕熱極不能﹐起作他戲。因徐徐以腹揩屋棟數十過﹐還復牀上﹐及下冉冉如雲气﹐腹粉著屋棟連日猶在。仙公嘗行﹐卒逢所親﹐邀止道問樹下﹐折艸刺樹以杯器承之﹐汁流如泉﹐杯滿卽止﹐飲之皆如美酒也。又取土石﹑艸木以下酒﹐入口皆是鹿脯。其所刺樹以杯承之﹐杯至卽汁出﹐杯滿卽止﹐他人取之﹐終不爲出也。有好事少年數十人﹐從仙公遊學﹐嘗船行見器中藏書札符數十枚﹐因問此符之驗能爲何事﹐可得見否。仙公曰﹕符亦何以爲乎。卽取一符投江﹐中流而下。仙公日﹕何如﹖客日﹕吾投之亦能爾。仙公又取一符投江中﹐逆流而上。日﹕何如﹖客曰﹕異矣。又取一符投江中﹐卽停立不動﹐須臾下符上﹐上符下﹐三符合一處﹐仙公乃取之。又江邊有一院衣女﹐仙公謂諸少年日﹕吾爲卿等走此女何如﹖客日﹕善。乃投一符於水中﹐女便驚走數里許不止。仙公曰﹕可以使止矣。復以一符投水中﹐女卽止還。人問女何怖而走﹐答日﹕吾自不知何故也。又於水濱見齋魚者﹐仙公謂之曰﹕欲暫煩此魚到河伯處可乎﹖漁人日﹕魚已死矣﹐何能爲﹖日﹕無苦也。乃以魚與仙公﹐仙公丹書紙納魚口中﹐擲魚水中﹐魚卽躍躍而去。俄頃魚還躍上岸﹐吐墨書靑色如木葉而飛去。又嘗以數十錢使人散投井中﹐以一器置井上呼錢令出﹐錢皆一一飛從井口出﹐悉入器中。又嘗爲客夏致冰雪冬設生瓜棗﹐能拍牀使行﹐指蝦蟀及諸虫飛烏燕雀魚鰲之屬使之舞﹐皆應弦節如人﹐止之卽止。仙公與人俱行﹐能令去也三四尺﹐乘虛而步。或有請仙公﹐仙公意不欲往﹐主人彊之﹐不得已隨去。行數百步言腹痛﹐止而外地﹐須臾死﹐舉頭頭斷﹐舉四支四支斷﹐便臭爛虫生﹐不可復近。請之者怖遽走﹐告仙公家﹐見仙公故在堂上。此人亦不敢言之﹐走遠死處﹐已失屍所在。

陶碑云﹕公馳涉川嶽﹐龍虎衛從﹐詭譎惆儻﹐縱倒河山。《眞誥》云﹕亦能乘虎使鬼﹐無所不至。

仙公又感太上授以霹靂火府雷法﹐策役雷神誅伐不道。時有神廟﹐此神常使往來之人未至廟百步必下騎乘步行﹐否則立致變怪。廟中有大樹數十株﹐上有眾烏﹐人莫敢犯。仙公乘車過不下﹐須臾有大風回逐仙公車﹐塵埃漫天從者皆辟易。仙公乃大怒日﹕小邪敢爾。以手指風風便止﹐以符投廟中樹上烏皆墮地而死。後數日﹐廟樹盛夏皆枯﹐廟屋尋火起焚燒悉盡。嘗至武康過主人家﹐主人病祭杞道精﹐精人使仙公飲酒。精人言語不遜﹐仙公大怒日﹕姦鬼敢爾。勸五伯曳精人付柱鞭脊﹐卽見如有人牽精人出者﹐至庭抱柱解衣投地﹐但聞鞭聲﹐血出流離﹐精人故尙鬼語乞命。仙公日﹕赦汝死罪﹐汝能令主人病愈否﹖精人日﹕能。仙公日﹕與汝三日期﹐病者不愈當治汝。精人乃見放病者﹐果愈。又嘗過華陰﹐有大蛇爲妖﹐化美婦惑一士人。仙公乃作田夫驅黃犢而耕回﹐語士人以蛇妖狀﹐復引視古井中蛇所啖人骨﹐教令束走。其蛇在网帳中張口將向士人﹐仙公卽時爲斬蛇﹐又誅小蛇無數﹐以符令士人服之﹐俄吐蚯蚓蝦蛛之類甚多﹐士人乃無恙。於時有一道士頗能治病﹐從中國來﹐欺人言我已數百歲。仙公知其誑﹐後會眾坐﹐仙公謂所親日﹕欲知此公年否﹖所親曰﹕善。忽有人從天上下﹐舉坐矚目﹐良久集地﹐著朱衣進賢冠﹐入至此道士前。日﹕天帝詔問公之定年幾許﹐而期誑百姓。道士大怖﹐下牀長跪答日﹕無狀﹐實年七十三。仙公因撫手大笑﹐忽然失朱衣所在﹐道士大慚﹐遂不知所之。

《眞誥》云﹕公長於變幻。

初仙公嘗於刻門紫蓋山修煉﹐值天寒衣服藍縷跌足而行。時有屈氏二女見之﹐憐其忍玲﹐夜作雙履次日往獻。曁至則仙公已去﹐所煉丹鑪灰尙溫﹐二女撥灰得丹一粒﹐分服之﹐自是卽不饑﹐後俱隱去﹐時人以爲得仙。又在吁江麻姑山小有洞天修煉﹐鑿五井以象五行﹐上應五星。至今其泉消息盈虛從一至五周而復始﹐若有度數焉。

《上淸集》云﹕葛孝先初煉丹時﹐常以念珠持於手中﹐每日坐丹鑪邊常念玉帝全號一萬徧。《別傳》云﹕仙公幾經行七十二處修煉﹐皆有仙壇煉丹靈迹。

最後於合皂束峯建臥云庵﹐築壇立鰲以煉金丹﹐於時瑞气祥光照映山谷﹐嘗於洞口金沙池中浴丹﹐其泉忽然湧漲﹐金沙騰沸﹐至今丹池之內金沙自沸。又嘗於西峯石壁上石臼中檮藥﹐因墮藥一栗許﹐有飛烏食之﹐遂不死﹐至今月夜其烏嗚作丁當杵日聲﹐世名檮藥島。仙人琴髙嘗騎雙鯉訪仙公於臥云庵﹐相與置酒酣飲醉而臥﹐及醒雙鯉已化爲石﹐仙公乃以雙鶴與之﹐琴髙遂乘鶴去。雙鯉石至今在後山問。仙公煉丹旣成﹐乃藏之於束崖石室﹐日﹕吾以待廣積功行﹐超度艸品﹐醮謝天地﹐然後服之。庶幾三天書名﹐九霄列職﹐無愧於心也。

《別傳》云﹕仙公丹成作頌日﹕流珠流珠﹐役我形軀。奔馳四海﹐歷覽韋書。披尋不悟﹐惟思若愚。焚徧金召﹐燒竭汞珠。資財蕩散﹐抱膝長吁。吾年六十﹐功效躊躇。賴師指授﹐元气虛無。窈冥中起﹐恍惚中居。眞陰眞陽﹐一吸一呼。先存金鼎﹐次認五鑪。離火激海﹐坎水升虛。玉液灌漑﹐洞房流酥。天機眞露﹐萬類難如。眞人度人﹐要大丈夫。天長地久﹐同看仙都。念玆在玆﹐語吾記吾。

仙公山居﹐嘗慨然念窮魂滯魄沈淪惡趣﹐於是刪集靈寶經誥撰成祭煉大法﹑生天寶錄﹑靈符祕訣等﹐奏聞天帝建立法壇﹐每於三元八節吉日良宵﹐普召地獄魂魄詣壇祭煉﹐行持之後屢有感格。

《別傳》云﹕甲午歲下元祭煉時﹐有一鬼王長五丈衣徘袍稽首再拜﹐言日﹕諸鬼每蒙眞仙祭拔數百萬眾俱獲超生矣﹐且聞北帝勸示云﹕葛眞人祭煉年深﹐名書金蘭上列天曹也。言訖而退。

昊主嘗淸齋焚香延仙公﹐訪以仙道﹐於時弟子張泰言﹑孔龍﹑鄭思遠等侍仙公﹐對日﹕仙道微妙﹐夫學道者從微至著自邇陸遐﹐國君萬機之餘能淸心守一﹐其則不遠矣。昊主嘆美其言。

《別傳》云﹕吳主日﹕朕以暗昧未達玄旨祕典齋直修眞捷徑﹐道經之品何者爲先﹖符圖祕要何者爲妙﹖仙公避席日﹕學道求仙先修戒行方見漸階﹐道行旣立乃可服食﹐靈藥導引元气﹐咽納和津﹐呼吸陰陽﹐如此可爲地仙。救度災厄卻禍來祥者須齋直﹐此經出《太上靈寶洞玄大道無極自然眞一五稱文》中。其文義趣弘深﹐難可藥。舉﹐惟九轉還丹金液玉醴﹐皆得乘雲駕鶴﹐白日升天。如《大洞眞經》誦之便可升舉﹐《三皇內文》五嶽十地神洲七變七寶靈圖內篇皆上仙之所寶﹐至尊至重可度陽九百六之災。眞人超邁三界者由此道也。吳主書之金簡﹐。﹐封以玉函﹐終身欽奉焉。

太子登以仙公有道術﹐築別館延之﹐訪以長生之道﹐對日﹕至道之精﹐窈窈冥冥﹐至道之極﹐昏昏默默。無視無聽﹐抱神以靜﹐形將自正。必靜必淸﹐無勞汝形﹐無搖汝精﹐乃可長玄﹟2。此廣成子以告黃帝者也。今殿下位居儲副﹐將嗣大寶﹐要在淸心寡欲﹐遠佞尊賢﹐拔擢英豪﹐光宅天下﹐燮調四序﹐撫育旱黎﹐此四海無疆之休也。太子善之。

《別傳》云﹕嘉禾二年正月朔日﹐辭太子而去。

一日仙公辭昊主日﹕山林微賤久藉恩庇﹐今當違遠丹陛﹐恐未有再見期﹐願陛下息兵子民推誠惠物永安宗社長享太平。吳主曰﹕卿名隸丹臺﹐豈久淹塵世者也。嘉禾三年正月一日登括蒼山﹑﹐謂弟子張泰言鄭思遠等日﹕吾比爲昊王所畱未誦洞經﹐於是以所受上淸靈寶諸經精心研誦。赤烏元年戊午十一月初一日甲子﹐太上遣天吏以金簡玉書冊文錫命仙公﹐第一錫命日﹕太上玉書勁無上學仙弟子葛玄﹐先世苦行累劫立功﹐損身布施濟度危亡﹐積感太上﹐遂令名注玄都上仙定籍﹐是故英明智慧誕降徳門﹐所以才質玉秀馨蘭淸發﹐天姿逸穎卓然挺拔﹐道模淵偉獨步旱萃﹐髙辭世榮抱朴尙質﹐注意仙經含光守一﹐徜徉林麓不戀朝市﹐慈心度人拳拳不輟﹐道徳旣充宜有錫命﹐今賜子天寶羽服丹霞繡被﹐飛羅之裙芙蓉寶冠﹐金眞神虎仗命魔幢﹐役海召山所爲在意。第二錫命日﹕無上學仙弟子葛玄﹐索隱翻經長齋靜念﹐存思專精苦而不倦﹐再錫子八景玉輿龍駕乘雲﹐項生圓光﹐金章玉文以酬宿徳﹐紀綱道門後賢仰止﹐秉持法輸太上尊教﹐三天所詮矣。第三錫命日﹕無上學仙弟子葛玄﹐體徳弘道開化未悟﹐普濟艸品俱超妙覺﹐功成名揚髙眞信伏﹐三界艸靈尊奉穆穆﹐恩盈十方咸濟所欲也。宜錫子位爲太上玉京太極左宮仙公﹐總統三界六天大魔王之官﹐主行三洞經錄﹐給眞仙玉童玉女各五百人侍眞﹐左執九曜之華嬸﹐右捧洞玄之眞經﹐龍旅虎節遊行上淸九宮﹐一年三朝太上玄都玉京金闕﹐太上錫命天帝承書一如三天故典﹐天帝諱遠﹐奉勁命告行於霍童山。仙公乃謂門人日﹕五芝吾已盡服﹐受書已定﹐當以七年秋八月十五日上升也。

王氏《神仙傳》云﹕葛眞人七世修積方證左官仙公之任。《別傳》云﹕昔十方諸天啟請眞王大帝演說《九霄大梵雷霆玉經》﹐勁元卿等可同太尉黃鐵雷霆大使尙父等侍衛瓊輿﹐上登三境﹐奏聞元始求旨流傳。俄頃二帥還奏日﹕百辟會集於三省。大帝遂升元皇洞眞之筆﹐諸天車從火鈴侍衛部眾詣三天門下﹐首謁太上玉京左官仙公於天機省﹐次謁九州都仙於天樞省﹐後謁三天大法師於太玄都省。又元始天尊昔勁太淸無上元君令九州都仙判雷霆太省事﹐太上玉京太極左官仙公判雷霆玄省事﹐三天大法師判雷霆都省事﹐浮丘大仙會書雷霆三省事。乃知仙公天職亦在三省矣。

赤烏二年正月一日﹐仙公登勞盛山精思念道﹐是日中感太上授以千眞科戒﹐乃與眾眞演說勸戒未悟流傳於世。時昊主於方山爲仙公立洞玄觀。

《金陵六朝記》云﹕仙公於方山上得道﹐白日升天﹐山有洗藥池名白上池見在。《建康實錄》云﹕今方山猶有仙公煮藥鐺及藥臼在。

仙公弟子五百餘人﹐入室者張泰言﹑孔龍﹑鄭思遠也﹐及李參﹑王玄衝也。

《別傳》云﹕於時李參蜀郡人﹐及王玄衝訪道鶴嗚雲臺嵩山少室問﹐聞吳有仙人葛公﹐往師焉。問日﹕道始於元﹐無先無後﹐無古無今﹐不審孰爲先後﹖仙公日﹕本無先後左右髙下貴賤形象之殊﹐是以字之日道也。仙公又日﹕子宿命當度世﹐遂於天臺山立壇授《五嶽眞形圖》﹐告之日﹕此太上傳命之信﹐西王母之所尊﹐執山神魔王皆得役使﹐三界奉。迎也。又以《太上金丹大經》《靈寶自然五稱寶曜文》《三皇內文》《大有妙經》《金眞玉光靈書紫文》《大洞三十九章》《太霄隱書》《明鏡圖錄》《金書玉字》幾十卷﹐及大極龍騰芝艸告盟仙官各令佩帶﹐令入室弟子鄭思遠具宣口訣云。《金陵六朝記》云﹕白仲都﹐仙公弟子﹐亦白日升天。

仙公嘗告思遠等曰﹕吾昔從左元放所受《太淸》等丹經﹐今悉以付汝﹐然上天禁重勿傳非人也。若有志心之士宜依四極明科盟跪授之。其諸品符錄洞眞洞玄洞神眞經等﹐是太極眞人徐來勒授我。此乃上方禁文﹐自有飛仙守衛﹐吾升舉之後可傳諸名山洞臺﹐勿閉天道也。又以仙藥各一丸並流明七曜紫丸之丹與令服之﹐旣服丹卽神怡體輕不復饑渴﹐乃謂玄衝等日﹕子等當還嵩山齋三年﹐復往王屋山精思大法也。玄衝等請畱侍﹐日﹕子心但存我我卽可見﹐不必依戀也。嵩髙諸眞當復教子矣。後五年復當付子祕訣﹐成子之道﹐方得洞視無形如明鏡中物也。又謂曰﹕子等當處闈風臺三百年﹐然後乃升天耳。夫仙道有卽時升天者﹐亦有十年數十年百年數百年﹐亦有千年數千年至萬年而後升天者﹐由其挺分與功行多少也。未得升舉之時﹐皆居五嶽名山﹐及八海中十洲三島﹐其中皆七寶宮殿瓊樓玉房﹐仙藥眾寶尢多﹐不可名狀﹐鸞鳳﹑麒麟交躍戲舞﹐玉樹﹑瓊林自然音樂﹐凡仙人之未升舉者﹐多居此諸名山也﹐要在勤而行之耳。

《別傳》云﹕玄衝等長跪日﹕竊聞有七聖披七色法服﹐而二聖髙仙或在終南﹑赤城﹑嵩山﹐不審何經所載﹐可得聞一否﹖仙公日﹕髙仙是南極眞人與南極侍郎也。所謂十方神仙化形是正眞也﹐《七聖玄紀》云﹕赤君下教變逵與六弟子俱皆顯姓名也。

仙公以升舉有期﹐當立壇醮謝天地山川百靈﹐乃於福庭之中築壇名八景﹐擇吉日登壇告謝天地。於時天花舞空神光燭天﹐至赤烏七年八月十五日﹐忽仙樂寥亮旖幢翳天麟駕羽車浮空杳至﹐仙童玉女靈官栩衛下降壇所﹐有飛天神王手捧玉詔謂仙公日﹕太上有命。仙公再拜受詔﹐詔日﹕劫無上學仙弟子靈寶經綫大法宗師葛玄﹐久專至道善養胎精﹐演眞經祭煉於沈魂﹐集仙典開明於後學﹐可謂陰功濟世﹐密行齊眞﹐名隸玉都身歸天界﹐可特賜玄位爲太上玉京太極左宮仙公﹐總統二界六天大魔王之職﹐主行三洞四輔經錄事﹐可於甲子歲八月十五日午時上升﹐徑赴闕庭。仍賜玉函金丹仙衣等﹐太上詔命天帝承書依法啟迎﹐一如三天舊典﹐勁天帝諱遠奉旨告行於合皂福庭。仙公受詔畢﹐跪服金丹﹐遂與弟子言別﹐登著衣臺身披離羅之服﹐頭戴芙蓉之冠﹐項負圓光﹐手執玉簡﹐絳裙朱履玉佩嗚坷﹐坐八景瑯輿﹐霓旖絳節前後導從﹐仙童玉女左右擁衛﹐祥雲白鶴盤繞碧空﹐冉冉而升。弟子鄒明等攀戀不已﹐於是仙公停駕空中﹐賦詩二篇﹐然後上升而去。其一日﹕眞人昔遺教﹐湣念孤癡子。蔽邪不信道﹐禍亂由斯起。身隨朝露晞﹐悔恨何有已。罪大不可掩﹐流毒將誰理。冥冥未出期﹐劫盡方當止。轉輪貧賤家﹐仍復爲役使。四體或不完﹐整躉行乞市。不知積罪報﹐怨天神不恃。大道常無爲﹐弘之由善始。吾令獲輕舉﹐修行立功耳。三界盡稽首﹐從容紫宮裹。停駕虛元中﹐人生若流水。臨別屬素翰﹐粗標靈妙紀。其二日﹕我今便升天﹐湣念諸儒英。大道體虛元﹐寂寂中有精。視之若冥昧﹐窈窈中昭明。莫言道虛誕﹐所患不志誠。奚不登名山﹐誦是洞眞經。一諷而一詠﹐玄音徹太淸。太上輝金容﹐眾仙齊應聲。十方散香花﹐墦煙梅檀聲。皇娥奏九韶﹐鸞鳳諧和嗚。龍駕翳空迎﹐華蓋曜杳冥。偸閒劫仞臺﹐帝釋欽降庭。八王奉丹液﹐抱漱身騰輕。逍遙有無問﹐流朗絕形名。神童俠侍側﹐自然朝萬靈。飄飄八景輿﹐遊宴白玉京。七祖生福堂﹐先亡悉超生。王侯能篤信﹐必爲天下貞。大人體至徳﹐一切蒙其成。其三曰﹕散誕遊山水﹐吐納靈和涎。煉气同希夷﹐靜詠《道徳》篇。至心宗玄一﹐冥感今乃宣。飛駕乘九龍﹐飄飄升紫煙。華景曜空衢﹐紅雲擁帝前。暫紆蓬萊宮﹐倏忽已賓天。偉偉眾眞會﹐渺渺陵重玄。體固無終劫﹐金顏隨日鮮。歡樂太上境﹐悲念一切頑。誰能離死壞﹐結是冥中綠。悠悠成至道﹐無有入無問。微妙良難測﹐智者謂我賢。若能弘眾妙﹐輕舉升神仙。仙公上升時年八十一﹐仙公在世時恆托一桐木幾﹐及上升後其幾化爲三足白麂﹐時出山上。

陶碑云﹕三足白麂百齡不異其質。孔悍《會稽記》云﹕仙公得道後﹐幾遂化爲三足獸﹐至今上虞人往往於山中見此案几﹐蓋欲飛騰之兆也。

初仙公嘗遊會稽﹐有賈人自海中還﹐云經一神廟﹐廟神使主簿傳教語賈人日﹕欲附一書與葛公﹐可爲致之。主簿因以函書擲賈人船頭﹐如釘著不可取。及達會稽輒以報仙公﹐仙公自取之﹐卽得題日﹕太極左宮仙公也。

賈善翔《髙道傳》日﹕乃束華小童君書也﹐字皆科斗古文。

仙公嘗著《道徳經序》及《淸靜經傳授次第》﹐又著《斷谷食方》三卷﹐《入山精思經》一十九卷﹐集《慈悲道場九幽大懺法》十卷云。

《唐書﹟藝文志》云﹕葛仙公錄狐子方金訣三巷。

﹟1『盧』字原底本不淸﹐據上下文義攺。

﹟2『長玄』據文義疑作『長生」。

仙公煉丹井銘

宋莆川方峻景通撰

仙公衝晦﹐營煉長林。仙公顯明﹐海島流音。方臺白麂﹐丹砂黃金。神飛萬天﹐井存於今。碧梵函文﹐銀牀半尋。涵淸冽寒﹐滌慮洗心。徳地不攺﹐短粳汲深。我長斯民﹐知宗靑元。周詢故里﹐景仰遺研。勒銘琳館﹐庸永闕傳。

昊太極左仙公葛公之碑

梁華陽隱居陶弘景撰

道冠兩儀之先﹐名絕萬物之始者﹐固言語所不得辯﹐稱謂所莫能荃焉。云何以文字述﹐云何以金石傳﹐古其遂休也﹐則日月空照遂嘿也﹐則生人長昏。是故出關導以兩卷﹐將升璃其玉文﹐令懷靈抱識之士知杳冥之有精焉。自時厥後﹐弈代間出雲篆龍章之牒﹐炳發於林岫﹐瓖辭麗气之旨藻蔚於庭筵﹐其可以垂軌範著謠誦者迄於玆辰。昔在中葉甘左見駭於魏王象奉擅奇於昊主﹐至如葛仙公之才英俊邁蓋其尢彰彰者矣。公於時𨿽歷遊名嶽﹐多居此嶺﹐乃非洞府而跨據中川﹐東視則連峯入海﹐南眺則重蟑切云﹐西臨江遊﹐北傍郊邑﹐斯港顯之奧區﹐出處之關津。半尋石井﹐日汲莫測其源﹐三足白麂百齡不異其質﹐精靈之所弗渝﹐神祇之所司衛。麻衣史宗之儔﹐相繼棲托﹐後有孫慰祖亦嗣居彌歲山陰。墦洪宇文盛少秉道性﹐志力剛明﹐前住余姚四明噢國爲立觀﹐直上百里榛途險絕旣術識有用爲物情所懷。天監七年﹐郡邑豪舊遂相率與出制不由己﹐以此山在五縣衝要捨而畱止﹐於玆十有五載﹐將欲移憩壇上﹐先有一空碑久已摧倒﹐洪意以爲蔭其樹者尙愛其枝﹐屍仙公眞聖之遺蹤而可遂淪乎。乃復建新碑於其所﹐願勒名邊以永傳﹐隱居不遠千里寓斯石而鐫之。仙公姓葛﹐諱玄﹐字孝先﹐丹陽句容都鄕吉陽里人也。本屬瑯琊後漢驃騎僮侯。盧讓國於弟來居此土。七代祖艾﹐卽驃騎之弟﹐襲封僮侯。祖矩﹐安平太守黃門郎。從祖彌﹐豫章等五郡太守。父焉﹐字徳儒﹐州主簿﹐山陰令﹐散騎常侍大尙書。代載英哲﹐族冠昊史。公幼負奇操超絕倫黨﹐神挺標峻淸輝卓逸﹐墳典不學而知道術﹐才聞已了﹐非復軌儀所範思識所該﹐特以域之﹐情理之外置之言象之表。昊初﹐左元放自洛而來﹐授公白虎七變鑪火九丹。於是五通具足﹐化逛無方。孫權𨿽愛賞仙異﹐而內懷精害﹐翻瑛之徒皆被挫斥﹐敬憚仙公動相諮稟。公馳涉川嶽﹐龍虎衛從﹐長山﹑蓋竹尢多去來﹐天臺﹑蘭風是焉遊憩。時還京邑﹐視人如戲﹐詭譎惆儻﹐縱倒河山﹐𨿽投亮履墜叱石羊起﹐蔑以加焉。於時有人漂海隨風渺沸無垠﹐忽值神島見人授書一函﹐題曰﹕寄葛仙公。令歸昊達之﹐由是舉世翕然﹐號爲仙公。故抱朴著書亦云余從祖仙公﹐乃抱朴三代從祖也。俗中經傳所談﹐云已被太極銓授居左仙公之位﹐如《眞誥》並《葛氏舊譜》﹐則事有未符﹐恐教邇參差﹐適時立說猶如執戟侍陛﹐豈謂三摘靈桃﹐徒見接神役鬼﹐安知止在散職﹐一以權道推之無所復論其同異矣。仙公赤烏七年太歲甲子八月十五日平旦升仙﹔長往不返﹐恆與郭聲子等相隨久﹐當授任玄都祇秩天爵﹐佐命四輔﹐理察人祇﹐瞻望舊鄕﹐能無囊景之嘆﹐顧陌後學庶垂汲引之慈﹐敢藉邦族末班仰述﹐眞仙遺則云爾。

九垓廈絕﹐七度虛縣。分空置境﹐聚气構天。

物滋數後﹐化起象前。命隨形轉﹐神寄業傳。

霜野於衰﹐竹相翠微。泉墟共往﹐彭羨獨歸。

生因事攝﹐年以學析。如金在冶﹐如帛在機。

仙公珪警﹐臨齡發穎。襄童比邊﹐項孺聯影。

濯質綺闈﹐凝心黛嶺。虎變已據﹐龍轎遂聘。

謁來臺霍﹐偃賽蘭穹。碧壇自肅﹐玉水不窮。

巡芳沐道﹐懷古惻衷。表玆峻碣﹐永扇髙風。

蘭風寓憩﹐已勒丰碑。此土舊居﹐未鐫貞玫。

今之遠裔﹐仰慕淸塵。敬思刊樹﹐傳芳來葉。

宋勸封﹐劫云﹕山川勝境仙聖所居﹐其盛徳茂功顯聞於世者﹐朕必秩而杞之﹐惟眞人寄言立稱﹐咸造宗極﹐出入無吵﹐與道翺翔﹐壇宇琳宮﹐積有年矣。析禳休應﹐美利在民﹐肆加褒榮﹐特建崇號。尙析飲憚﹐永福此邦﹐可特封衝應眞人。崇寧三年。

勁云﹕莊周氏云﹕神人使物不疵癘而年谷熟。仙之謂與爾﹐修於名山以成妙道﹐世傳飛升尙矣﹐在崇寧問﹐昊太極左仙公葛公之碑固已錫封。乃者部使者從邦陀之請﹐復以祀檮應響﹑歲事屢丰之狀來上。朕於方士﹐說無所嗜﹐嘉其有功於民﹐爰命禮官用衍稱謂。若夫乘雲禦風﹐遊乎八極之表﹐何有於名﹐然姑以見朕褒表之忱﹐可特封衝應孚佑眞君。淳佑六年。

太極葛仙合傳竟

