西山許眞君八十五化錄

經名﹕西山許眞君八十五化錄。三卷。原題『西山勇悟眞人施岑編』。底本出處﹕《正統道藏》洞玄部譜錄類。

西山許眞君八十五化錄跋

嘉定甲申之歲﹐祖師許眞君降於金陵﹐示陳忠孝之教﹐溥化眾生﹐咸歸正道。有王居士者﹐感蒙聖教﹐罄捨家貲創崇眞道院於天慶觀之西﹐奉安香火﹐迄今廟貌存焉。而岑奉師旨共闡玄風﹐忽值弟子邢道堅﹑梁道寧亦建勇悟道院於嘉會酒樓之北﹐爲接待仙賓之地。霧輳云輯者﹐眾何啻千餘。驗其抱金石之志懷饑渴之心者﹐惟汪道衝﹑宋道升﹐趙道泰﹑趙道節﹑林守一﹑賈守澄﹑劉道益﹑孔守善而已。此數人者嘗讀《西山傳記》稱頌祖師功徳有日﹐於玆邇來宋道升捧所錄《十二眞君傳》至﹐乞加訂正。因以觀之﹐見其詞理重復篇章混雜﹐使覽者易生厭倦深竊惜焉。岑乃校正事迹分別章句﹐祈爲八十五化﹐化各著詩。又得邢道堅執捲待旨始終如一﹐殆可嘉賞﹐岑愈喜之。詩成﹐有朱守中來就命參詳﹐庶無亥豕之訛烏焉之舛﹐縣是祖師傳王而無可疑議者矣。然則祖師之聖功道行至此愈若靑天白日之昭明乎﹐旣修飾道院編集詩傳﹐復得邢道堅募金鏤梓以衍其傳﹐綿千載而罔極﹐豈斯傳之期永哉﹐使邢﹑梁二士之嘉名同不泯爾。西山勇悟眞人施岑跋。

西山許眞君八十五化錄序

神仙可以學得﹐不死可以力致﹐信哉﹐斯言也。夫神仙之道﹐在乎內積功勤﹑外施徳行﹐使其功行旣著﹐則動天地﹑感鬼神﹐理之自然也。蚓夫功之與行﹐非智之與力﹐奚能致哉。昔者祖師許眞君正心誠意﹐眞淸常靜﹐存神固黑﹐抱元守一﹐豈非聖功歟。修仁菔徳﹐濟貧拔苦﹐見人危難﹐常行拯救﹐及化誘善人﹐入道修行﹐先人後己﹐與物無私﹐豈非道行歟。由此觀之﹐功行甫就聖道克全﹐拔宅飛升於九淸之上﹐百一古及今人所未聞也。然則是傳之撰﹐實祖師立功積徳之表鑑焉。是詩之作﹐豈門弟騁華街藻之文詞焉。詩傳者﹐蓋紀述其行事﹐贊揚其偉迹於祖師也。冀諸後學之士﹐知祖師如是而行功﹐如是而立行﹐苟能踐履之﹑擬鑄之﹐則充乎道徳﹐證乎神仙﹐豈不與西山眾眞同驅而並駕矣。八十五化之設﹐非徒載往事﹐而祖師垂教設化之意保﹐有望於後學之士不淺矣﹐幸加。勉進。時巨宋丙午被楔日﹐西山勇悟眞人施岑頌詠聖徳﹐謹稽首百拜序。

西山許眞君八十五化錄卷上

西山勇悟眞人施岑編

本始化

祖師姓許﹐名遜﹐字敬之。曾祖瑛﹐祖五﹐父肅﹐世爲許昌人﹐髙節不仕﹐穎陽由之後也。父漢末避地於豫章之南昌﹐因家焉。昊赤烏二年己未﹐母夫人夢金鳳銜珠墜於掌中﹐玩而吞之﹐及覺腹動﹐因是有娠﹐而生祖師焉。

詩日﹕

金鳳銜珠降九天﹐髙陽聖母誕英賢。

紅光應瑞騰蘭室﹐紫府書名鏤玉篇。

父祖若非修徳行﹐兒孫焉得作神仙。

玄功道妙超今古﹐福及君民數百年。

仙昆化

句曲山遠遊﹑君邁﹑護軍長史穆﹐皆祖師再從昆弟也。

詩日﹕

二許港修道術髙﹐隱身句曲避塵勞。

無心競利參戎幕﹐豈意循名戀俗曹。

仙派源流來處遠﹐靈根枝葉自相交。

祖師又得爲昆仲﹐迥與凡人異所操。

悟眞化

祖師生而穎悟﹐姿容秀偉﹐少小通疏﹐與物無性。嘗從獵﹐射一唐鹿﹐中之﹐子墮﹐鹿母猶顧舐之﹐未竟而斃。因感悟﹐卽折棄弓矢。

詩曰﹕

天形道貌瑩無塵﹐眉目淸疏出世人。

腹量涵容江與海﹐心誠伏禦鬼和神。

匪因射鹿明元性﹐奚得縿鸞證至眞。

接物利生陰徳厚﹐到今勛績愈如新。

務學化

祖師刻意爲學﹐博通經史﹐明天文地理音律五行讖緯之書﹐尢嗜神仙修煉之術﹐頗臻其妙。聞西安昊猛得至人丁義神方﹐乃往師之﹐悉傳其妙。

詩日﹕

天然聰慧勝艸愚﹐克意潛通百氏書。

處世固當窮世事﹐求仙須要悟仙樞。

奚將妙道全吾矣﹐希得神方濟眾歟。

幸爾昊君開寶岌﹐美哉功行兩相符。

擇地化

遂與郭璞訪名山求善地爲棲眞之所﹐得西山之陽逍遙山金氏宅﹐遂徙居之。今逍遙福地玉隆萬壽宮是也。金氏見爲神﹐後有傳。日以修煉爲事﹐今有丹井﹑藥臼存焉。不求聞達。鄕裏化其孝友﹐交遊服其徳義。

詩日﹕

西山福地是仙都﹐翠蟑淸溪稱畫圖。

因與郭君親卜兆﹐遂蒙金氏樂遷居。

天然風水宜修煉﹐日與朋儔自刈鋤。

鄕黨歡欣從徳化﹐自玆道譽播江湖。

金檠化

嘗有售鐵燈檠者﹐因夜然燈﹐見有漆剝處﹐視之﹐金也。翼日﹐訪主還之。人有績遺﹐苟非其義一介不取。

詩日﹕

稟性淸廉眾所稱﹐豈從人欲受金檠。

萬鍾績我猶非義﹐一介遺吾不婉情。

財若浮雲空聚散﹐行如嗷日愈髙明。

祖師仰視先宗志﹐昔授堯禪尙乃輕。

旌陽化

郡舉孝廉不就﹐朝廷屢加禮命﹐不得已乃以太康元年起爲蜀郡旌陽縣令﹐時年四十二。

詩日﹕

仁聲溢郡眾民懷﹐賢牧飛緘達玉階。

云捧紅鸞銜詔至﹐風吹白鶴出山來。

世塵難昧煙霞性﹐廊廟方虛楝宇材。

帝命寵頒遽敢拒﹐旌陽徳政自玆開。

徳政化

視事之初﹐戒吏胥去貪鄙﹐除煩細﹐脫囚摯﹐悉開諭以道。吏民悅服﹐咸願自新。發摘如神﹐吏不敢欺。其聽訟﹐必先教以忠﹑孝﹑慈﹑仁﹑忍﹑愼﹑勤﹑儉﹐近賢遠姦﹐去貪戢暴﹐具載文誠﹐言甚詳悉﹐復患百里之遠難以戶曉﹐乃擇秀民之有徳望與耆老之可語者委之﹐勸率﹐故爭競之風日銷﹐久而至於無訟。

詩曰�。﹑

飛烏仙儔徳政嘉﹐嗚琴堂畔絕誼嘩。

仁探乳雉馴桑近﹐徳重災螟去境賒。

志大本期興傅雨﹐身閒聊且種桃花。

庭空務簡民無訟﹐晝永簾垂任影斜。

賑乏化

先是歲饑民無以輸租﹐郡邑繩以法﹐率多流移。祖師乃以靈丹點瓦礫爲金﹐令人潛座於縣圃。一日﹐籍民之未輸者咸造於庭詁責之﹐使服力役於後圃﹐民鏈地獲金得以輸納﹐遂悉安堵。鄰境流民慕其徳惠來依附者甚眾﹐遂至戶口增衍。

詩曰﹕

天時荒歉稻粱枯﹐致使饑民欠賦租。

郡邑拘催增逼法﹐戶門迫急遂逃居。

密將金寶藏園圃﹐詐役農人彊鐘鋤。

因此獲財償稅後﹐鄕夫攜犁復田廬。

平疫化

屬歲大疫﹐死者十七八。祖師以所授神方拯治之﹐符呎所及﹐登時而愈。至於沈癘之疾﹐無不痊者。傳聞他郡病民相繼而至者﹐日且千計﹐於是標竹於郭外十里之江﹐置符水於其中﹐俾就竹下﹐飲之皆癢。其悼耄贏疾不能自至者﹐汲歸飲之﹐亦獲痊安。蜀民爲之謠日﹕人無盜竊﹐吏無姦欺﹐我君活人﹐病無能爲。其後江左之民亦來汲水於旌陽﹐祖師乃呎水一器置符其中﹐令持歸置之江濱﹐亦植竹以標其所﹐俾病者飲之﹐江左之民亦良愈。今號蜀江是也。亦名錦水﹐今屬瑞州髙安。

詩日﹕

時當疫毒盛流行﹐聞裏相傳病可悍。

欲闡神方誠一念﹐加持法水濟羣生。

沈瘋得此身皆健﹐大疾因斯體頓輕。

錦水亦來求拯救﹐至今標竹在江泓。

棄榮化

祖師任旌陽旣久﹐知晉室將亂﹐乃棄官束歸。旌陽縣屬漢州﹐祖師飛升之後韶攺爲徳陽﹐表祖師之徳及民也。尋移縣治於西偏﹐而以故址爲觀﹐今號旌陽觀。屬民感其徳化﹐無計借畱所在立生祠﹐家傳畫像﹐敬事如神明焉。啟行之日﹐裹糧而送者蔽野﹐有至千里始還者﹐﹟有隨至其宅﹐願服役而不返者﹐乃於宅束之隙地結茅以居﹐狀如營壘。多攺氏族以從祖師之姓﹐故號許家營焉。其遺愛及民有如此者。

詩日﹕

官成名遂復何圖﹐歸老吾鄕效二疏。

立像祠堂知幾處﹐裹糧耆幼擁長途。

太王避狄成歧市﹐虞舜辭堯起鄧墟。

遺愛及人人弗捨﹐結茅俱就許營居。

新梧化

祖師嘗至新梧憩於相林﹐忽有女童五人各持寶劍來獻﹐祖師異而受之。其地今爲梧林觀也。旣而偕至祖師之第﹐惟日擊劍自娛﹐人莫能測﹐祖師識其劍仙也﹐常禮遇之﹐卒獲神劍之用。祖師飛升之後﹐遂隱於手植梧之下﹐因號橋樹仙童。

詩曰。﹔

路入新梧值五童﹐各持寶匣獻霜鋒。

默施慧照先知異﹐識有靈威特見容。

叱使鬼神行法令﹐誅除蛇蜃滅妖凶。

祖師功滿升天去﹐仙女身潛翠梧中。

黃堂化

旣而與昊君遊於嵩陽﹐聞金陵丹陽縣黃堂靖有女師諶姆多道術﹐遂同往致敬﹐扣以道妙。姆曰﹕君等皆夙稟靈骨仙名在天﹐然昔之孝悌王自上淸下降化度人世﹐示陳孝道﹐初降兗州曲阜縣蘭公家﹐曰﹕後晉代當有神仙許遜傳吾此道﹐是爲眾眞之長。畱下金丹寶經﹑銅符鐵券﹐令公授吾使掌之以俟子﹐積有年矣。吾復授孝道明王之法﹐亦以孝爲本﹐子今來矣﹐吾當授子。乃擇日登壇依科盟授﹐闡明孝道﹐誓戒叮嚀﹐出銅符﹑鐵養﹑金丹寶經﹑正一斬邪之法﹑三五飛步之術﹐諸階祕訣悉以傳付祖師。今諍明五雷法之類皆姆所授也。

詩曰﹕

因參諶姆訪黃堂﹐教法宗崇孝弟王。

香始將焚乘欲露﹐語猶未發意相當。

銅符鐵券宣盟誓﹐寶典金丹甚審詳。

擇日登壇盡傳付﹐旌陽名久注仙鄕。

玉譜化

諶姆顧謂昊君日﹕君昔以神方爲許君之師﹐今孝道明王之教獨許君得傳﹐君當返師之。況玉皇元譜君位元都禦史﹐許君位髙明大使﹐總領仙籍品秩相遼。又所主十二辰配十二國之分﹐許君司玄楊之野於辰﹐爲子統攝﹐十二分野君領星紀之邦﹐於辰爲丑耳﹐自今宜以許君爲長也。

詩日﹕

世云昔作許君師﹐玉譜仙班未合宜。

𨿽假神方相接示﹐豈知聖職有穹卑。

下司分野存資次﹐上列星纏不等夷。

品秩相遼分使史﹐旌陽爲長復何疑。

朝眞化

祖師與昊君禮謝訖辭行﹐祖師方心期每歲必來謁姆﹐姆覺之。日﹕子勿來﹐吾卽還帝鄕矣。因取香茅一根﹐望南擲﹐之日﹕子歸認茅落處立吾祠﹐歲秋一至足矣。祖師與昊君還﹐首訪飛茅之迹﹐尋於所居之南四十里餘得之﹐已叢生矣。遂建祠宇亦以黃堂名之。號日崇眞觀﹐今稱黃堂隆道宮者是也。每歲仲秋三日必往禮謁焉。

詩日﹕

心期每歲一來朝﹐頂戴師恩不易消。

路徑何辭千里步﹐仙君或返五云朝。

拔茅擲去叢生地﹐營像崇修或建桃。

歲歲仲秋三日至﹐滿空鸞鶴雜簫韶。

憩眞化

祖師往訪飛茅路傍﹐見陂水淸澈爲之少憩﹐日憩眞靖。今淸陂村憩眞靖是也。又見鄕民盛烹宰以祀神﹐且相詫日﹕祭不腆﹐則神怒降禍矣。祖師日﹕怪祟敢爾耶。夜宿於逆旅﹐召風雷伐之﹐拔其林木。明日告其里人曰﹕妖社已驅﹐毋用祭也。今其地有廢社不祭。

詩日﹕

回程沿路訪飛茅﹐村抵淸陂暫息勞。

忽見鄕民陳祀禱﹐卻因妖社起烹熬。

豈容土木興靈怪﹐乃召風雷盡剿鏖。

徧告里人毋妄祭﹐一方寧謐絕喧嗷。

靈泉化

祖師見負檐遠汲者滿道﹐乃以杖刺社前涸澤出泉以濟之﹐𨿽旱不竭。今大澤村紫陽靖石井是也。

詩日﹕

負檐遠汲甚勞癢﹐澤个居民苦乏泉。

五嶽杖靈才刺動﹐一泓水湧卽潺湲。

耿恭受敵驅工鑿﹐龐儉因銅募力穿。

爭似祖師施妙用﹐泠然甘液自涓涓。

龍城化

明日﹐登山巓指山腰之泉壇日﹐是有異物藏焉﹐後將爲孽。遂立壇靖以鎭之。今每歲朝諶姆必憩於此﹐號龍城觀。

詩日﹕

偶因登眺上層巓﹐忽睹山腰迸一泉。

俄見妖氛蓊郁處﹐乃知異物所藏焉。

他時若出民罹害﹐此日須將法以遷。

於是立壇爲鎭伏﹐至今遺迹尙依然。

松壁化

祖師渡小蜀江﹐今名黃湖口。抵江幹之肆﹐主人朱氏𨿽貧而迎接甚敬﹐祖師戲畫一松於其壁而去﹐其家卽日市利加倍。後江漲潰堤﹐市捨俱漂惟松壁不壞。今名松湖市﹐朱氏見廟食其地。

詩曰﹕

朱氏𨿽貧喜接賓﹐祖師惠訪有綠人。

欣然座次畱仙墨﹐貴爾家中作寶珍。

自後雲蹤相渺渺﹐從玆市利甚映映。

邇來江服漂堤捨﹐松壁如山護以神。

黃龍化

祖師嘗煉神丹於艾城之黃龍山﹐山漱有蛟魅護爲淵藪輒作洪水欲漂丹室﹐祖師遣神兵擒之釘於石壁。今有釘蛟石猶在焉。丹成祭於幕阜葛仙公石室﹐遂至修川﹐愛其湍急而味堅﹐乃取神劍磨於澗傍之石。今在修﹞ll梅山﹐後人於其處立觀以表其聖迹﹐今號爲旌陽觀是也。尋渡水登秀峯﹐今號日旌陽山。爲壇於峯頂﹐以醮謝上帝﹐乃服仙丹。

詩曰﹕

因入黃龍要煉丹﹐山揪蛟蜃發洪湍。

亟呼猛吏排金甲﹐追攝狂妖釘石巒。

事畢尋溪磨寶劍﹐藥成登嶺築瑤壇。

祖師醮謝天眞罷﹐服餌刀圭跨彩鸞。

西安化

昊君居近焉﹐溪南有昊仙村﹑昊仙觀﹐卽昊眞君之故居也。遂造昊君之宅。過西安縣﹐今之分寧是也。縣社伯出謁祖師﹐請其地分有妖物爲民害者﹐其神匿之。祖師行過一小廟﹐廟神廟神姓毛﹐兄弟五人﹐今號協佑廟者﹐在縣之東。迎告曰﹕此有蛟孽害民﹐知仙君來故往鄂渚藏矣。後將復還﹐願爲斯民除之。祖師如其言﹐躡迹追之﹐至鄂渚路傍逢三老人﹐今三王廟。詢其蛟孽所在﹐皆指曰﹕見伏於前之橋下。今號曰伏龍橋是也。祖師至橋側仗劍叱之﹐蛟驚奔入大江﹐遂匿於淵。今號日下龍穴。乃劫吏兵驅之﹐蛟從上流奔出﹐遂乃誅之。今號上龍口是也。祖師怒西安社伯之不職﹐錮其祠門﹐止民問之享祀。今分寧縣城隍廟正門常閉﹐開則邑有火災﹐祝師止從倡戶出入﹐居民祭者少。今祀小廟。今封協佑侯廟食甚盛﹐亦多靈感。

詩日﹕

世云攜駕過昊村﹐聞有蛟精此地存。

三老指橋言伏匿﹐五俟當道告逃奔。

爲民弭害毋畱種﹐躡邊追擒要絕根。

師怒西安神不職﹐至令猶自鑠祠門。

丹藥化

已而還郡城﹐祖師日﹕此地水陸衝要人物繁夥﹐豈無分合得仙之人。試以丹數粒雜他藥貨之﹐令其信綠而取﹐旣而贖者𨿽多竟無一人遇者。祖師吁嘆﹐以世問仙才之難得也。

詩日﹕

洪都繁夥足人煙﹐豈乏賢材合得仙。

鼎內試捐丹數粒﹐囊中雜以藥千圓。

遂令眾弟巡街貨﹐任使諸人信手拈。

賣盡藥圓丹尙在﹐縱無一个有玄綠。

藏溪化

祖師聞新昊有蛟爲孽﹐因持劍捕逐之。故所經遊處曰龍泉觀﹐令攺爲仙遊是也。蛟擢竄入溪穴﹐至今號日藏溪。祖師乃以巨石書符﹐及作鎭蛟文以禁之。鎭蛟文石碣尙存﹐今爲僧院﹐日延眞﹐傍建觀亦日延眞﹐在奉新縣西十里。

詩曰﹕

聞說新昊有毒蛟﹐非時興怪漲波濤。

祖師仗劍親誅戮﹐妖物潛溪輒避逃。

禁立雄文防跳綽﹐鎭畱寶篆塞喞嘈。

昭然碑碣存遺記﹐千古人尊道徳髙。

海昏化

時海昏之上遼有巨蛇﹐據山爲穴吐气成云﹐一旦四十里人畜在其气中者卽被吸吞﹐無得免者﹐江湖舟船亦遭覆溺﹐大爲民害。祖師聞之﹐乃登北嶺之巓驗之﹐今赤烏觀之東日會仙峯﹐卽其處也。果見毒气漲空。祖師憫斯民之罹其害﹐乃集弟子將往誅之。

詩日﹕

毒气橫空厄巨蛇﹐海昏百里絕人家。

據山作穴興風勢﹐吐气如雲翳日華。

道路弗通吞獸畜﹐江湖爲害覆舟嵯。

祖師登嶺先觀視﹐眾弟同心唾手挈。

赤烏化

初入其界﹐遠近居民三百餘人知祖師道法﹐競來告怨求哀懇切。祖師日﹕世運周流當斯厄會﹐生民遭際合受其災﹑吾之此來正爲是事﹐當爲汝曹除之﹐吾誓不與此蛇俱生也。有頃羣弟子至﹐亦同勸請祖師日﹕須時至乃可心於是卓劍於地默禱於天﹐良久飛泉湧出﹐俄有赤烏飛過﹐祖師日﹕可矣。其地爲候時觀﹐後攺赤烏觀﹐今爲壽聖﹐又日廣福。本朝道士萬中行詩日﹕昔有長蛇抗毒威﹐旌陽曾此俟誅夷。洞中仙子方如命﹐天上靈烏忽報時。符使怒飛淩谷口﹐劍星交下鬼神悲。一千年後幾興廢﹐可惜陰功無盡期。張天覺有《卓劍泉》詩云﹕卓劍遽成巖下井﹐待時遙動日中烏。海昏餘孽今除盡﹐余澤猶存七靖圖。

詩曰﹕

長蛇爲梗擁姻霾﹐。世運周回合受災。

道法有靈人赴怨﹐皇民無幸孰悲哀。

奚容爾怪施凶慝﹐旣值吾徒必斬摧。

卓劍俟時如可待﹐烏飛泉湧似相催。

斬蛇化

遂前至蛇所﹐仗劍布气。蛇懼﹐入穴。乃飛符召海昏社伯驅之﹐不能出﹐復召南昌社公助之。其符落於縣東﹐因建觀號符落﹐今名太和。其蛇出穴﹐舉首髙十餘丈﹐目若火炬﹐吐毒衝天。鄕民咸鼓噪相助﹐是時祖師嘯命風雷﹐指呼神兵以攝伏之﹐使不得動。昊君乃飛步踏其首﹐以劍劈其顆﹐蛇始低伏﹐弟子施岑﹑甘戰等引劍揮之。

詩曰﹕

飛符連召社神驅﹐蜻首昂昂百丈餘。

目閃火光懸電鏡﹐口噴煙霧暗云衢。

鄕民鼓噪威相助﹐法主呼雷盡誠除。

更得昊君騰步踏﹐蛇頭低伏始加誅。

小蛇化

蛇腹裂有小蛇自腹中出﹐長數丈﹐甘君欲斬之﹐祖師日﹕彼未爲害﹐不可妄誅。小蛇懼而奔行六七里﹐聞鼓噪聲猶返聽﹐而顧其母。今抗名有蛇子港﹑七里聽。羣弟子請追而戮之﹐祖師曰﹕此蛇五百年後若爲民害﹐當復出誅之。以吾壇前松相爲驗﹐其枝覆壇拂地是其時也。又預讖云﹕吾仙去後一千二百四十年問﹐豫章之境五陵之內當出地仙八百人﹐其師出於豫章﹐大揚吾教。郡江心忽生沙洲掩過沙井口者﹐是其時也。事見《松沙記》豫章職方乘1石龍沙在章江西岸石頭之上﹐與郡城相對。潘淸逸有《望龍沙》詩云﹕五陵無限人﹐密視松沙記。松沙𨿽未合﹐气象已靈異。昔時蛟龍漱﹐半作桑麻地。地形帶江轉﹐洲浮有連勢。此時小蛇若爲害﹐彼八百人自當誅之。苟無害於物﹐亦不可誅／也。蛇子遂得入江。建昌縣蛇子港是其處﹐有廟在新建縣昊城山﹐甚靈﹐本朝封靈順昭應安濟惠澤王﹐俗呼日／J』龍廟。大蛇旣死﹐其骨聚而成洲。今號龍骨洲。

詩曰﹕

蛇子𨿽奔蛇母亡﹐遠聞鼓噪尙回坑。

堪嗟虺類能存孝﹐故得師資且弗傷。

後世重來興國害﹐眞仙必是奮雷戕。

龍沙旋遠江流急﹐本是當時聚骨場。

七靖化

祖師於海昏經行之所皆畱壇井﹐凡六處﹐通候時之地爲七﹐其勢布若斗星之狀﹐蓋以鎭弭後患。七靖者﹐謂進化靖﹑禦奏靖﹑丹符靖﹑華表靖﹑紫陽靖﹑霍陽靖﹑劉其靖﹐今皆爲宮觀或爲寺院官舍者有之矣。復至邑之西北﹐見山泉淸冽﹐乃投符其中﹐與民療疾﹐其效亦比蜀江。令號口玲水臺。巨蛇旣誅妖血污劍﹐於是磨洗之﹐且削石以試其鋒。今建昌縣有磨劍池﹑試劍石。告其徒曰﹕大蛇𨿽滅﹐蛟精未誅。彼物通靈﹐必知吾有除害意﹐恐其伺隙潰郡城﹐吾歸郡乎﹐戰﹑岑二子從我焉。時永嘉六年也。

詩日﹕

海昏巨蟒已遭誅﹐猶慮余妖未盡驅。

磨劍試鋒因削石﹐借泉鐲疾遂投符。

師穿義井興滋澤﹐民賴靈壇勝禱憮。

昔所經行營七靖﹐今營仙館表追怠。

炭婦化

祖師道術髙妙著聞遠邇﹐求爲弟子者數百人﹐卻之不可得。乃化炭爲美婦人﹐夜散羣弟子處以試之﹐明旦閱不爲所染者﹐惟十人耳﹐卽異時上升諸髙弟也﹐自是凡周遊江湖﹐誅蛟斬蛇無不從焉。餘多自愧而去。今建昌縣西津名炭婦市﹐立觀日妙明。

詩日﹕

祖師道術世無倫﹐遐邇歸投數百人。

要作金仙傳上訣﹐故將炭婦試諸賓。

咸迷赭粉貪歡事﹐不覺煙煤已污身。

各負慚顏逃散去﹐惟餘十一是髙眞。

橫泉化

祖師乃與甘﹑施二君歸郡﹐周覽城邑。適有一少年﹐美半度﹐衣冠甚偉﹐通謁自稱姓愼﹐禮貌勤恪﹐應對捷給﹐遽告去。祖師謂弟子曰﹕適者非人﹐老蛟之精﹐故來見試也。體貌𨿽是﹐腥風襲人。吾故愚之﹐庶盡得其醜類爾。邊其所之﹐乃在江遊化爲黃牛﹐外郡城沙磧之上。今名黃牛大洲是也。o祖師乃剪紙化黑牛往國之﹐令施岑潛持劍往﹐俟其團酣卽揮之。施君一揮中其股﹐牛奔入城南之井中。井名橫泉﹐今在上藍寺束南角﹐墻掩井口﹐故亦號蛟井。

詩曰﹕

祖師道眼孰能欺﹐叵耐蛟精敢詐窺。

辯論閒談𨿽可街﹐腥風臭气弗能移。

俄然化慷才眠穩﹐忽被神牛國力疲。

寶劍一揮傷左股﹐橫泉竄入必當追。

追蜃化

祖師遣符使尋其蹤﹐乃知直至長沙﹐於賈誼井中出化爲人﹐卽入賈玉史君之家。先是蛟精嘗慕玉之女美﹐化爲一少年謁之﹐玉大愛其才﹐許妻以女。因厚賂玉之親信﹐皆稱譽焉。遂成婚居﹐數歲生二子。嘗以春夏之交孑然而出﹐周遊江湖若營賈者﹐至秋則乘巨蚵重載而歸﹐所貲皆寶貨。蓋乘春夏大水覆舟所獲也。是秋徒還﹐給玉云﹕財貨爲盜所劫﹐且傷左股。玉舉族嘆惋﹐求醫療之。

詩曰﹕

蛟精逃竄入橫泉﹐慕締長沙賈氏聯。

夙業所鍾生兩子﹐此綠相合未多年。

每捨寶貨回家捨﹐卻在江湖陷客船。

神劍傷時瘡不愈﹐詭言盜劫故空還。

昭潭化

祖師乃爲醫士﹐謁玉。玉喜﹐召其婿出求醫。蛟精覺之﹐懼不敢出﹐玉自起召之﹐祖師隨至其堂﹐厲聲叱曰﹕江湖蛟精害人非一﹐吾尋蹤至此豈容逃逐﹐速出速出。蛟精計窮﹐乃現本形蜿蜓堂下﹐爲吏兵所誅。祖師以法水嚶其二子﹐亦皆爲小蛟﹐並誅之。賈女亦幾變形﹐其父母爲哀求﹐祖師給以神符故得不變。祖師謂玉日﹕蛟精所居其下卽水﹐今君舍下深不瑜尺皆洪波也﹐可速徙居﹐毋自蹈禍。玉舉家惶駭遷居髙原﹐其地不日陷爲淵潭﹐深不可測。今長沙昭潭是也。

詩日﹕

師攜醫藥過湖南﹐賈玉聞知請接談。

頓覺蛟精生恐懼﹐亟呼虎吏轉憂淡。

形誅砌下驚諸族﹐水嚶堂前變兩男。

妖絕徙居髙阜處﹐未幾斯地化深潭。

鎭蛟化

祖師復還豫章﹐而蛟之餘黨甚盛﹐慮祖師誅之﹐心不自安。乃化爲人散遊城市。訪祖師弟子﹐詭言日﹕僕家長安﹐積世崇善﹐遠問賢師許君有神劍﹐願聞其功。。弟子語之日﹕吾師神劍﹐指天天裂﹐指地地坼﹐指星辰則失度﹐指江河則逆流﹐邪莫可當﹐神聖之寶也。又日﹕抑有不能傷者乎﹖弟子戲之日﹕惟不能傷冬瓜葫蘆耳。蛟以爲誠然﹐繼而盡化其屬爲葫蘆冬瓜﹐連枝帶蔓浮泛滿江﹐擬流出境。祖師晨興覺妖氛甚盛﹐乃顧江中﹐見蛟精所化﹐卽以劍授施岑使履水斬之。黨屬茹連﹐悉無憔類﹐江流爲之變色。祖師日﹕此地蛟璃所穴不有以鎭之﹐後且復出爲患人不能制也。乃役鬼神於牙城南井﹐鑄鐵爲柱﹐出井外數尺﹐下施八索鉤鎖地脈。今鐵柱延眞宮是也。祝之日﹕鐵柱若凹﹐其妖再興﹐吾當復出。鐵柱若正﹐其妖永除。由是水妖屏邇﹐城邑無虞。復慮後世姦雄妄作﹐故因鐵柱以爲讖記云﹐地勝人心善應不出姦儼﹐縱有興謀者終須不到頭之言。祖師之慮後世﹐探有如此者。

詩日﹕

江湖蜃類甚憂虞﹐問劍何功欲避誅。

雪刃猶能剖五石﹐霜鋒豈不割瓜葫。

賡形本要隨流去﹐履水俄然盡斬除。

師見蛟嬌多窟火﹐復畱鐵柱鎭洪都。

西山許眞君八十五化錄卷上竟

西山許眞君八十五化錄卷中

西山勇悟眞人施岑編

楮鏹化

祖師尋飛茅時渡小蜀江﹐以錢二百勞舟人。舟人請益不已﹐欲需一千﹐祖師從之。旣登岸﹐舟人持錢歸﹐惟二環耳﹐餘皆楮𦇤﹐始驚訝﹐知其神人。至今仙駕經由舟人止覓二鍰﹐不敢過求也。

詩曰﹕

爲覓飛茅到處尋﹐蜀江喚渡綠楊陰。

波平岸闊羣撓急﹐浪靜風恬眾客欽。

旣得祖師酬二券﹐如何捎子索千金。

不因楮𦇤垂神化﹐焉得船家倒到今。

藥湖化

新建縣之嘆旱湖水蛭至多﹐祖師以粒藥投之﹐其蛭永絕﹐至今名藥湖。

詩日﹕

湖光艷瀲接晴空﹐蠢蠢蝗贏產艸叢。﹑

因把壺丹投一粒﹐斷除水蛭絕諸虫。

波迎皓月汀蘆白﹐浪對斜陽岸寥紅。

極目雲濤無毒翳﹐仙搓來往任西束。

松湖化

松湖市之秒洞﹐祖師嘗少憩﹐至今其家無蚊納焉。

詩日﹕

松湖市館號芝蘭﹐逆旅招邀意緒寬。

商客今時皆駐馬﹐祖師昔日尙柄鸞。

蚊雷絕處牀疇靜﹐蝶夢成因枕席安。

驛路亂鴉催薄暮﹐憧憧車騎解徵鞍。

桫洞化

丰城縣之秒鍼洞﹐蛟入其中﹐以秒木楔之﹐至今不朽。

詩日﹕

古木蒼藤鎖石門﹐山深地僻霧常昏。

怪無瑞鶴來棲息﹐聞有妖蛟所聚屯。

時發洪湍衝壠畝﹐日憂毒蜃害鄕村。﹟

祖師塞絕秒鍼洞﹐秒楔多年尙且存。

仙鴿化。

明帝太寧二年﹐大將軍王惇﹐字處仲﹐舉兵內向次於湖。祖師與昊君同往上謁﹐冀說之止。時郭璞先在幕府﹐乃因璞與俱見。處仲喜延之飲﹐而問日﹕予夢以一木破天﹐君等以爲何如祖師日﹕非佳兆也。昊君曰﹕木上破天未字也﹐公其未可妄動。處仲色變﹐令璞筮之﹟。璞日﹕無成。處仲不悅﹐曰﹕予壽幾何﹖璞日﹕公若舉事禍將不久﹐若還武昌則壽未可量也。處仲怒日﹕君壽幾何﹖璞曰﹕壽盡今日日中。處仲大怒﹐令武士擒璞斬之。《洞仙傳》云﹕璞已預報家人備送終之具在行刑之所。命卽定於江側兩松問﹐後三日南州市人見璞貨其服飾﹐徧與相識共語。處仲聞之不信﹐開棺無屍﹐乃尸解也。今爲水府仙伯。祖師乃舉杯擲起化爲白鴒飛繞梁楝﹐處仲一舉目已失二君所在﹐處仲竟敗。處仲兵敗遂惋憤而死﹐卒有腮尸之刑焉。

詩日﹕

晉室𨿽殘天所扶﹐逆臣叛主犯宸都。

因求義士全原夢﹐孰識姦人別有圖。

偶與王惇相性意﹐遂令郭璞竟捐軀。

拋杯化鴒飛梁棟﹐眾目爭觀失許吳。

鐵船化

祖師與昊君還至金陵﹐欲賃舟至豫章﹐而船主告以乏操舟者。祖師日﹕爾等但暝目安坐切無峴視﹐吾自爲爾駕之。乃召二龍挾舟而行﹐經池陽以印印西岸之壁崖﹐以辟其水怪焉。至今印文猶在。舟漸淩空﹐俄過廬山頂至紫霄峯金闕洞﹐祖師與昊君欲遊洞中﹐故其舟梢低抹林梢戛戛有聲﹐舟人不能忍﹐乃竊窺之。龍卽捨舟於層岫之上﹐折桅於深澗之下。後皆爲鐵石﹐今號石峯﹐並桅在澗中﹐爲斷石矣。祖師爲舟人日﹕汝不聽吾言﹐將何所歸。舟人拜求濟度﹐祖師教以服餌靈艸﹐遂得辟穀不死﹐盡隱於此山。後相伊刺史江州遣人訪廬山異邇﹐至紫霄峯見湖中有舟及羣鶴赤鱗﹐人騎白馬﹐二少年長嘯聲聞數百步﹐疑是舟人輩。祖師與昊君各乘一龍﹐分水陸還會於北嶺之天寶洞。

詩曰﹕

金陵相隔豫章遙﹐又乏捎人駕去韶。

密召二龍爲挾載﹐欲超千里禦飄諷。

忽驚樹響窺銀海﹐遂致船嫦閣紫霄。

舟眾懇師求濟度﹐教令辟穀餌靈苗。

鄱潯化

祖師以蛟蜃之屬有散入鄱陽﹑潯陽郡者﹐慮其復還﹐乃周行江湖口珍滅之。至當堯山頂﹐有蛟湖三所﹐其孔穴透大江通饒信。祖師誅其蛟魅﹐立玉陽府靖以鎭之。其西北石壁下灣﹐立開化靖以鎭之。更立太城府靖﹐靖傍有大澤﹐深不可測﹐且多蛟姨。祖師盡滅之﹐惟一蛟子迸走﹐故立此靖以斷截之。又鑄鐵符鎭鄱陽湖口﹐杜其所入之路。今在湖口縣上鍾石之江中。鑄鐵蓋覆廬陵元潭﹐制其所藏之藪﹐仍以鐵符鎭之﹐今號飛符嶺﹐有觀日崇眞。畱一劍在焉。其劍長尺有咫﹐似玉石﹐又似銅鐵﹐人莫能識焉。明年﹐永嘉七年也。復遊長沙﹐遂至韶陽。又明年﹐至梆﹑衡諸郡﹐所至皆爲民誠毒除害﹐乃還豫章﹐前後凡立府靖七十餘所﹐皆所以鎭郡邑辟凶災也。

詩日﹕

蛟精散漫入鄱潯﹐切慮他年禍復侵。

饒信郡通了穴遠﹐當堯山隱品湖深。

符存蜃怪無來路﹐蓋覆璃妖絕匿涔。

自後師遊荊廣去﹐再畱寶劍鎭潭心。

廣徳化

祖師垂邊徧於江左湖南北之境﹐而爲觀府爲壇靖者不可勝計﹐或散在山林湖灤絕有異處﹐如龍沙側之磨劍池﹐至今略不湮塞。

詩曰﹕

妖惡凶災務域除﹐祖師縣此徧江湖。

聖功立就三千滿﹐仙治修成七十餘。

要逸黎民皆奠枕﹐所經郡縣悉安居。

龍沙尙有遺蹤在﹐磨劍池淸似碧壺。

華車化

靖安縣有劉仙姑﹐姑名懿眞﹐年數百歲﹐貌若童子。諶姆嘗稱之。祖師往見﹐則已飛升矣。遂畱寶木華車﹐遺之車﹐因風飄舉三日而下﹐名其觀曰華車觀。碑碣猶在﹐今號柄霞觀。

詩日﹕

劉氏修行道意弘﹐黃堂諶姆屢嘗稱。

精神雅淡齡齊鶴﹐器質淸髙貌若冰。

及至祖師將禮謁﹐何如仙姥已飛升。

惟存寶木華車在﹐觀立柄霞世所憑。

歸隱化

祖師遂歸舊隱﹐日與弟子講究眞詮﹐數十年問不復以時事關意﹐惟精修至道。作醉思仙之歌﹐又著八寶訓﹐日﹕忠﹑孝﹑廉﹑謹﹑寬﹑裕﹑容﹑忍。忠則不欺﹐孝則不悖﹐廉則罔貪﹐謹而勿失﹐修身如此可以成徳。寬則得眾﹐裕然有餘﹐容而翕受﹐忍則安舒﹐接人以此﹐怨咎滌除。凡我弟子動靜勤篤﹐念玆在玆﹐當守其獨﹐有爽厥心三官考戮。鄕黨化之﹐皆遷善遠罪﹐孝悌興行。平時出處隨機應物不異常人﹐但所居之處嗚鶴翔飛﹐景云旋繞而已。自東晉亂離江左頻擾﹐祖師所居環百里餘﹐盜賊不入﹐問裏晏安年谷屢登﹐人無災害其福被生靈﹐人莫知其所以然也。

詩日﹕

江湖蜀漢徧經過﹐遊覽歸來講究多。

化導黎民垂寶訓﹐精修至道作仙歌。

景云郁勃旋茅屋﹐玄鶴翔嗚輯木柯。

東晉亂離頻擾攘﹐師居百里自安和。

金玉化

祖師隱居西山﹐有方士點銅鐵爲金化石爲玉﹐欲售其方。祖師曰﹕得無變乎﹖方士日﹕五百年後復還本物。祖師日﹕必誤後人。卒不受。

詩曰﹕

燕然幽隱在山林﹐方士懷奇特訪臨。

埋石噓呵成美玉﹐頑銅點化作堅金。

豈因利術生貪性﹐焉被資財損道心。

弗是祖師堅不受﹐他年惟恐恨人深。

丹詔化

孝武帝寧康二年甲戌﹐祖師年一百三十六歲。八月朔旦﹐有云仗自天而下﹐﹑二仙乘輩﹐導從甚盛﹐都降於祖師之庭。祖師降階迎拜﹐二仙日﹕奉玉皇命﹐賜子詔。祖師俯伏以聽﹐乃宣詔日﹕上詔學仙童子許遜﹐卿在多劫之前積修至道﹐勤苦備悉﹐經緯逾深﹐萬法千門﹐罔不師歷。救災拔難﹐除害蕩妖﹐功濟生靈﹐名髙玉籍﹐眾眞推仰﹐宜有甄升。可授九州都仙太史髙明大使﹐賜紫彩羽袍﹐瓊旌寶節﹐玉膏金丹﹐各一合﹐詔至奉行。祖師再拜﹐登階受詔。一仙曰﹕余乃玉眞上公崔子文。一仙日﹕余乃元眞大卿瑕丘仲。言畢揖祖師﹐坐告以沖舉之日﹐遂乘雲車而去。

詩日﹕

气肅秋髙景宇淸﹐九天仙仗降瑤京。

祖師尙愧神功短﹐宸聖遙知道行成。

絳節寶旌褒盛徳﹐玉膏丹藥保長生。

一眞告以衝升日﹐鸞鶴羣靈悉奉迎。

垂教化

祖師乃召門弟子與鄕曲耆老諭以行期﹐自此朝夕會於祖師之第﹐日設宴飲﹐共叔惜別﹐且教以行善立功以致神仙之旨﹐著《靈劍子》等書。又與十一弟子各爲五言二韻勸誠詩十首﹐以遺世。及以大功如意丹方傳眾弟子之不與上升者﹐此方卽丁義方中一也。其訣必先擇日齋戒﹐設位醮十八種藥之神﹐然後書符逐味誦呎而修合之﹐其治眾疾如意而卽愈。

詩曰﹕

仙馭衝升已有期﹐遂陳宴飲會鄕耆。

欣從父老全樽酒﹐樂極師生共賦詩。

法藥濟人恩廣大﹐經書垂世教慈悲。

𨿽懷惜別誠甩勉﹐立善行功是道基。

飛升化

八月望日﹐大營齋會﹐褊召里人﹐長少畢集。至日中﹐遙聞音樂之聲祥雲彌望﹐須臾漸至會所﹐羽蓋龍車﹐從官兵衛﹐仙童彩女前後道從﹐紅霞紫霧舒布環繞﹐前二詔使又至。祖師降階拜迎﹐二仙復宣詔曰﹕上詔學仙童子許遜﹐脫子前世貪殺匿﹑不祀祖先之罪﹐錄子今生呎水行符治病﹑罰惡誠毒之功﹐已仰潛山司命官傳金丹於下界﹐閉債封形﹐回子身及家口廚宅百好歸三天。子急諍穢背土淩空﹐左大力天丁與流金火鈴照辟中黃母﹐或散慢告行。仍封遠祖﹐由玉虛僕射曾祖玫﹐太微兵衛大夫祖玉﹐太極把業錄籍典者父肅﹐中嶽仙官賜所居宅日仙曹左府。玉眞上公日﹕卿門弟子𨿽眾﹐惟六人合從行﹐餘各自有超舉之日﹐不得偕往也。乃揖祖師升龍車﹐命陳勛時荷持冊前導﹐周廣曾亨縿馭﹐黃仁覽與﹐其父族侍從﹐吁烈與母部從﹐仙眷四十二口同時升舉﹐鸚犬亦隨逐飛騰。里人攀戀投地悲號不忍別﹐祖師日﹕仙凡路殊﹐悲懼自切﹐執奉孝慈﹐恭順天地﹐何患無報耶。乃畱下修行鍾一口﹐並一石函﹐謂之曰﹕世變時遷卽爲陳邊矣﹐聊以此爲異時之記。仙仗旣舉﹐有頃墜下藥臼﹑車轂各一﹐又墜一鸚籠於宅之束南十餘里﹐今日崇元觀。並鼠數枚墜地﹐𨿽拖腸而不死﹐意其嘗得竊食仙藥也。後人或有見之者﹐必爲瑞應焉。仙駕淩空向遠﹐望之不可見﹐惟祥雲彩霞彌漫山谷﹐百里之內異香芳馥﹐經月不散。

詩日﹕

催升丹詔紫泥封﹐羽蓋香車馭翠龍。

裏閉營齋陳余饑﹑雲霄送樂奏笙鋪。

仙曹寵錫榮居第﹐聖職褒稱顯祖宗。

拔宅盡歸天上去﹐更遺數物表元蹤。

錦幃化

祖師回自旌陽﹐奉蜀錦爲傳道質信於諶姆﹐姆制以爲殿幃。至是﹐忽飛來周遊旋繞於故宅之上﹐竟而復飛入於雲霄之問。後置觀﹐故以遊帷爲名。

詩日﹕

諶姆恩宏豈有奇﹐祖師貢錦表無違。

恥如下士充牀褥﹐宜與髙眞作殿幃。

旣拔仙居離世去﹐惟飄聖物繞空飛。

終朝旋舞雲霄上﹐復被天神再攝歸。

棲梧化

王長史之子朔迎祖師居西亭﹐久之﹐謂朔日﹕吾視子可傳吾術。乃密授仙方﹐復云此居山川秀麗兼有靈泉出於道南﹐前對洞天﹐俯臨袁水﹐宜爲道院。朔從之。祖師乃書一靖字符館戶於壁而去﹐時祖師與郭璞尋眞選勝而至此﹐宜春柄梧山也。飛升之日﹐云餅過其上遣二靑衣下告朔﹐以被玉皇召命﹐因來別子。朔曁闔家瞻拜祈度﹐祖師俯告日﹕子輩仙骨未充﹐但可延年。乃飛仙茅一根授朔日﹕此茅味異﹐植於玆地久服長生﹐甘能養肉﹐辛能養節﹐苦能養黑﹐咸能養骨﹐滑能養膚﹐酸能養觔﹐宜和苦酒服之﹐必效。言訖而別﹐自後王族如言服餌各壽百齡焉。

詩日﹕

尋眞曩昔訪柄梧﹐王子相延憩盛居。

秀麗山川宜道院﹐風流人物稱天書。

今離世上趨丹詔﹐故向云端駐寶車。

付囑仙茅令種餌﹐君家俱壽百齡余。

崇祠化

祖師飛升之後﹐里人與祖師之族孫簡就其地立祠﹐以所遺詩一百二十首寫竹簡之上﹐載之巨莆﹐令人探取﹐以庾休咎﹐名日聖簽。其鍾並函臼並寶藏於祠中。後攺祠爲觀﹐因錦惟以命名﹐汨遊惟。蜀旌陽之民競資金帛負飄臂來梵壇井以報徳﹐各鐫姓名其上。蜀民軌緣攺宮修蓋始撒去﹐今問有存者。隋煬帝時焚修中輟﹐觀亦尋廢。至唐永淳中天師胡惠超重興建之﹐明皇尢加夤奉。本朝太宗﹑眞宗﹑仁宗皆賜禦書﹐眞宗又遣中使賜香燭花嬸旌節舞偶﹐攺賜額日玉隆。取《度人經》太釋玉隆騰勝天之義也。仍禁名山樵采﹐鐲租賦之敷﹐復置官提舉﹐爲優異老臣之地。

詩曰﹕

祖師龍駕已衝天﹐鄕裏崇祠奉列仙。

巨莆載簽詩合妙﹐古函升臼邇依然。

重修本自皇唐舉﹐廣飾今當聖宋全。

觀攺玉隆鐲稅役﹐所祈香火永綿綿。

國封化

徽宗皇帝降玉冊上尊號醮誥詞文

維政和二年﹐太歲壬辰五月丁巳朔十七日癸酉﹐皇帝禦名謹遣入內內侍省內殿程奇﹐請道士三七人﹐於洪州玉隆觀建道場七晝夜﹐罷散日設醮一座三百六十分位。上啟神功妙濟眞君﹐伏以至神元像﹐𨿽莫能名﹐成徳在人﹐姑從所示﹐式褒顯迹﹐肇薦徽稱﹐冀享褒祟﹐永綏福地﹐禦名無任誠惶誠恐懇

禱之至﹐謹詞。

禦降祖師冊誥表文

臣禦名柢奉髙眞肇揚顯迹﹐仰太霄之在望﹐被靈宇以申虔﹐美利所加旣作黎民之福﹐純熙來被更延景歷之昌﹐臣禦名無任精虔激切之至﹐謹奉表奏告以聞﹐臣禦名誠惶誠恐稽首頓首謹言。

玉冊文

維政和二年歲次壬辰五月丁巳朔十七日癸酉﹐皇帝再拜言日﹕天眷用懋﹐寵綏四方﹐爰有至眞﹐克相上帝﹐垣威赫徳﹐錫羨降康﹐而名號弗宜﹐曷彰報典。乃詔有司考循祕牒﹐發揮遺懿垂示無窮。恭惟眞君躬握元圖密庸妙契。縣魏迄晉嗣休炳靈﹐賑乏鐲愈一方攸賴﹐剪妖誠毒三熙獲分。肆膺諶姆之符﹐營啟都仙之籍﹐超升遊極載祀緬邈﹐廟像屹崇風烈如在。蚓炎暉之有赫方﹐皇運之那隆﹐薦降嘉祥﹐聿彰幽贊﹐檜禳響答﹐民物阜寧。宜極徽稱以昭嚴奉﹐謹遣朝奉大夫充集賢殿修撰﹐知洪州﹑軍州管幹學事﹑兼管內勸農使﹑充江南西路兵馬鈴轄護軍﹐賜紫

金魚袋王專﹐上尊號日﹕神功妙濟眞君。洪惟降鑑誕受丕章﹐佑我無疆﹐保玆景命﹐俾緝肥於純緞﹐用敷錫於羣倫﹐謹言。

政和四年攺觀爲宮﹐仍加萬壽二字﹐除甲乙爲十方。

詩日﹕

紫詔新頒睿意隆﹐形諸誥詔表神功。

昭然奎畫宸章妙﹐悼彼云章日月融。

顯迹爲民興美利﹐徽稱荷國式追崇。

玉隆盛地當宏壯﹐勸旨增封萬壽宮。

政和化

政和六年五月一日辰時﹐禦前降到荀字號不下司文字付禮部。朕因看書於崇政殿﹐恍然似夢見束華門北有一道士﹐載九華冠披絳章服﹐左右童子執劍拂皆衣靑﹐後有二使者彩衣道裝捧印杖﹐前至丹墀﹐起簡揖朕﹐攀左龍尾上殿。朕疑非人問道士﹐因問﹕卿是何人﹐不詔而至。道士對日﹕吾爲許旌陽﹐權掌九天司職。上帝詔往按察西瞿耶國﹐經由故國﹐觀見妖气﹐故來相訪。朕請坐而問日﹕此患爲何﹖日﹕瞬南北三十六萬絹綱入水﹐此實小龍爲害。蓋先朝不合封此子爲王﹐當永嘉之戮自拆母腹而奔走﹐未及害人因而赦之﹐今乃輒爲國家之患。俟吾還職﹐當有處分﹐不令住於江淮間矣。朕夢中謝之﹐復問曰﹕朕患安息瘡﹐諸藥不能愈﹐眞君有藥否﹖卽取小瓢子傾藥一粒如蒙豆大﹐呵阮抹於瘡上﹐覺如流酥灌體﹐入骨淸凍﹐遂揖而去。行數步復回顧曰﹕吾獘捨久已寥落﹐願聖皇舉眼一看爲幸。朕豁然而覺﹐不數日有司奏到果然絹綱盡數被風濤覆沒。卽取圖經考之﹐見洪州分寧縣梅山有許氏旌陽磨劍之地﹐詔畫像如夢中所見者﹐賜上淸儲祥宮。尋依道錄院奏請﹐於三淸殿後造許眞君行宮。再降手詔﹐命中大夫謝景仁下分寧縣﹐同令佐以系省官錢新換許氏旌陽觀﹐仍賜詔書一道。前去本觀收掌遇。天寧節撥放童行一人﹐仍令采訪許眞君別有遺邊去處﹐如未有觀卽勒本屬取官錢建造﹐如有宮觀屋宇損壞卽如法修換﹐無常住卽撥近便僧寺應﹐有堪好莊田入觀供辦務﹐令嚴謹主者施行。

詩日﹕

祖師奉命察瞿耶﹐稔服徽宗道念嘉。

瀝懇聖衷垂左顧﹐特將仙從入束華。

絹綱所被妖龍害﹐瓢藥醫除禦體瑕。

只爲家山久寥落﹐幸加修整果榮誇。

仙宮化

數月後﹐復夢祖師回如初﹐謝上日﹕分寧乃昔經行之處﹐重勞建造。吾卜地西山﹐遺邊具存﹐但居宇隘陋不足副四方瞻視﹐幸陛下一修整耳。上寤卽韶洪州攺修玉隆萬壽宮﹐仍降圖本依西京崇福官例﹐鼎新蓋造﹐賜祖師像一軀﹐及銅鑄香鑪花瓶燭臺鍾磬之具﹐禦書門殿二額。凡爲大殿六﹐小殿十二﹐三廊﹐七門﹐五閣。前殿三面繪祖師出處功行之邊﹐後殿奉安玉冊﹐上建寶藏﹐三朝禦書﹐兩應復壁繪仙仗出入之儀﹑環以墻垣。由墻之西﹐吁眞人之故居建道院﹐以安道眾。建炎中金人寇江左﹐欲火宮庭﹐俄而水自楹桶問出﹐火不能熱﹐虜酋大驚。乃書壁云﹐金國龍虎上將軍來獻忠被授元帥府上畔都統大軍屆玆﹐徧觀聖像裝嚴華麗不敢焚毀﹐時天會八年正月二日記﹐主觀想知悉。寫畢﹐戢兵而去。此壁近頹方漫其字。

詩日﹕

江左西山乃福庭﹐嗟峨宮闕勝蓬瀛。。

門廊廣邃淸風轉﹐殿閣穹窿紫霧生。

制度美如崇福麗﹐規模勝似建章榮q

昨經丙午罹兵火﹐水滴檐楹虜眾驚。

寶書化

三朝宸翰及祖師玉冊﹐金人入寇之後不知所存。

詩曰﹕

天翻地覆亂縱橫﹐時數潛推起戰爭。

三聖寶書宜祕重﹐眾眞玉冊固非輕。

豈容世俗能窺岌﹐弗許胡戎敢竊贏。

搜徧仙官尋不見﹐神人收拾上瑤京。

宸章化

紹興二十八年賜禦書十軸﹐今寶之﹐以鎭福庭焉。

詩日﹕

屢降天書出內庭﹐昭然文畫燦奎星。

黃麻寵錫宸章妙﹐紫詔初開禦墨馨。﹑

歷歷堯言增潤色﹐諄諄舜意大叮嚀。

瑯函藥岌藏朱閣﹐寶護存畱鎭福庭。

神物化

凡祖師遺物皆有神物守護﹐不可觸犯。

詩日﹕

曩從拔宅出塵寰﹐遺物畱蹤鎭故山。

僧寺挈鍾鍾韻絕﹐牧臣移轂轂飛還。

眞仙古迹存靈化﹐薄俗愚徒敢鄙頑。

法器豈容人觸犯﹐有神守護在玄關。

靈�化

殿前有相一株﹐乃昔日祖師手植者﹐其榮悴常兆宮門之盛衰﹐剪以煎湯無疾不療。

詩日﹕

祖師昔日未仙時﹐手植庭前相一枝。

鬃鬃淸陰籠寶殿﹐蒼蒼翠色鎖瑤墀。

常將樹葉占榮悴﹐密與宮門兆盛衰。

更有靈功能愈疾﹐羽人攀剪喜相遺。

丹井化

祖師昔時煉丹之井﹐舊有神龍出沒﹐胡洞眞始置符石以鎭之。

詩日﹕

金井深泓玉液淸﹐祖師曾此煉丹成。

自從鶴去梧桐老﹐忽有龍來霧雨興。

出沒不時爲詭怪﹐方隅多日有憂驚。

洞眞用法書符石﹐鎭塞寒泉絕異聲。

鐵柱化

唐嚴譏作州牧﹐見鐵柱心頗不信﹐嘗令發掘﹐俄有迅雷烈風江波泛溢城郭震動。撰懼扣頭悔謝﹐久之而止。

詩日﹕

鐵柱如山鎭郡苗﹐祖師靈迹甚雄哉。

人工力竭應難掘﹐聖物神扶豈易摧。

城郭震搖傾雨雹﹐江波洶湧吼風雷。

此時嚴撰心知懼﹐百拜焚香慷懇哀。

仙鐘化

嚴撰又彊取祖師修行鐘置僧寺﹐擊之聲啞如土木﹐疑道流以術禁之﹐遂加囚系欲眞於刑﹖護忽坐寐﹐爲神人叱責﹐將斷其首。驚覺遂釋道流﹐送鐘還宮。至五年之亂﹐一夕飛去莫知所之。

詩曰﹕

大冷良工鼓鑄成﹐鯨音嘹曉報昏明。

仙宮扣擊非常韻﹐僧寺撞樅絕不嗚。

疑是道流施禁衛﹐遂令州牧議刑名。

不因嚴讓遭神警﹐羽士應難得自淸。

仙轂化

州牧徐登欲視祖師所遺仙轂﹐令取至府﹐猶未及觀﹐卽夕飛還。皇朝猶在﹐金人入寇﹐尋失之矣。

詩日﹕

古人制器斷車時﹐仿像非輕豈苟雕。

玄翰綠輿循地矩﹐朱輸翠蓋應天規。

安蒲尙想徵賢用﹐擲菜誰云以貌窺。

仙轂只堪存聖宇﹐豈容俗手彊遷移。

仙函化

祖師所遺石函𨿽有家縫而不可開﹐唐張善安據洪州彊鑿開之。其蓋內丹書字云﹐五百年後狂賊張善安開之。善安懼﹐洗其字﹐終不能滅﹐遂藏其蓋﹐止畱函底。今與藥臼俱存。

詩日﹕

善安悖國犯洪都﹐輒探仙函視所倉。

彊把鑑錐開石蓋﹐忽然名姓著丹書。

世間萬事綠皆定﹐天上羣眞語不虛。

五百年前師預志﹐後人焉得弗驚歟。

割瓜化

每歲季夏﹐諸鄕士庶各備香花鼓樂旗幟﹐就寢殿迎請祖師小塑像幸其鄕社﹐隱＇願祈禳以鐲除旱蝗。先期數日﹐率眾社首卹瓜巢酌獻於前殿﹐名日割瓜﹐預告迎請之期也。

詩曰﹕

年年社會甚繁華﹐季夏方臨啟割瓜。

旗幟舞風迎鼓樂﹐幡幢蔽日引香花。

鄕村自此螟蝗絕﹐畎畝縣玆穀麥嘉。

仙駕幸臨多降福﹐故令士庶轉誠此。

黃中化

祖師之像凡六﹐惟前殿與寢殿未嘗動﹐餘皆隨意迎請。六旬之間迎請周徧﹐洪瑞之境八十一鄕之人同詣宮醮謝﹐日黃中齋。黃中儀式﹐祖師所流傳也。

詩日

巍然師像甚威雄﹐安座仙宮寶殿隆。

祈聖請恩垂惠澤﹐分身行化闡玄風。

瑞陽戶戶咸皈奉﹐洪郡家家悉敬崇。

八十一鄕人集會﹐至今齋式演黃中。

禁壇化

七月二十八日﹐仙駕登官左之五龍崗﹐禁辟蛇虎﹐自古以然﹐謂之禁壇。故遠近祈禳之人晝夜往還﹐絕無蛇虎之患。

詩日﹕

擷气橫空玉宇凍﹐祖師仙駕幸龍崗。

淺深艸澤驅蛇虺﹐遠近山林絕虎狼。

晝夜道途無恐懼﹐往來車馬自康彊。

禁壇密有神明助﹐不負誠人一竈香。

淨月化

仲秋號淨月﹐自朔日一開宮﹐受四方行香禱賽薦獻﹐先自州府始。州府具香燭酒幣詞疏﹐逍衙吏馳獻。遠邇之人﹐扶老攜幼﹐肩輿乘騎﹐肩摩於路﹐且有商賈百貨之射利﹐奇能異仗之逞巧﹐以至荼坊酒鑪食肆旅邸相續於十餘里之問﹐駢於關市﹐終月乃已。

詩日﹕

時當淨月正開宮﹐遐邇歸投貢獻通。

無限經商圖街沽﹐幾多技藝逞奇工。

士民悉自諸方至﹐關市縣玆萬貨丰。

終始三旬常擁遏﹐九衢社會鼓冬冬。

黃郎化

每以中秋日修慶上升齋﹐先一日嶺憩建醮﹐次日黃君來覲。黃君﹐祖師之婿也。其行多由問道﹐明旦﹐未至宮五里日侯陂﹐有亭日著衣﹐黃君更衣之所也。宮中具威儀迎入端門﹐舊有門對正殿日黃閣門也。初朝於前殿﹐遂入後殿﹐分賓主禮次曰享禮。畢﹐降殿憩於西糜﹐俟暮西還。而宮束之市肆商賈居民必固邀遊街﹐以求利市﹐競爭牽挽﹐幾至龍崗橋乃回刀俗云姑丈所至則利市和合﹐每試有驗。

詩日﹕

冰蟾圓潔桂花香﹐醮慶飛升啟道場。

云擁紫庭躬覲禮﹐風飄霞仗甚輝揚。

仙宮錫宴陪歌樂﹐聖馭遊街降吉祥。

男女邀攔求利市﹐拋錢擲菜向黃郎。

紫庭化

每三歲上元後一日﹐祖師仙仗往瑞陽存問。黃君日﹕西撫上元日﹐禺中先迎置前殿﹐陳齋羞三獻之禮﹐請朝乃行﹐初出束門﹐卽南過望仙橋﹐經茂埔入黃姑巷﹐次至安裏迂﹐入元都壇少。壇在廟側﹐舊有觀﹐今廢之矣。次登師姑﹐入元仙靖﹐尋出驛路﹐再迂入小路二里許﹐至朱塘觀供。此地養鴨童子墓舊名朱塘觀是也。復出大路至暗山頭﹐遂至三十里鋪﹐凡七供。從者午食﹐乃度九崗九摘過龍陂橋﹐直抵祥符﹐屬髙安縣﹐舊名祈仙觀。瑞人多出城迎謁﹐號曰接仙。祖師降輿﹐與黃君宴於前殿。十七日﹐復受享禮﹐主首侍從仙駕者﹐乃詣後殿﹐酌獻於許氏仙姑之前。玆禮淳熙戊申歲始也。次日未五鼓而返。此一路凡六供。士庶焚香迎謁者以千數﹐凡所經遊聚落﹐人民男女長幼動數百人﹐焚香作禮﹐化錢設供﹐至有感激悲號者。每仙駕出入﹐主首必再拜﹐送迎於大門之外﹐至於南朝西應﹐及州府迎請祈求﹐必主首從行焉。祖師乘寵輩白馬﹐金鳳爲前導。世傳昔有白馬之神廟﹐食於祖師宅東半里﹐今號白馬塘。祖師得道願充前驅也。金鳳意其朱雀導前之義﹐或置於輩寵之項﹐正合上有朱雀之義。而世傳以應母夢之祥﹐恐未必然也。肩輿之人調古歌一闋﹐齊聲唱和﹐歌名《黃鶴樓》有著髙冠彩帕者數對﹐冠名彩樓﹐二者甚古怪﹐蓋晉代之禮也。彩樓髙二尺許﹐上大下細﹐竹胎彩帛結絡戴於首﹐以帶擊頷下。唐道士熊景休日﹕世事已歸唐﹐歷數仙歌猶是晉鄕風。𨿽唐人且怪之矣。其歌𨿽在﹐其詞久亡。守擷今作三章以補之﹐其一日﹕祖師功行滿三千﹐帝詔淩空度九天。雞犬也隨仙眷去﹐至今聖邊尙依然。其二曰﹕祖師捨我俯千齡﹐晨夕燒香扣杳冥。惟願慈悲恩下土﹐乞將多福佑生靈。其三日﹕道師諶姆住丹陽﹐一業飛茅著處香。仙駕不忘當日約﹐年年一度謁黃堂。所由之路﹐橫斜曲直悉遵於古﹐不可少易﹐易之則有咎。每仙駕將出﹐地分之人﹐競先辟舊徑﹐立表以指其處﹐蓋非眾人所常行之路也。舊記云﹕昔愛女所行﹐祖師躡蹤而往﹐至黃君家爲畱﹐信宿乃由通道而歸。其尋飛茅﹐亦多委曲﹐尋訪故今南朝西糜並襲前邇所過之地。寵有輕重遲速﹐安危晴雨之占。肩輕步速﹐安穩晴明﹐爲地分之福。肩重步遲﹐失撲陰雨﹐爲地分之災。福則歲稔人安﹐災則人傷物厲。惟西應之行﹐往雨寒﹐還欲晴暖﹐反是亦災。仙駕每行﹐必衝早涉暝﹐履茅茨刑棘之地﹐部從禱賽之人動逾數百﹐然從古未聞有傷其足者。惟忌人畜生死厭穢﹐凡香錢﹐服用飲食坐臥﹐皆須避之﹐不﹐卽立有卒暴之禍﹐後有述賽之災﹐皆前人所傳﹐而今人所見之明驗也。

詩曰﹕

仙仗隨師訪紫庭﹐祥符排宴特邀迎。

霞漿斗抱淸樽累﹐玉食星羅異味並。

禮有彩樓存古制﹐歌翻黃鵠續新聲。

鄕民擁遏爭瞻敬﹐丰歉應須驗雨情。

西山許眞君八十五化錄卷中竟

西山許眞君八十五化錄卷下

西山勇悟眞人施岑編

神烈化

昊君名猛﹐字世云﹐濮陽人﹐仕昊爲西安令﹐因家焉。性至孝﹐齡齡時﹐夏月手不驅蚊﹐懼其去己而噬親也。年四十得至人丁義神方﹐繼師南海太守鮑說﹐復得祕法。昊黃龍中﹐天降白雲符授之﹐遂以道術大行於昊晉之問。晉武帝時﹐祖師從世云傳法﹐世云盡以祕要授之。永嘉末﹐杜彊寇蜀攻陷州縣﹐祖師旣誅大蛇﹐世云日﹕蛇是蜀精﹐蛇死則杜彊滅矣。卒如其言。嘗見暴風大發﹐書符擲屋上﹐有靑烏銜去﹐風卽隨止。或問其故﹐答日﹕南湖有舟遇此風﹐中有二道士呼天求救﹐故以此止之。驗之﹐果然。西安令幹慶死已三日﹐世云日﹕令長數未盡﹐當爲訟之於天。遂外於屍傍﹐數日與幹慶俱起。慶弟著作郎寶感其異﹐遂作《搜神記》行於世。嘗渡豫章江﹐值風濤﹐乏舟﹐世云以所執白羽扇盡水而渡﹐觀者駭異。寧康二年﹐祖師上升﹐世云復還西安。是年十月十五日﹐上帝命眞人周廣捧詔召世云﹐遂乘白鹿車與弟子四人白晝衝升﹐宅號紫雲府。今分寧縣昊仙村西平靖昊仙觀是也。政和二年五月﹐準拙關封神烈眞人。

詩日﹕

西安縣令气雄豪﹐孝道雙全法術髙。

靑烏銜符回暴劂﹐白江踏扇渡洪濤。

追魂復體生幹慶﹐躡迹誅蛇滅杜彊。

立就玄功丹詔至﹐鹿車穩駕上天曹。

正特化

蜀川陳勛﹐字孝舉﹐乃世族儒生﹐博學洽聞。時魏遣鍾會﹑鄧艾伐蜀﹐劉禪降﹐孝舉時尙少﹐已有出塵之志。入靑城山師谷元子﹐求度世之法。繼聞祖師在旌陽仁政及民﹐走謁公庭願充書吏﹐祖師嘉之﹐付以吏職。凡表率輩流設化民俗撫字之術﹐裨益爲多﹐遂引爲門弟子。而托以腹心﹐典司經籍﹐守視藥鑪。祖師衝翕令執策導前焉﹐昔玉隆官西麻有孝舉道院﹐號承仙府﹐手植巨梧一株﹐其院面梧而居﹐政和二年五月﹐準誥封正特眞人。

詩曰﹕

時當世亂孰崇儒﹐獨入靑城訪道樞。

向服祖師行善政﹐乞爲徒弟樂奔趨。

腹心可托司經籍﹐志力無虧視藥鑪。

執策導鸞沖舉後﹐蒼蒼巨梧蔭唐麻。

元通化

廬陵周廣﹐字惠常﹐大將軍瑜之後。少好天文音律之學﹐長通無爲淸靜之教﹐嘗與同志遊蜀雲臺山﹐得漢天師驅剪精邪之法﹐救民疾苦。聞祖師在旌陽﹐徑詣公庭﹐願備下執﹐祖師納之。令供侍杖屨﹐夙夜惟勤。遵行道法﹐始終不息。還居私第﹐左右無違。乃就宅西百餘步間築室以居﹐祖師飛舉﹐惠常與曾興國同縿龍車﹐宅號宣韶府。唐保大中州牧周令公紹眞人爲祖﹐修營其宅﹐攺曰宣紹府。有碑刻尙存﹐今日太虛觀是也。政和二年五月﹐準詔封元通眞人。

詩日﹕

將家俊裔蘊才良﹐博學多聞喜老莊。

法禮張君參正一﹐道求許宰謁旌陽。

侍供杖屨心無怠﹐音聽琳瑯志愈彊。

及至祖師升舉日﹐同縿鸞馭赴仙鄕。

神惠化

泗水曾亨﹐字興國﹐參之後也。少爲道士﹐天姿明敏﹐博學多能﹐修三天法師之教。逆知來物﹐名山列嶽有路必通﹐妙訣靈符無治不愈。神人孫登見之日﹕子骨秀神淸﹐砥礪精勤﹐必作霄外人矣﹐子勉之。後隱居豫章之丰城﹐聞祖師道譽投謁門下﹐願侍巾幾。祖師雅器重之﹐神方祕訣無不祕傳。後縿龍車升天。今丰城縣眞陽觀是其遺邇﹐政和二年五月﹐準誥封神惠眞人。

詩日﹕

骨秀神淸霄外人﹐精勤砥礪證髙眞。

名山列嶽皆通路﹐妙訣靈符普濟民。

師得仙君親教育﹐道躋聖域際經綸。

殷蔥立就玄功大﹐駕鶴膠龍出世塵。

洪施化

巨鹿時荷﹐字道陽﹐乃黃冠上士﹐少修道徳之教﹐入四明山﹐遇神人教以胎息眾妙之術。用能卻寐絕粒﹐役使鬼神驅除邪魅﹐點化金玉蜩濟窮苦﹐民受其賜聲聞遠邇。惠懷之世﹐聞祖師道法盛行江左﹐徒步踵門願充弟子。祖師納之﹐授以妙訣﹐復遺還山﹐教導徒眾。明帝詔赴闕﹐師問之﹐堅不願畱﹐竟歸依棲祖師侍側。寧康二年﹐與陳孝舉執策導從升天。有遺連在豫章城﹐號紫蓋府﹐今南昌縣廳是也。東海林陽縣奉仙觀乃其舊隱。政和二年五月﹐準誥封洪施眞人。

詩日﹕

四明昔日遇神人﹐授以玄機要妙因。

驅役鬼神興便利﹐點成金玉濟饑貧。

一時帝寵𨿽難得﹐千載師恩不易親。

歸隱西山頻侍誨﹐獲膠龍馭離埃塵。

精行化

丰城甘戰﹐字伯武﹐艸澤布衣﹐以孝行見推於鄕黨﹐遭時亂離晦邊艸澤﹐喜神仙久視之術。聞祖師行孝道法﹐除害利物﹐遂造問﹐懇請願備驅役。祖師異其材器﹐可其所請。至祖師上升﹐復付以金丹妙訣。伯武后歸丰城﹐布徳行惠。至大建元年正月七日亭午天韶下﹐乃駕麟車乘雲而去。今縣中淸都觀乃昔藏丹之地。其故宅號華陽亭﹐有飛簧觀爲之奉祀。政和二年五月﹐準誥封精行眞人。

詩曰﹕

晉室當時正亂離﹐隱身艸澤自柄遲。

身行孝道推鄕黨﹐性樂神仙過祖師。

誅戮蟒蛇平巨害﹐斷除蛟蜃絕羣孳。

功成獨駕麟車去﹐壇井遺蹤在劍池。

勇悟化

沛郡施岑﹐字太玉﹐鄕問壯士。祖朔仕昊﹐因徙居九江赤烏縣。太玉狀貌雄傑﹐勇健多力﹐弓劍絕倫。祖師初領徒眾誅海昏大蛇﹐會鄕壯三百餘人來助力﹐太玉預焉﹐致恭懇乞願充役者。祖師納之﹐與甘伯武常執劍侍左右。寧康二年十一月二十八日﹐晨起見束方日中有一童子﹐乘彩雲執素策驅蒼虹降其所居﹐宣玉帝詔﹐遂禦蒼虹乘雲而去。祖師宅束南二里問有壇日紫玉府﹐卽其所棲之地。西嶺鎭江千石上有觀﹐今額至徳﹐爲太玉眺臺﹐南昌之地亦有之﹐皆所以眺望水妖也。政和二年五月﹐準誥封勇悟眞人。

詩日﹕

撫劍從師創巨勛﹐斬蛇誅蜃獨超羣。

少年弧矢競威武﹐壯歲詞章頗廣文。

身脫貌琳思晉道﹐手搏龍虎懶朝君。

自從淸蕩江西境﹐執策乘此馭彩雲。

潛惠化

蘭陵彭抗﹐字武陽。以懿戚久處師門﹐舉孝廉仕晉累遷尙書左丞﹐密修仙業。以疾辭朝﹐師事祖師﹐仍納愛女爲祖師子婦。舊以彭女爲夫人﹐非也﹐故老稱爲子婦是矣。祖師懷帝永嘉未化炭婦誅蛇而彭君在許﹐其年已七十六七矣﹐豈復親匹偶乎。亦屢聞祖師夫人周氏﹐今者《孝道贊》有《周女史答吁母問》一篇絕妙﹐疑是夫人謙稱﹐故日女史新藏經稱聖母非也。槍師念其恪誠應諸祕要纖悉付之﹐速遣還朝﹐至穆帝永和二年致政南遊﹐挈家居豫章城中﹐再詣門下﹐朝夕扣問﹐道業精進。宋髙祖永初二年職方秉作義熙二年。八月二十四日﹐舉家二十六口白日升天。郡城有宗華觀。政和二年五月﹐準址閣封潛惠眞人。

詩日﹕

棄卻榮官要學仙﹐掛冠解紱便歸田。

挈家匪欲叨華拋﹐問道惟期際本淵。

遺女與師供灑掃﹐投身爲弟愈精專。

潛修玄業勛成就﹐舉室飛升上九天。

和靜化

南昌吁烈﹑字道微。以懿戚久處師門﹐少孤﹐事母以孝聞。母蓋祖師之姊也。祖師凡二姊﹐吁母爲之孟。《遺愛錄》云﹕南昌吁君烈鍾離君嘉﹐皆許君之甥。則吁母爲祖師姊信矣。祖師爲其孀居﹐乃築室於宅西數十步間﹐俾居之。故母子日聞道妙﹐祖師每出則吁母代掌其家事﹐仙賓隱客咸獲見之。胡天師《石寵詞》日﹕吾昔嘗到此﹐則客於吁母。母子並受玉皇詔部分仙眷升天﹐今墻西道院乃其舊居。號合儀府。政和二年五月﹐準誥封和靜眞人。

詩曰﹕

母慈子孝兩相因﹐同志修行合至眞。

蕙室風和延隱客﹐萱堂晝永款仙賓。

時聞道妙因師教﹐日聽師音與道親。

丹詔委令專部分﹐同縿仙駕離埃塵。

普惠化

南昌鍾離嘉﹐字公陽。以懿戚久處師門﹐祖師仲姊之子﹐少喪父母﹐植性簡淡。祖師嘗嘆其有受道之姿﹐乃授之神方能拯救﹐付之妙訣能役逐。祖師升天﹐首以金丹之賜。是年十月十五日日中﹐碧霞寶車自天來迎﹐公陽拜詔升車而去。新建象牙山西源是其所也﹐有觀日丹陵﹐石藥臼尙存﹐號鍾玉府。政和二年五月﹐準誥封普惠眞人。

詩日﹕

孑然身似野雲翔﹐植性孤髙智識長。

役使萬神存妙訣﹐醫治百病得神方。

雅姿可與登仙道﹐篤志誠宜授洞章。

師賜金丹先服餌﹐碧霞寶輦近公陽。

衝道化

建城黃仁覽﹐以懿戚久處師門﹐字紫庭。父輔﹐字萬石﹐舉孝廉﹐仕至禦史。紫庭神彩英秀﹐局量凝遠﹐祖師以子妻之。盡得祖師之道﹐任靑州從事單騎之官﹐畱妻侍父母﹐然每夜輒歸﹐人莫得知。一夕家僮報許氏院中夜聞語笑聲﹐姑訊之許氏﹐黃郎爾。姑日﹕吾子從事數千里安得至此﹖許氏日﹕彼已得仙道﹐得頃刻千里﹐戒在漏語﹐故不敢令姑知。姑曰﹕若然當使我見之。是夕紫庭歸﹐許氏告以故。比明﹐紫庭不得已出謁父母﹐日﹕仁覽𨿽從宦遠鄕﹐夜必潛歸膝下﹐仙道祕密不可泄言﹐恐招譴累。言訖﹐取竹杖化爲靑龍乘之而去。故萬石亦知仙道之足慕﹐執弟子禮以事祖師。惟紫庭二弟勇健不檢﹐日事遊畋﹐𨿽父兄奉詔飛升而二人尙在獵所﹐自言受性縱逸不堪作仙﹐任兄舉族飛騰﹐容我二弟捕鹿﹐紫庭嘆其賦分﹐復折艸化鹿止其妄心。遂與父母三十二口乘雲而束﹐從祖師仙駕升天﹐二弟後隱於西山。今方崗廟俗呼黃四郎五郎是也。瑞州髙安縣祥符觀﹐舊日祈仙觀是其故居。傍有許氏墜釵洲﹐政和二年五月﹐準誥封衝道眞人。仁覽父輔亦求爲祖師弟子﹐祖師以其懿戚待以客禮﹐故不與十一人之數﹐諸弟子受法皆許傳族﹐壇靖各立府亭之名。其教日大儀﹐日府小儀﹐曰亭﹐乃行道法以人數多少名之。

詩日﹕

紫庭英秀勝潘安﹐彩綫曾牽許跨鞍。

竹杖成龍通聖化﹐艸枝變鹿戒貪殘。

弟兄性異難同被﹐父子心齊盡得丹。

天詔祖師當拔宅﹐舉家仙眷亦縿鸞。

蘭公化

昔有異人姓蘭﹐名期﹐莫敢呼其名﹐稱之日蘭公。初居於兗州曲阜縣髙平鄕九原裏﹐其家百餘口﹐精修孝行﹐致斗中眞人下降。其家自稱孝悌王﹐諱弘康﹐字伯中﹐語蘭公日﹕始黑爲大道﹐於日中爲孝道﹐仙王元黑爲至道﹐於月中爲孝道﹐明王玄黑爲孝道﹐於斗中爲孝道悌王。夫孝至於天﹐日月爲之明。孝至於地﹐萬物爲之生。孝至於民﹐王道爲之成。吾於上淸以下﹐托化人間﹐示陳孝悌之教。後晉代當有眞仙許遜﹐傳吾孝道之宗﹐是爲眾仙之長。因付蘭公祕旨﹐及金丹寶經銅符鐵券﹐令傳授丹陽黃堂女眞諶姆﹐且戒之曰﹕將來有學者許遜﹐汝當以此授之。孝悌王遂將蘭公遊於郊野道傍﹐忽見有三古冢﹐指以示蘭公曰﹕此是汝三生解化之邇。第一冢乃昔尸解所遺仙衣而。已﹐第二冢乃太陰煉形形體已就﹐今當起矣﹐第三冢藏蛻骨爾。宜移冢傍之路﹐勿令人物踐履也。孝悌王言訖升天﹐蘭公乃榜示行人﹐斷其舊路。人謂其妖妄﹐擅移路徑﹐執以詣官。官吏拘公而執其驗﹐公具以前事對。官吏云必若妄言﹐將加誅。公日﹕吾言得之孝悌王﹐安得妄。官吏遂引蘭公與地分對﹐開其冢。其第一冢果有黃衣一領﹐其第二冢見一人﹐童顏弱質﹐如睡初覺之狀﹐第三冢見連環骨一具。眾咸驚嘆﹐吏乃持仙衣還獻府君﹐府君著衣不能勝﹐還與蘭公公服之﹐卽同冢中仙人合爲一體﹐煉身輕舉。官吏悔謝﹐虔懇拜問何時再降人問。蘭公俯語之日﹕我自此或十日或百日一降﹐施行孝道以濟迷途。其後昊都有十五歲童﹑丹。陽三歲靈童﹐並是眞仙之化身也﹐將弘孝道之教以接合仙之士焉。

詩日﹕

學道還須孝行充﹐自然孝道感玄穹。

若非一語開三冢﹐疇識三生守一功。

聖教先期諶姆授﹐眞仙後有許君崇。

蘭公敬信天眞訓﹐混合形神入太空。

諶姆化

諶姆者﹐不知何許人也﹐其字日嬰。嘗居金陵丹陽郡之黃堂潛修至道﹐忘其甲子﹐耆老累世見之﹐齒髮不衰﹐容貌常少﹐皆以諶姆呼之﹐謂其可爲人師也。昊大帝時行丹陽市中﹐忽遇一男子年可十四五﹐扣頭再拜願爲義子。諶姆告曰﹕汝旣長成﹐須侍養所生﹐何得背其己親而事吾爲母﹐卽非其類﹐不合大道。於是童子跪謝而去﹐又經旬日復過市中﹐忽見孩兒年可三歲﹐悲啼呼叫﹐莫知誰氏之子﹐因遇諶姆執衣不捨﹐告云我母何來﹐惟願哀憫。諶姆憐其無告遂收歸撫育。漸向長成﹐侍供甘旨晨昏不虧﹐心與道合行通神明﹐聰慧過人搏通經教﹐天文地理百氏九流﹐窮幽極玄探微索奧。年將弱冠﹐姆謂之曰﹕我修奉正道其來已久﹐汝以吾撫育暫此相因。汝旣無天將何以爲姓氏。兒日﹕昔蒙天眞授以靈章﹐約爲孝道明王。請以此爲名號可乎﹖姆曰﹕旣天眞付授﹐吾何敢違。復議求婚﹐兒跪母前說贊日﹕我非世間人﹐上界眞髙仙。今與姆作兒﹐乃是夙昔綠。因得行孝道﹐度脫諸神仙。向前十五童﹐亦是我化身。今已道黑圓﹐我將返吾眞。眞凡自殊趣﹐何爲議婚姻。盍於黃堂壇﹐傳教付至人。母旣施正教﹐三淸棲我神。

諶姆聞贊﹐驚畏異常﹐遂於黃堂建立壇靖﹐嚴奉香火﹐闡孝道明王之教。明王告姆修眞之訣曰﹕每須髙處玄壇﹐疏絕異黨﹐鰷閒丘阜﹐餌服陽和﹐委鑑太虛﹐靜夷玄圃。若非無英寶帳﹐黃老玉書﹐太洞眞經﹐豁落七元﹐大上隱玄之道﹐不可偃息。一作輕蓋於流霞之車﹐一作障眷盼乎文昌之臺也。得此道者﹐九鳳齊嗚﹐萬靈萃止﹐煉身禦節八景浮空﹐龍輿虎旅遊朔八方矣。每宜寶之。於是盡付妙訣兼授靈章﹐已而辭母飛騰太空。諶姆受訖﹐寶而祕之﹐積數十年人無知者。至西晉之末﹐許君遜﹑昊君猛聞姆有道﹐遠詣丹陽求授道法。姆知其名在圖籍﹐應爲神仙﹐於是授以孝道明王之教﹐眞仙飛舉之宗﹐及正一斬邪三五飛步之術。仍以蘭公所授孝悌王銅符鐵券金丹寶經一遵元戒傳付許君﹐仍語二君五皇元譜仙藉品秩﹐乃令許君以道次授昊君。二君禮謝將辭歸﹐許君欲每歲來禮謁姆﹐姆曰﹕止之﹐子勿來﹐吾卽還帝鄕矣。乃取香茅一根南望擲之茅隨風飛去﹐因謂日。﹗子歸於所居之南數十里﹐認茅落處立吾祠﹐歲秋一至足矣。語訖忽有雲龍之駕來迎﹐淩空而去。今新建丰城二縣之界有黃堂觀﹐乃祖師仿丹陽黃堂壇所立祠﹐每年八月三日朝謁諶姆之所也。

詩曰﹕

苦志修行隱市崖﹐不知在世幾何年。

深明至道通玄妙﹐洞合虛元契上仙。

育養童兄慈念重﹐監臨老姆聖功全。

俟將法寶傳昊許﹐獨駕雲龍入碧天。

金公化

地主金公﹐世忘其名﹐或云名寶﹐行第七。世居豫章之西山。金由以進粟補官﹐朴直公正鄕聞所推服。祖師與郭璞擇地至其所居﹐璞日﹕僕相地多矣﹐未見有若此者﹐如求富貴則必有起歇﹐如欲棲隱大合仙格。其崗阜圓厚﹐位坐深邃﹐三峯幾立﹐回環云拱﹐內外勾鎖﹐無不合宜。大凡相地兼相其人﹐觀君表裹正與地符。乃與祖師同謁﹐公欣然出迎﹐懼如平生。璞白公日﹕許君欲置一舍爲修煉之地﹐故同璞上謁。公曰﹕竊觀許君仙風道骨非塵埃中人﹐第恐此地不足以處君耳。君誠有意﹐當並置莊產以爲薪水之資。許君日﹕𨿽蒙傾蓋﹐然受之無名﹐願聞所需多寡﹐惟命。公曰﹕君子一言道合身命猶以許人﹐死外物乎。老夫拙直﹐平生無用文券。乃取一大錢中破之﹐自收其半﹐以半授祖師﹐日﹕以此爲券。明日遂挈家居西林之廬舍﹐至卒老焉。玉隆官有神日西林地主顯忠眞官﹐卽公是也。宋眞宗皇帝嘗遣中使奉香燭花菜於祖師﹐中使至溪橋﹐公朱衣靴噗近之。中使不知其神也﹐至館問日﹕適橋畔有官人相近者誰也﹖。今安在﹖左右日﹔無之。中使曰﹕衣朱衣﹐狀貌肥而短者。眾咸謂無其人。翌無中使登殿致獻訖﹐過地主堂﹐視之驚日﹕昨日所見者卽此神也。竈香設禮敬嘆其靈﹐歸而奏之。卽有旨免本觀支移折變﹐蓋綠於此。公之神愈久益靈﹐邇來報應尢彰﹐未易嬋舉﹐遐邇所共知。嘉泰四年賜廟額日昭應﹐嘉定三年誥封靈助侯。

詩日﹕

靈助金侯古朴人﹐祖師傾蓋契如親。

明君豈慮難求地﹐義士猶能弗顧身。

便肯擘錢爲設誓﹐何勞書券更酬縉。

舉家挈往西林去﹐廟食吾山證土神。

許大化

許大﹐祖師之役夫也。祖師上升之日﹐適與其妻運來﹟1出市﹐今西嶺市聞祖師升天﹐夫婦推覆米車奔馳而歸。至則仙仗已興﹐夫妻撫膺哀號乞從行﹐祖師告以善功未備﹐不應飛升。﹟乃授以地仙之術﹐夫妻俱隱於西山﹐其覆車之米在地復生。今地名翻車崗生米市卽其所也。旣隱不欲人識﹐攺姓名日午﹐又爲所知復攺曰幹。夫婦各有詩畱於世﹐幹君詩日﹕自從明府升天后﹐出入塵寰直至今。不是藏名混世俗﹐賣柴沽酒貴忘心。其妻詩曰﹕醉舞狂歌踏落花﹐綠羅裙帶有丹砂。往來城市賣生藥﹐柢个西山是我家。又詩曰﹕出入仙鄕不記春﹐豈知塵世有寒溫。兒家只在西山裹﹐除卻白雲誰到門。因幹君出遊經時不歸﹐獨步醮壇有感而作。昨日因遊到翠微﹐醮壇風玲杏花稀。碧桃爲我傳�消息﹐何事人問去不歸。許大夫妻聞祖師將上升﹐苦求隨行﹐祖師以詔使告﹐合從升天人數已有定命﹐難循其請﹐故預期使之出幹﹐𨿽覆車而歸﹐已無及矣。今人時有見之者。

詩日﹕

祖師拔宅欲升天﹐運米車翻步不前。

玄詔謂何無分際﹐善功知是未完全。

鵠鸞已返雲霄去﹐夫婦空悲泣涕漣。

𨿽卽未該飛舉數﹐西山但隱地行仙。

胡詹化

胡詹二王者﹐旌陽縣二吏錄也。世不知其名﹐祖師棄官還山且久﹐二吏思慕盛徳捨家而來﹐願服役終身。祖師憫其誠意﹐而知分不應仙﹐俾沒後爲神﹑一件祠於福地束南髙峯作鎭水口﹐永享血食焉。

詩日﹕

旌陽歸騎已最最﹐吏錄難忘徳意深。

辭職隨師常竭力﹐棄家奉道盡誠心。

執鞭貴得聞言教﹐進履欣從聽咳音。

可惜登仙無夙分﹐爲神血食到於今。

胡師化

天師姓胡﹐名惠超﹐字拔俗﹐不知何許人也。人莫知其年紀﹐唐髙宗上元問來自廬山﹐棲於豫章西山之洪井。永淳中﹐幅巾布褐徒行負杖至遊帷觀﹐見同輩手不執板擎拳而已。美須眉體貌瓖偉﹐類四十歲人﹐身不甚長﹐然每處稠人中其首獨出其上﹐𨿽至長者止及其肩﹐故時稱胡長仙。人問其年幾何﹐日五十二歲﹐逾數十載問之亦復云然。至論晉宋已來治亂興廢纖毫不差﹐喜談晉司空張觀文博物如其友﹐或云許昊二君嘗授其延生煉化超三元九紀之道﹐能檄召神靈驅奮雷雨﹐至陶弘景校茅山華陽洞《太淸經》七十卷﹐天師亦預焉。背縫盡朱書其姓名﹐覽者皆見之。又曰﹔吾昔到此客於吁母﹐用是不知爲何代人物也。每路逢暴骨遺骸悉埋之﹐地有古物寶器掘之如其言而獲。聞邪怪之物﹐疾之如寇條﹐卽務剪除之。時豫章西門有樟木精爲獨足神﹐大興怪祟﹐邀人淫祀。天師一見叱罵書符禁制﹐卽命斬伐積薪灌油以火焚燎﹐妖祟遂滅﹐以地爲觀。舊名信果﹐今額天慶﹐卽玄妙。昔遊帷觀唐初嘗荒廢﹐因問主觀胡不修茸﹐答以之材力。天師奮然而往﹐不逾月以木枇至髙安樟木江口﹐距觀九十里﹐命枇人緊系縛各就宿江岸。臨暮飛墨符一道﹐中夜烈風雷雨﹐比明枇已在壇下矣。淩林嶺谷所當之路林木披靡摧折﹐又於山下發一窖﹐出錢三百千爲工役之須。應殿宇非人所居者﹐皆役鬼神爲之﹐門外鑿三井以辟火災。俗號禁火井﹐故至今永無火災矣。久之﹐異邊顯著﹐天后以蒲輪召之﹐天師探隱巖谷。州縣搜求之急不得已而出﹐至都引見武成殿﹐後臨問仙事。天師止陳道徳﹐帝王治化之源﹐後大喜。又欲畱於都下﹐委以煉丹之事﹐天師辭請還山修煉。勸遣使窗金帛送歸。行次單父賜福日﹔先生道位髙尙早出塵俗﹐如軒歷之廣成﹐漢朝之河上﹐遂能不遠千里來赴。三川日禦先開望霓裳之漸遠﹐天津後渡瞻鶴蓋以方騰。遙娣風雲惆悵無已﹐儻蒙九轉之餘希遺一丸之藥。天師乃於洪崖先生古壇際煉丹﹐首尾三年﹐降詔趨召詣闕。至則館於禁中﹐天師辭歸﹐固畱不許。天師一朝遁去﹐上聞嘆恨久之。遣使寶贈甚厚﹐兼贈詩一篇云﹕髙人協髙志﹐山服往山家。迢迢聞風月﹐去去隔煙霞。碧岫窺玄洞﹐玉鰲煉丹砂。今日星津上﹐延首望靈搓。天師歸西山居於吁母靖﹐觀有三淸中門﹐祖師橫堂﹐皆鬼工所造﹐平柱眠枋疊至脊斷削之工﹐人弗可俾至﹐植立不斜堅固不朽非人可及﹐梁牌親題大周年號﹐筆力道勁。又自寫其眞於後殿之壁﹐其居西山人皆師事之﹐千里之內無疫癘水旱之災﹐無猛鷥夭折之苦﹐遠近賴焉。長安三年二月十六日﹐命弟子於遊帷觀之西北伏龍崗造墳﹐藏太玄眞符二七星神劍靈寶策杖各一。三日而訖﹐天師正衣冠坐繩牀﹐異香滿室﹐空中云鶴﹐墻外人馬之聲紛紛不絕﹐視之已解蛻矣。州具以聞賜錢帛修齋醮﹐謐曰洞眞先生。姑蘇先生司馬禎撰牌﹐具載詳悉﹐世遠眞壁將頹﹐有一雲水道士至以版木模寫之﹐儼然復前狀﹐越夕而壁倒﹐道士亦不知所往。門以政和六年奉旨重造﹐始撒去﹐今惟眞版存焉。

詩曰﹕

凜然修質气剛雄﹐法術精通喜箸功。

句曲校經存寶藏﹐旌陽授道戢妖凶。

靈丹九煉因天后﹐古觀重修役鬼工。

徳備龍崗藏劍杖﹐一朝解蛻脫塵籠。

西山許眞君八十五化錄卷下竟

﹟1『來』疑作『米」。

學仙之難﹐自古而然。仙何難學焉﹐子不觀是傳乎。西山羣眞皆胎仙肉質﹐非與人異﹐若云其難﹐則西山無升舉之仙矣。夫難與不難之分﹐皆在人心自勤自息耳。勤者不難﹐怠者自爲難。且《許眞君詩傳》募化刊梓閱五七年﹐或張或李﹐左推右托﹐人莫肯了斯事。邇者﹐寶林信士宋道升﹐見其蹉跎﹐恐】日復】日湮沒無傳。特以大道心圓成盛事﹐咄嗟而就﹐何其難哉。觀物之成否﹐知仙之難易﹐無怪乎不可學﹐實在乎人心可否歟。故先輩云﹕盡物理則通道。云淳佑十模中元日勇悟眞人施岑再識。旌陽許眞君飛升之後千有餘載﹐迄今民攸賴焉﹐有禱則應﹐無感不通﹐有神陰相歟。今歲中元之夕﹐元明竈香於四聖堂﹐恍惚有神告云﹕翌日獻書人至。猶謂爲茫然﹐越宿﹐忽承江淮隱士賈君守澄自石城來﹐敬瞻禮眞君聖迹。又出旌陽八十五化詩傳﹐拜而誦詠﹐乃睹西山施眞人所述之詩﹐默契神告﹐感謝弗已。升堂嗚鼓﹐舉白大眾﹐敬以所賜詩傳眞於寶藏﹐永久其傳。上堂幾語﹐玆不緒錄﹐繼而賈君了心雲水之興。元明乃直書傳後記云﹐歲在丁未七月十八日﹐靈寶大師管內都道正知逍遙山玉隆萬壽宮孫元明頓首拜書。

西山許眞君八十五化錄竟

