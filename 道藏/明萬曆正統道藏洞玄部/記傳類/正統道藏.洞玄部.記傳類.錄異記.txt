錄異記

經名﹕錄異記。唐末五代杜光庭編撰。八卷。底本出處﹕《正統道藏》洞玄部傳記類。

錄異記敍

怪力亂神﹐𨿽聖人不語﹐經誥史冊﹐往往有之。前達作者《述異記》《博物志》《異聞集》皆其流也。至於六經圖緯﹐河洛之書﹐別著陰陽神變之事﹐吉凶兆朕之符﹐隨二气而生﹐應五行而出。𨿽景星甘露﹑合璧連珠﹑嘉麥嘉禾﹑珍禽珍獸﹑神芝靈液﹑卿云醴泉﹑異類爲人﹑人爲異類﹐皆數至而出﹐不得不生。數訖而化﹐不得不沒。亦由田鼠爲駕﹐野雞爲蜃﹐雀化爲蛤﹐鷹化爲鳩﹐星精降而爲賢臣﹐嶽靈升而爲良輔﹐今吉所載﹐其從皇繁。又若晉石莘神﹐憑人約物﹐烏血魚大﹐爲災爲異﹐有之乍驚於聞聽﹐驗之乃關於數歷。大區之內﹐無日無之。聊因暇辰﹐偶爲集錄。或徵於聞見﹐或采諸方冊﹐庶好事者無志於披繹焉﹐命曰《錄異記》﹐臣光庭謹敍。

錄異記卷之一

光祿大夫尙書戶部侍郎廣成先生上柱國蔡國公臣杜先生纂

仙

鬼谷先生者﹐古之眞仙也。雲姓王氏﹐自軒轅之代﹐歷於商周。隨老君西化流沙﹐洎周末﹐復還中國。居漢濱鬼谷山﹐受道弟子百餘人﹐惟張儀﹑蘇秦﹐不慕神仙﹐好縱橫之術。時王綱頹弛﹐諸侯相徵﹐陵弱暴寡﹐干戈云擾。二子得志﹐肆唇吻於戰國之中﹐或遇或否﹐或違或泰﹐以辯譎相髙﹐爭名貪祿﹐無復雲林之志。先生遺儀﹑秦書曰﹕二君足下﹐功名赫赫﹐但春到﹐秋不得久﹐茂日旣將盡﹐時旣將老。君不見河邊之樹乎﹖僕馭折其枝﹐波浪激其根。此木非與天下人有仇怨。所居者然也。子不見嵩岱松梧華霍之樹﹐上葉陵靑雲﹐下根通三泉﹐上有玄狐﹑黑猿﹐下有豹隱﹑龍潛﹐千秋萬歲﹐不逢斤斧之患。此木非與天下人有骨血﹐蓋所居者然也。今二子好雲路之榮﹐慕長久之功﹐輕喬松之永延﹐貴一夕之浮爵﹐痛焉悲夫﹗二君﹐痛焉悲夫﹗二君。儀﹑秦答書曰﹕先生秉徳含弘﹐饑必瞰芝英﹐渴必飲玉漿﹐徳與神靈齊明﹐與三光同﹐不忘賜書﹐戒以貪味。儀以不敏﹐名聞不昭﹐入秦匡霸﹐欲翼時君。刺以河邊﹐諭以探山﹐𨿽素空間﹐誠銜斯旨。儀等曰﹕偉哉﹗先生﹐玄覽遐鑑﹐興亡皎然。二子不能抑志退身﹐甘夢虫之﹐樂﹐棲竹葦之巢﹐自攘泯滅﹐悲夫痛哉﹗

廬山九天使者。開元中﹐皇帝夢神仙﹑羽衛﹐千乘萬騎﹐集於空中。有一人﹐朱衣金冠﹐乘車而下。謁帝曰﹕我九天采訪﹐巡糾人問﹐欲於廬山西北置一下宮。自有木石基址﹐但須工力而已。帝卽遣中使詣山西北﹐果有基迹宛然。信宿有巨木數千段﹐自然而至﹐非人力所運。堂殿廓宇﹐隨類致木﹐皆得足用。或云此木昔九江王所采﹐擬作宮殿﹐沈在江州謐浦﹐至是神人運來﹐以供所用。廟西長廊﹐柱礎架虛﹐在巨澗之上﹐其下汨流奔響﹐泓官不測﹐久歷年歲﹐曾無危墊。初構廟時﹐材木自至﹐一夕巨萬﹐皆有水痕。門殿廊宇之基﹐自然化出﹐非人版築。常有五色神光﹐照燭廟所﹐常如晝日﹐揮斤運工﹐略無餘暇﹐人力忘倦﹐旬月告成。畢工之際﹐中使夢神人曰﹕赭堊丹綠﹐廟北地中﹐尋之自得﹐勿須遠求。於是訪之﹐采以充用﹐略無所闕。旣而建昌渡有靈官五百餘人﹐若衣道士服者﹐皆言詣使者廟﹐今圖像存焉。初﹐玄宗夢神人日﹐因召天臺煉師司馬承禎﹐以訪其事。承禎奏曰﹕令名山嶽瀆﹐血食之神﹐以主祭祠﹐太上慮其妄有威福﹐以害蒸黎﹐分命上眞監花川嶽﹐有五嶽眞君焉。又靑城丈人爲五嶽之長﹐淪山九天司命﹐主九天生籍。廬山九天使者﹐執三天之錄。彈糾萬神﹐皆爲五嶽上司。蓋各置廟﹐以齋食爲饗。是歲五嶽三山﹐各置廟焉。

鄂州黃鶴樓前江中﹐云有羅眞人碑。言是羅眞人曾於鄂州化﹐見頭爲雙髻﹐年可四十餘﹐於民家傭力﹐未嘗言語。忽。一旦﹐郡中大設﹐於眾中叱責一人﹐令其速去。此人驚懼拜謝﹐奔入樓下江中﹐眾皆異之。太守問其所以﹐答云﹕所叱者﹐江中白龍也。港欲害此城池﹐吾故叱之遣去。太守疑其詐﹐試請一見白龍﹐驗其虛實。此人與太守登樓﹐以符投之﹐俄而江上晦暝﹐白龍卽見。長數百丈﹐眾皆見之﹐尋復遣去。此人是羅眞人也。今羅公遠眞人﹐於蜀頻見﹐多主水旱之事。鄂州所見﹐亦恐是公遠耳。

淮南王安﹐好神仙之道﹐海內方士﹐從其遊者多矣。一旦﹐有八公詣之﹐容狀衰老﹐枯槁樓偃。合者謂之曰﹕王之所好﹐神仙度世﹐長生久視之道﹐必須有異於人﹐王乃禮接。今公衰老如此﹐非王所宜見也。拒之數四﹐公求見不已﹐合者對如初。八公曰﹕王以我衰老﹐不欲相見﹐卻致年少﹐又何難哉﹖於是振衣整容﹐立成童幼之狀。合者驚而引進﹐王倒屐而迎之﹐設禮稱弟子曰﹕髙仙遠降﹐何以教寡人﹖問其姓氏﹐答曰﹕我等之名﹐所謂文五常﹐武七徳﹐枝百英﹐壽千齡﹐葉萬樁﹐嗚九臯﹐修三田﹐岑一峯也。各能吹噓風雨﹑震動雷電﹐傾天駭地﹐回日駐流﹐役使鬼神﹐鞭撻魔魅﹐出入水火﹐移易山川﹐變化之事﹐無所不能也。時王之小臣伍被曾有過﹐恐王誅之﹐心不自安﹐詣闕告變﹐證安必反。武帝疑之﹐詔大宗正持節淮南﹐以案其事。宗正未至﹐八公謂王日﹔伍被人臣﹐而誣其主﹐天必誅之﹐王可去矣。此亦天遣王耳。若無此事﹐日復一日﹐人問豈可捨哉﹖乃取鼎煮藥﹐使王服之﹐骨肉近三百餘人﹐同日升天。雞犬舐藥器者﹐亦同飛去。八公與王駐馬於山石上﹐但畱人馬蹤迹﹐不知所在。宗正至﹐以此事奏帝﹐帝大懊恨﹐命誅伍被。自此廣招方士﹐亦求度世之藥﹐竟不得。其後王母降時﹐授仙經﹐密賜靈方﹐得尸解之道。由是茂陵﹑玉箱﹑金杖﹐再出人問﹐抱犢道經﹐見於山洞。亦示武帝不死之迹耳。成都至眞觀道士黎元興﹐龍朔年中﹐於學射山﹐欲創造觀宇。夜夢神人引升髙山大殿之中﹐謁見中央黃老君。身長數丈﹐髭須皎白﹐戴金鳳冠﹐著雲霞衣﹐侍衛十餘人。顧謂元興曰﹕吾近有材木﹐可構此觀﹐無煩憂也。如此再夢數日﹐有人於萬歲池中﹐乘舟取魚﹐或見水色淸澈﹐池底大木極多﹐以告元興。元興令人取之﹐得烏楊木千餘段﹐至有長百尺者﹐以用起觀。作黃老君殿﹐依夢中像塑之。又制三尊殿﹐講堂齋壇﹐房廊門宇﹐木皆足用。

永平四年甲戌﹐利州刺史王承賞奏﹐深渡西入山二十里。道長山楊謨洞﹑在峭壁之中﹐上下懸險﹐人所不到。洞中元有神仙﹐或三人﹐或五人﹐服飾黃紫﹐往往出見。是時所見﹐人數稍多。詔道門威儀﹑凝眞大師﹑默鑑先生任可言﹐內大徳施昭訓﹐資靑詞禦香﹐與內使楊知淑﹐同往醮謝。又復出見如初﹐詔攺景谷縣爲金仙縣﹐道長山爲玄都山﹑楊謨洞爲紫霞洞。仍封玄都山主者爲玉淸公﹐置紫霞觀﹐以旌其事﹐縣令李鑰賜誹魚袋正授。

恩州大江之側﹐崖壁萬仞﹐髙處有洞門﹐中有仙人。江中船人﹐叫聲呼之﹐往往卽出。多著紫衣﹐下窺江岸﹐躊躇久之方去。洞下江灘水淺﹐往來舟船﹐於此般載上岸﹐船輕然後可行。有旭川劉宰宏﹐曾過此灘。舟人具話其事﹐因呼數聲﹐仙人果出。山上絕頂﹐多有石等﹐回然挺拔﹐髙者僅千尺﹐亦有數百尺者﹐皆光色潔白﹐如凝酥積雪﹐人迹不到。大都黔峽諸山﹐有大酉小酉﹐皆是絕迹勝境﹐爲神仙所居。

蘇校書者好酒﹐唱《望江南》﹐善制球杖﹐外混於眾﹐內贊修眞。每有所闕﹐卽以球杖幹於人﹐得所酬之金﹐以易酒。一旦﹐於郡中白日升天﹐約是壬申﹑癸酉年也。晉州汾西令張文渙長官說此。

仙人許君居世之時﹐嘗因修觀﹐功用旣畢﹐欲刻石記之。因得古碑文字﹐形缺不可復識。因刻去舊文﹐刊勒新記﹐自是恍惚不安。暇日﹐徐步庭砌﹐聞空中語曰﹕許君﹐許君﹐速詣水官求救﹐不然卽有不測之釁。愕然異之﹐再問其事﹐杳不復答。乃竈香虔祝﹐願視求救之由。良久﹐復語曰﹕所刻碑舊文﹐𨿽已磨滅﹐而當時爲文之人﹐見詣水官相訟奪我之名﹐顯己之名。由此水官將有執對之命﹐速宜求之。許君乃訪得舊文﹐立石刊紀。一夕﹐夢神人相謝﹐云﹕再顯名氏﹐無以相報﹐請作水陸大醮﹐普告山川萬靈﹐得三官舉明﹐可以｀證道。君依教修之﹐遂成道果。自此水陸醮法﹐傳於人問﹐成都道士楊景昭說此。

馬道流﹐名智能﹐常遊歷江湖問。乾寧丁巳歲﹐至玉梁觀。時有大齋﹐智能徑上山頂。時道眾畱之不住﹐至山頂九仙得道處安座﹐儼然而化﹐神色不變﹐手足柔軟﹐與生無異。

司馬凝正﹐攻書好道﹐遊江湖問久矣。咸通初﹐與道士白無隅﹑張堅白﹐於洞眞觀繕寫眞經。尋復遊歷諸山﹐貌如五十歲人。天復中﹐來往西山﹑玉筍﹑袁吉諸郡﹐人皆識之。但性多板﹐茸﹐未嘗拘檢。每於市肆里巷﹐與人鬥毆。忽於洪州生米埠﹐止僧院中。累日誼醉﹐爲人所擊。眾患之﹐醒而謂之曰﹕師不拘道行﹐作此猖狂﹐不惟污辱道風﹐亦且喧亂於我。凝正聞﹐怒曰﹕我爲僧人所辱﹐何用生爲﹖卽僕地而死。遺巡肌肉靑黑﹐手足堅勁。卽爲官中檢視﹐縣申於州。時當暑月﹐停畱數日﹐驗覆方畢﹐了無臭敗。州司命給衣物﹑祕器﹐沐浴將殮。蹙然而起﹐振衣出棺﹐神色自若。入肆飲酒﹐與常無異。眾共驚嘆﹐莫測其由。今猶在江西境內﹐時天佑庚午年也。

隱士朱君記《靈池縣圖經》云﹕朱桃槌者﹐隱士也。以武徳元年﹐於蜀縣白女毛村居焉。艸服素冠﹐晦名匿位﹐織屨自給﹐口無二價。後居楝平山白馬溪大盤石﹐山石色如冰素﹐平易如砥﹐可坐十人。石側有一樹﹐垂陰布護於其上﹐當暑熾之月﹐玆焉如秋﹐桃槌休偃於是焉。有好古之士﹐多於玆遊。朱公或斷輪以爲資﹐前長史李厚徳﹐後長史髙士廉﹐或招以弓旌﹐或遺以尺牘﹐並笑傲不答。太子少保﹐阿東薛稷﹐爲之圖贊云﹕先生知足﹐離居盤桓﹐口無二價﹐日惟一餐﹐築土爲室﹐捲葉爲冠﹐斷輪之妙﹐齊扁同歡。

隱士朱桃槌茅茨賦薛稷作

若夫虛寂之士﹐不以世務爲榮﹔隱逐之流﹐乃以閒居爲樂。故孔子達士﹐仍遭桀溺之譏﹔叔夜髙人﹐乃被孫登之誚。況復尋山骯水﹐散志娛神﹐隱外茅茨之問﹐屬想靑雲之外﹐逸世上之煩襟﹐遂明時之髙志而已矣。

其辭曰﹕若乃觀余庵室﹐修諸陋質野外﹐孤標山旁迥出。峭壁則崩剝而通風﹐懸崖則摧頹而瀉日。時或居閒﹐晚思景媚﹐靑春陶斯僩谷﹐委此心神。削野華而作杖﹐捲竹葉而爲巾。不以聲名爲貴﹐不以珠玉爲珍﹐自然風前引嘯﹐月下髙眠。庭惟三徑﹐琴則一弦﹐散誕池塘之上﹐逍遙巖壑之問﹐逍遙兮無所托﹐志意兮還自樂。向明月以彈琴﹐對淸風而緩酌﹐望嶺上之靑松﹐聽云問之白鶴﹐用山水以優遊﹐忘琴書之寂寞。谷中偏覺烏聲﹐多聲多音﹐韻自相和。見許毛衣眞亂錦﹐聽渠聲韻﹐宛如歌調弦聲﹐緩急向我茅茨集﹐時逢雙騖來﹐屢值遊蜂入。冰開綠水更應流﹐艸長階前還復濕。吾意不欲世人交﹐吾意不羨功名立﹐將知世事盡徒勞﹐爭似幽棲長自戢。

初﹐薛公爲彭山令﹐聞其風而說之﹐作茅茨賦以贈焉。洎解印還京﹐假途就謁﹐其室已虛矣。但遺蹤宛然﹐訪於鄕裏﹐云朱公或出或處﹐或隱或顯﹐蓋得道者。薛公題贊於其壁﹐而還長安。復數年﹐鄕人時見朱公﹐而竟不知所在﹐其所隱之石﹐今亦不見﹐巨木之下﹐惟石洞存焉。近年石洞長亦閉塞﹐後宰邑好事者﹐刻賦爲碣﹐立於洞門﹐幹官道之側。然鄕邑祈請焚香禱祝者﹐頗有靈應﹐自非得道證品﹐孰能與於此乎﹖

錄異記卷之一竟

錄異記卷之二

光祿大夫尙書戶部侍郎廣成先生上柱國蔡國公臣杜光庭纂

異人

李特﹐字玄休﹐凜君之後。昔武落鍾離山崩﹐有石穴二所﹐一赤如丹﹐一黑如漆。有人出於赤穴者﹐名務相﹐姓巴氏。有出於黑穴者﹐凡四姓﹐嗥氏﹑樊氏﹑梧氏﹑鄭氏﹐五姓皆出﹐皆爭爲長﹐於是務相約以劍刺穴﹐能著者爲凜君。四姓莫著﹐而務相之劍懸焉。又以土爲船﹐雕畫之而浮水中﹐曰﹕若其船浮者﹐爲凜君。務相船又獨浮﹐於是遂稱摩君。乘其土船﹐將其徒卒﹐當夷水而下﹐至子鹽陽。盥陽水神女子﹐止凜君曰﹕此魚盥所有﹐地又廣大﹐與君俱生﹐可止無行。摩君曰﹕我當爲君求凜地﹐不能止也。鹽神夜從凜君宿﹐旦輒去﹐爲飛虫﹐諸神皆從其飛﹐蔽日﹐稟君欲殺之﹐﹐不可。別又不知天地東西﹐如此者十日。凜君卽以靑縷遺鹽神﹐曰﹕嬰此卽宜之﹐與汝俱生﹐不宜﹐將去汝。盥神受而嬰之﹐凜君至陽石上﹐望膺有靑縷者﹐跪而射之﹐中鹽神﹐鹽神死﹐羣神與俱飛者皆去﹐天乃開玄。凜君復乘土船﹐下及夷城﹐夷城石岸曲﹐泉水亦曲﹐望之如穴狀。凜君嘆曰﹕我新從穴中出﹐今又入此﹐柰何﹖岸卽爲崩﹐廣三丈餘﹐而階階相承﹐凜君登之。岸上有平石﹐長五尺﹐方一丈﹐凜君休其上﹐投策計算﹐皆著石焉。因立城其傍而居之﹐其後種類遂繁﹐秦並天下﹐以爲黔中郡。薄賦斂之歲﹐出錢四十萬﹐巴人呼賦爲寶﹐因謂之實人焉。

袁起者﹐後漢時湘中人。在鄕忽醉﹐三日始醒﹐起吐皆聞酒气﹐自雲起與天神共飲。後任漢陽令﹐逆說丰儉有驗。白日判陽﹐夜判陰。忽乘雲而上天﹐不知所在。

契眞先生李羲範﹐住北郁山玄元觀。咸通末﹐已數年矣﹐每入洛城徽安門內﹐必攺服歇轡焉。有李生者﹐不知何許人﹐年貌可五十餘﹐與先生叔宗從之禮。揖詣其所居﹐有學童十數輩﹐生有一妻﹑一男﹐其居甚貧﹐寶日不暇給。自此先生往來﹐多止其學中﹐異常款狎。忽一夕﹐詣郁山與先生爲別﹐擁鑪夜話﹐問其將何適耶﹐生曰﹕某此別辭世矣﹐非遠適也。某受命於冥曹﹐主給一城內戶口逐日所用之水﹐今月限旣畢﹐不可久住﹐後三日死矣﹐五日妻男葬某於此山之下。所闕者﹐雇送終之人﹐少一千錢﹐托道兄貸之﹐故此相囑﹐兼告別矣。因曰﹕人世用水﹐不過日用三五升﹐過此極﹐有臧福折算﹐切宜愼之。問其身後生計﹐生曰﹕某妻聘執喪役﹐夫姓王某。小男後當爲僧﹐然其師在江南﹐二年外方至﹐名行成。未至間﹐且寄食觀中也。先生曰﹕便令入道﹐可乎﹖生曰﹕伊是僧材﹐不可爲道﹐非人力所能遣此﹐並陰隱品定。言訖﹐及曉告去。自是累阻寒雪﹐不入洛城﹐且五日矣。初霽﹐李生之妻﹐與數輩詣先生﹐云李生謝世﹐今早葬於山下﹐欠一千錢﹐云嘗托先生助之﹐故來取耳﹐仍將男寄先生院。後江南僧行成果至﹐宿於先生之室﹐因與李生之男委之﹐行成欣然攜去。云﹕旣有成約﹐當教以事業﹐度之爲僧。二歲餘﹐行成復至﹐已爲僧矣。謂得《法華經》甚精熟焉。初﹐先生以道經授之﹐經年不能記一紙﹐人之定分﹐信有之焉﹐果僧材也。

李業舉進士﹐因下第﹐遇陜號山。路值暴雷雨﹐投村捨避之。鄰里甚遠﹐村家只有一小童看捨。業牽驢庇於檐下﹐左軍李生﹐與行官楊鎭﹐亦投捨中。李有一馬﹐相與入止捨內。及稍霽﹐已暮矣。小童曰﹕阿翕昂欲歸﹐不喜見賓客﹐可去矣。業謂曰﹕此去人家極遠﹐日勢已晚﹐固不可前去也。須臾老翁歸﹐見客欣然﹐異禮延接﹐畱連止宿。旣曉﹐懇畱欲備撰﹐業魄謝再三﹐因言曰﹕孫子云阿翕不愛賓客﹐某又疑夜﹐前去不得﹐甚憂。怪及不意﹐過禮周旋﹐何以當此。前曰﹕某家貧﹐無以佇賓﹐暫於接客﹐非不好客也。然三人皆節度使﹐某何敢不只奉耶﹖業曰﹕三人之中﹐一人行官耳﹐言之過矣。翁曰﹕行官領節鐵﹐在兵馬使之前﹐秀才節制﹐在兵馬使之後。然秀才五節鐵﹐勉自愛也。旣數年不第﹐業後戎幕矣。明年楊鎭爲仇士良開府擢用﹐累職至軍使﹐除涇州節度使。李與鎭同時爲軍使﹐領鄧州節度。業以討黨項功﹐除振武合涇﹐凡五鎭﹐旎鐵一如老鉤之言。

景知果﹐亦有道者也。居竇圖山﹐與虎豹同處﹐馴之如家犬焉。鴉數隻﹐集其肩臂之上﹐鳴戲爲常。又有巨蛇﹐時出﹐知果叱而遣之﹐蜿蜓而去。虎三數頭﹐於庭中﹐月夜交搏﹐騰踏旣甚﹐知果怒持白挺擊之﹐遂散去。知果於觀側蘿艸﹐兔臥艸中﹐不驚﹐手移於他所﹐如貓犬耳。其狎異類也如此﹐一日一失所之。

鳳州賓佐王部員外﹐時在相國滿在相府﹐幕中籌畫﹐賓佐最爲相善。有客任三郎者在焉﹐府中僚屬﹐咸與之相識﹐而獨親於王居。無何﹐忽謂王曰﹕或有小失意﹐抑吾子之福也。又旬月﹐王忽失主公意﹐因稱疾百餘日﹐主公致於度外﹐音問杳絕。任亦時來﹐一日﹐謂王曰﹕此地將受災﹐官街大樹自枯﹐事將逼矣。葉隕之時﹐事行也﹐可速求尋醫﹐以脫此禍。王以主公之怒未息﹐深以爲不可。任曰﹕但三貢啟事﹐必有指揮。如其言﹐數日內﹐三貢啟乞於關隴﹐已來尋醫。果使人傳旨相勉﹐遽以。出院﹐倒錢匹段﹐相遺倍厚於常。王乃入謝﹐畱宴﹐又遺彩擷錦鏟之物。及其家﹐不旬﹐卽促行北去。滿相於郊外宴餞臨岐之賜﹐僅二百餘。十五六日﹐至昊山縣﹐儀居而止。又十來日﹐鳳州人言﹐已軍變矣﹐滿公歸褒中﹐同院皆死於難。王獨免其禍﹐任公問其所捨﹐再往謁之﹐失其所在矣。

黃齊﹐衙隊軍褊裨也﹐常好道﹐行陰功﹐有歲年矣。於朝天嶺﹐遇一老人﹐髭鬢皎白﹐顏色瓔孺﹐肌膚如玉﹐與之語曰﹕子旣好道﹐五年之後﹐當有大厄﹐吾必相救﹐勉思陰徳﹐無退前志。其後﹐齊下峽﹐舟船覆溺﹐流至灘上﹐如有人相拯﹐得及於岸﹐視之乃前所遇老人也。尋失所在﹐自是往往見之。忽於什郁縣市中相見﹐召齊過其所居﹐出北郭外﹐行樹林中﹐可三二里﹐卽到其家。山川林木﹐境趣幽勝﹐畱止一夕。因言曰﹕蜀之山川﹐是大福之地﹐久合爲帝王之都﹐多是前代聖賢鎭壓崗源﹐穿絕地脈﹐至其遲晚。凡此去處﹐吾皆知之。又蜀字若去虫﹐著金正應﹐金徳久遠﹐王於西方﹐四海可服﹐汝當爲我言之。及明相送出門﹐已在後城山內﹐去縣七十餘里。旣歸﹐亦話於人﹐終無申達之路﹐數月齊卒。

夔州道士王法玄﹐舌大而長﹐呼文字不甚典切﹐常以爲恨。因發願讀《道徳經》﹐夢老君與前其舌。覺而言詞輕利﹐精誦五千言﹐頗有徵驗。道士郝法遵﹐居廬山簡寂觀﹐道行精確﹐獨力檢校﹐以歷數年﹐全無徒弟。忽夢玄中法師謂之曰﹕汝無人﹐甚見勤勞﹐今有二童子﹐所恨年小耳。旣覺﹐話之於眾﹐出山過民﹐王家有孩子﹐年才一眸﹐見法遵至﹐來抱其足﹐不肯捨去。法遵去後﹐晝夜啼號﹐累日不息。法遵至﹐則欣然迎之。其父母曰﹕三五年後﹐卽捨爲童子。又一小兒姓劉﹐眼有五色光﹐父母疑其怪異﹐因灸眼尾﹐其光遂絕。已四五歲﹐捨在觀中﹐今稍長成﹐相次入道﹐果符玄中夢授之語矣。

湖南判官鄭郎中莞庭﹐今爲連州刺史。頃於嶽下﹐寄褐其兄魚監札。誕一男﹐當生之時﹐有鶴七隻﹐盤旋居處。至七日﹐七鶴又來。至百二十日﹐二十七鶴俱來。天地晴朗﹐云物稍異﹐皆經日而去。所產之子﹐性頗淳厚﹐儀貌整肅﹐卽以鶴爲名﹐天復庚申年也。四明山道士焦隱黃立傳記其事矣。

燉煌公李太尉徳裕﹐一日一有老叟詣門﹐引五六輩﹐升巨木請謁焉。合者不能拒之﹐公異而見之。叟日﹐其家藏此桑寶三世矣﹐某已耄矣﹐感公之好奇搜異﹐足以獻爾。木中有奇寶﹐若能者斷之﹐必有所得。洛邑有匠﹐計其年齒且老﹐或身已歿。子孫亦當得其旨訣﹐非洛匠無能斷之者也。公如其言﹐訪於洛下﹐匠已姐矣。其子應召而來﹐睨而視之﹐曰﹕此可徐而斷之矣。因解爲二琵琶槽﹐自然有白鴒羽翼﹐爪足巨細畢備﹐匠料之微失﹐厚薄不中﹐一鴒少其翼。公以形羽全者進之﹐自畱其一。今猶在民問﹐水部員外盧延讓見太尉之孫﹐道其事。

洪州北界大五埠胡氏子﹐亡其名。胡本家貧﹐有子五人﹐其最小者﹐气狀殊偉﹐此子旣生﹐家稍充給。農桑營贍﹐力漸丰足﹐鄕裏咸異之。其家令此子以船載麥﹐訴流詣州市﹐未至問﹐江岸險絕﹐牽路不通﹐截江而渡。船勢抵岸﹐力不能制﹐沙摧岸崩﹐穴中得錢數百萬。棄麥載錢而歸﹐由是其家益富﹐市置僕馬﹐營飾服裝﹐咸言此子有福﹐不欲久居村落。因令來往城市﹐稍親狎人事﹐行及中道﹐所乘之馬﹐跑地不進。顧謂其僕曰﹕船所抵處﹐岸中得錢﹐馬所跑處﹐亦恐有物。因令左右雕之﹐得金五百兩﹐資之還家。他日後詣城市﹐因有商胡遇之﹐知其頭中有珠﹐使人誘之﹐以其狎熟﹐飲之以酒﹐取其珠而去。初﹐額上有肉隱起﹐如半球子形。失珠之後﹐其肉遂陷。旣還家﹐親友眷屬﹐咸共嗟訝﹐自是此子精神臧耗成疾而卒。其家生計﹐亦漸亡落焉。

宣城節使趙鐘﹐額上亦有肉隱起﹐時人疑其有珠。旣爲淮南攻奪其縣郡﹐鐘爲亂兵所害。有卒訪其首級﹐剖額得珠而去﹐貨與商胡。胡云﹕此人珠旣死矣﹐不可復用﹐乃售與塑畫之人﹐爲佛額珠而已。

趙騖奴者﹐合州石鏡人也﹐居大云寺地中。初其母孕數月﹐產一虎﹐棄於江中。復孕數月產一巨鰲﹐又棄之。又孕數月﹐產一夜叉﹐長尺餘﹐棄之。復孕數月﹐而產騖奴﹐眉目耳鼻口﹐一一皆具﹐其自項已下﹐其身如斷瓠﹐亦有肩夾﹐兩手各長數寸﹐無肘臂﹐腕掌於圓肉上各生六指﹐才寸餘﹐爪甲亦具。其下有兩足﹐各一二寸﹐亦皆六指。旣產﹐不忍棄之。及長﹐只長二尺餘﹐善入水﹐能乘舟﹐性甚狡慧﹐詞喙辯給﹐頗好殺戮。以捕魚宰豚爲業﹐每闕船驅像及歌竹枝詞較勝﹐必爲首冠。市肆交易﹐必爲牙保。常髡發緇衣﹐民間呼爲趙師﹐晚歲但禿頭白衫而已﹐或拜跪跳躍﹐倒陪於地﹐形必保露﹐人多笑之。或乘驢遠適﹐只使人持之﹐橫外鞍中﹐若衣囊焉。有二妻一女﹐衣食丰足﹐或擊室家﹐力不可制。乾徳初年﹐僅六十﹐腰腹數圍﹐面目如常人無異。其女右手無名指長七八寸﹐亦異於人。

符氏始王關中新平﹐有長人見語百姓張靖曰﹕符氏應天受命﹐今當太平﹐外面者歸中而安泰。問姓名﹐不答﹐俄而不見。新平令以聞符健以爲祆﹐下靖獄。會大霖雨﹐河渭蒲津監寇登﹐得一履於河。長七尺三寸﹐人迹稱之﹐指長尺餘﹐文深一寸﹐健嘆曰﹕覆載之問﹐何所不有﹖張靖所見﹐定非虛也。赦之。

吉州東山有觀焉﹐隔瀟江﹐去州六十里。咸通中﹐有楊尊師居焉。師有道衛﹐能飛符救人﹐觀側有三井﹐一井出盥﹐一井出茶﹐一井出豉。每有所闕﹐師令取之﹐皆得食之﹐能療眾疾。師得道之後﹐取之無復得矣。

邵州城下﹐大江南面潭中﹐昔開元年﹐天師申元之藏道士之書三石函於潭底。元之善三五禁呎之法﹐至今邵州猶多能此衛者﹐爲南法焉。

白鶴山﹐屬嶽州湘陰縣﹐接潭澧二州界﹐卽晉代陶眞君拔宅升天之所﹐有陶仙觀在焉。山不甚深﹐而兵戈寇盜不可得至。居者數百戶﹐晏然無虞。處士胡恬卜居於此﹐父爲晏州刺史﹐恬獨好道﹐髙臥雲林﹐善陰陽緯候﹐星歷推步﹐鑪火黃白之事﹐彭素道﹐易占衛﹐篆隸詞賦﹐皆曲盡其能。調元煉气專以神仙爲務。景福年﹐於安州遇上蔡人馬處謙賣卜於世﹐憫其瞽疾而致孝於二親﹐學衛未至﹐旨甘不足。因挈入山授推授課之訣。歲餘業就﹐送之出山。時鄂州大馴﹐相國杜洪與恬相遇﹐話及祈檮之事。恬爲考召投丹符於江中﹐俄而大霪﹐合境告足﹐厚酵金帛﹐不顧而去。𨿽諸侯辟召﹐皆不能致屈﹐至今猶在山中。嘗誠處謙曰﹕吾之所學﹐爲身也﹐非以爲人。以子純孝恭謹﹐故以相教。欲丰終身之給﹐黃白之衛﹐吾欲言之﹐足以速子之禍﹐夭子之命矣﹐非所惜也。勿以知數而誇誕輕言以取患。夫人資五气而生﹐有升降﹐陰陽有盛衰﹐五星有逆順﹐年命有吉凶。然積善者貽福﹐積惡者貽殃﹐視其所履﹐災珍可知耳。苟善之不修﹐非禳請所及也。由是處謙𨿽與人言休咎﹐未嘗行禳厭之事。是後仕蜀﹐爲少將作檢校僕射。

錄異記卷之二竟

錄異記卷之三

光祿大夫尙書戶部侍郎廣成先生上柱國蔡國公臣杜光庭纂

忠

光啟二年﹐丙午正月二日壬午﹐河東兵士入京師。是時車駕已巡幸陳倉﹐諸侯奔問相次而至。河東之帥搜索都城諸朝士﹐於新昌井害中得奉常牛公叢及甥侄三四人﹐與軍將盧謙﹐將往河東。盧謙方有疾﹐捨於井畔而去。牛公旣至河東﹐晉王承迎稟敬﹐逾於師資。公亦以忠孝之道﹐君臣之禮﹐以諭之焉。朝廷故實政理體要﹐晉王亦時訪之於公焉。是歲六月﹐僖宗幸褒梁﹐蕭遘﹑裴徹立襄王於長安﹐號日監國。京輔左右﹐洎江南河北﹐皆傳襄王教令以懷撫之﹐或就加勛爵﹐或徵督貢奉﹐亦使諫議大夫鄭合敬與中官資教令官告以入河東。牛公謂晉王曰﹕傳聞聖上駐蹕陳倉﹐必恐南幸梁洋﹐襄王之立﹐非得眾心。蓋蕭裴輩嫉闔尹持權﹐不欲扈衛南去。故有此立。有君在外﹐襄王之教﹐非眞命也。晉王悖然﹐遂戮其使﹐焚其教令。月餘﹐道路阻絕﹐不復得知朝廷之信。牛公憂戚不擇﹐因之遘疾。晉王疊命醫藥﹐或躬詣所居﹐勸以飲食﹐不能致損。盧謙疾愈﹐自西京乞食開道﹐求公之信息﹐亦達河東。晉王嘉其誠節﹐授以右職﹐謂其左右將校曰﹕事主勤盡有盧謙者﹐吾將脫衣以衣之﹐均食以食之﹐豈復惜官爵重賞乎﹖一旦﹐醫工忽謂牛公﹐以行路謬傳之信云﹕襄王正位﹐聖主升遐。公失聲號呼﹐歐血而絕。良久方蘇﹐自艸遺表﹐懇陳晉王忠孝誠節﹐自言老病﹐不得扈衛奔問﹐詞旨激切﹐覽者感動﹐公嗚咽涕泗﹐移時絕筆而薨。晉王驚痛者久之﹐斬醫工以謝焉。乃驛表俾盧謙奏於行在﹐上聞於岐府﹐下詔褒美﹐贈牛公忠貞公﹐盧謙授滑州別駕。

僖宗在蜀﹐以司封郎中王懂授萬年令﹐兼禦史中丞﹐先次歸京。乙巳年﹐駕回長安﹐轉右散騎常侍。十二月二十五日乙亥﹐蒲帥犯闕。是夜三更﹐駕出寶雞﹐值方寢疾﹐不得扈衛﹐自居在平康裏奔南山下。自是杜門息迹﹐養疾累月。其夏﹐襄王稱制京師﹐搜訪具言﹐教令峻切﹐蕭裴秉權﹐中外畏憚。慥不自安﹐升疾起。旣至僞詔﹐加左常侍﹐值稱疾不朝﹐謝襄王使。禦醫視之﹐賜藥物﹐一無所受﹐號慟而薨。朝野聞之﹐莫不痛惜焉。

僖宗幸蜀﹐黃巢陷長安。南北臣僚奔問者相繼﹐無何﹐執金吾張直方與宰臣劉鄴於淙諸朝士等﹐潛議奔行朝﹐爲羣盜所覺﹐誅戮者至多。自是呃東﹐內外阻絕﹐京師積根尙多。巧工劉萬餘﹐樂工鄧慢兒﹐角紙者摘星胡弟米生者﹐竊相謂曰﹕大寇所向無敵﹐京城根貯甚多﹐𨿽諸道不賓﹐外物不入﹐而支持之力﹐數年未盡。吾黨受國恩﹐深志效忠﹐赤而飛竄無門﹐皆爲逆黨所使﹐吾將貢策﹐請竭其根﹐外貨不至﹐內食旣盡﹐不＇一二年﹐可自敗亡矣。萬餘﹐黃巢憐其巧性﹐常侍直左右。因從容言曰﹕長安苑囿城隍﹐不啻百里﹐若外兵來逼﹐須有禦備﹐不爾固守爲難。請自望仙門以北﹐周玄武白虎諸門﹐博築城池﹐置樓櫓卻敵﹐爲禦捍之備﹐有持久之安也。黃巢喜且賞其忠節﹐卽曰﹕使兩街選召丁夫各十萬人築城﹐人支米二升﹐錢四十文日計。左右軍支米四千石﹐錢八千貫。歲餘﹐功不報而城未周﹐以至於出太倉谷以支夫食﹐然後剝楡皮而充禦廚﹐城竟不就。萬餘懼﹐賊覺其機﹐出投河陽﹐經年病卒。鄧慢兒善彈琵琶﹐樂府推其首冠。黃巢頗狎之﹐因灸其右手﹐托以風廢﹐終不爲彈。＇禮之甚厚﹐而未嘗爲執器奏曲。每三五日﹐一召入禁中﹐輟與之金帛。一旦﹐謂其友曰﹕吾聞忠節之士﹐有死而已﹐吾頻爲大寇所逼﹐終不能爲之屈節奏曲。今日見召﹐吾當就死﹐不復歸矣。與妻女一兒訣別﹐使者促之﹐遂入見黃巢﹐黃巢欣然謂曰﹕汝樂官推所藝第一﹐而久云風廢﹐吾亦信待於汝﹐豈不致三兩聲琵琶乎﹖不全曲也。慢兒曰﹕某出身應役朱紫之服﹐皆唐天子所賜﹐固不忍負前朝之恩﹐以此樂樂於他人也。巢大怒﹐命斬之﹐屠其家焉。摘星胡弟善射﹐發無不中﹐巢甚愛之﹐衣以錦服﹐出入常在馬前。渭橋爲官軍所奪﹐黃巢親領兵以禦之﹐旣至橋﹐命米生引滿以射﹐凡發十數箭﹐箭皆及遠而不中。黃巢請之﹐箭皆及遠而不中物何也﹖對曰﹕聖唐兵士﹐非親卽故﹐故不中爾。巢怒﹐亦殺之。

孝

資州人陰玄之﹐少習五經﹐尢精左史。父歿﹐廬墓六時臨哭﹐常有溪龍山虎助其號聲﹐久之﹐亦有鬼神助哭。每夜常有二燈來照墓前﹐至明乃息。又丁母憂﹐墓廬凡六年﹐艸庵破壤﹐終不再茸﹐處於土穴中。因患玲气﹐腰腳聲音嘶嘎﹐而講誦不倦。每謂人曰﹕千名求進﹐非爲己身。吾二親俱歿﹐祿不及養﹐何用名爲﹐竟不應舉﹐貧苦終身﹐年八十餘而卒。

揚太博﹐資州人也。年十六﹐廬父母墓三年。有神燈照墓﹐猛虎馴伏﹐有白兔之異。蜀相王公上聞﹐降動褒獎﹐表其門閒。

句龍弘道﹐居梓潼山下﹐偃武亭南。廬墓於官路之束﹐年逾八十﹐發長丈餘。父母二墳﹐各生紫芝一莖﹐髙六七寸﹐馴伏猛獸﹐以爲常焉。廣明辛丑歲﹐僖宗幸蜀﹐親幸其第﹐坐於庭中巨石上。弘道尋作亭子﹐覆護其石。乙巳年﹐駕回﹐又臨幸之﹐頒賜錢帛衣物甚多﹐來往皆如之。駕駐劍州﹐詔復其租賦三年﹐仍賜旌表。

感應

嘉州夾江令檢校工部尙書朱播﹐嘗居官﹐得疾﹐四支不能運用﹐舉體沈重。每轉側﹐皆須數人扶升﹐以爲風廢﹐藥餌攻之未效。忽眼痛且痙﹐晝夜煩楚。又數日﹐俄而渴﹐作嗜水及湯飲﹐不知石斗之量。又數日﹐心狂憤憤﹐若有所睹﹐賴其沈頓不能轉動﹐若不然﹐亦將披髮保走﹐無所畏憚矣。旬日之中﹐四疾相屬﹐風露之危﹐期在旦夕矣。旣晝夜不寐﹐疲倦之極﹐忽如睡不睡﹐見七仙人﹐列坐在前﹐才長五六寸﹐衣被冠服﹐眉目髭發﹐歷歷分明。五人相倚而坐﹐二人兩畔橫坐﹐播心自思之正坐﹐卽有橫坐如何﹖忽聞側畔空中有人應曰﹕旣爲仙人﹐無所不可﹐何怪橫坐﹖聞訖亦不見所語之人﹐七仙人亦復不見。自此常覺有人爲握攝手足﹐捫拍背膊﹐所疾漸損﹐其日所嗜玲水揚飲﹐頓臧一半。如是三五日﹐便能主持公事﹐祗對賓客﹐所疾全愈﹐因畫北斗七星眞人供養焉。

刀子判官﹑右僕射尹瓖﹐永平三年寢疾。初患下痢﹐晝夜五六十行。久之﹐卽成心風狂熱﹐言詞無度。忽忽多忘。常欲顚沛馳走﹐一家肩鐳守護之。旣而手足不遂﹐肢體沈重﹐每一起止﹐卽四五人扶持﹐方能托於幾按。又歷數月﹐家人看視﹐晝夜勞倦。忽見一老人﹐髭鬢白﹐著白衣﹐來謂瓖曰﹕病已效矣﹐何不速起﹖卽以手臺其頭﹐便能起坐。邊巡﹐自起添油注燈下﹐就前牀取鞋著之﹐四顧﹐見僕使皆困臥﹐不欲驚之。自持燭出門﹐巡行一宅﹐然後乃復其處。一家驚異﹐自此都愈。

異夢

禮部尙書庾朴舉進士時﹐甚有聲稱必就冊名。夢入桂宮﹐折得桂枝﹐將歸人問﹐視之已焦枯矣。俄而下第。是歲﹐婚歸氏﹐親迎之後﹐旬日問﹐竊視歸氏額上指許﹐常塗藝油。問之云﹕小年爲火所燒﹐有痕而無發也。故又名桂娘子。竟不登第也。

前源州中令宗夔光天﹐戊寅歲﹐夢萬斤秤﹐如此者三度。夢掛秤於樓屋脊桁之上﹐俄而桁秤俱折﹐心甚惡之。是歲十月八日戊申薨﹐時年六十一

廣明辛丑歲正月﹐僖宗車駕已及左綿郭縣。鎭使任時﹐當晝假寢於廳事﹐忽夢街巡小吏告之日﹕大將軍迎駕﹐合伺於道左。任卽奔詣通衢之側﹐兵騎數千﹐已直北而去﹐旌旗部伍﹐異常嚴整。戈甲之盛﹐首尾十餘里﹐不絕久之。介金曳地者千數﹐擁白馬朱纓金甲一人﹐五彩日月旗﹐羅列以從。任鞠躬兩食頃﹐隊仗方絕。問報者﹐大將軍爲誰﹖云是法定寺後李將軍也。旣

覺﹐流汗浹體﹐想其所睹﹐猶歷然在目。是歲﹐余奉詔靑城修齋﹐話其事﹐光庭記。

錄異記卷之三竟

錄異記卷之四

光祿大夫尙書戶部侍郎廣成先生上柱國蔡國公臣杜光庭摹

鬼神

進士崔生自關束赴舉﹐早行潼關外十餘里﹐夜方五鼓﹐路無人行﹐惟一僕一檐一驢而已。忽遇列炬呵殿﹐旗幟戈甲﹐二百許人﹐若節使行李。生映槐樹以自匿﹐旣過乃行。不三二里﹐前之隊仗復回﹐又避之﹐然後徐行。隨之有一步健﹐押茶檐子﹐其行甚遲。生因問爲誰﹐日﹕嶽神迎天官也﹐天官姓崔﹐呼侍禦秀才﹐方入關應舉﹐何不﹣謁﹐以卜身事﹖生謝以無由自達﹐步健許偵之。旣及廟門﹐天猶未曙﹐步健約生伺之於門側﹐押茶檐先入。良久出日﹕侍禦請矣。遽引相見﹐欣喜異常﹐卽畱於下處。遺巡﹐嶽神至﹐立語﹐便邀崔侍禦入廟中﹐陳設帳喔﹑筵席﹐妓樂極盛。頃之﹐張樂飲酒﹐崔臨赴宴約﹐敕侍者祇待於生﹐供以湯茶所須﹐情旨惇厚。飲且移時﹐生倦﹐徐行周覽﹐不覺出門﹐忽見其表丈人﹐握手話舊﹐顏色憔悴﹐衣服縊縷﹐泣而相問。生因曰﹕丈人恰似久辭人間﹐何得於此相遇。答曰﹕僕離人世﹐十五年矣。未有所詣﹐近作敷水橋神﹐倦於送迎而窘於衣食﹐窮困之狀﹐迨不可濟。知侄與天官侍禦相善﹐又宗姓之分﹐必可相薦﹐故來投誠﹐願爲述姓字﹐若得南山貲神﹐卽粗免饑窮﹐此後遷轉﹐得居天秩﹐去離幽苦矣。生辭以乍相識﹐不知果可相薦否﹐然試爲道之。言罷﹐復下處侍禦﹐尋亦罷宴而歸。顧問久之﹐曰﹕後年方及第﹐今年不就試﹐亦得。余少頃公事亦畢﹐卽當歸去﹐程期甚迫﹐不可久畱﹐生因以表丈人所求告之﹐侍禦曰﹕貲神似人間遺補﹐極是淸資﹐敷水橋神﹐其位卑雜﹐豈可便得﹐然試爲。言之。嶽神必不相阻﹐卽復詣嶽神迎奉﹐生潛近伺之﹐歷歷聞所托﹐嶽神果許之。卽命出牒補署﹐俄爾受牒入謝﹐迎官將吏一二百人﹐侍從甚整。生因出門相賀﹐貲神沾灑相感曰﹕非吾侄之力﹐不可得此位也。佗後一轉﹐便入天司矣。今年地神所申﹐渭水泛溢﹐侄莊當飄壞﹐上下鄰里﹐一道所損﹐三五百家﹐已令爲侄護之。五六月﹐必免此禍﹐更有五百縑相酬。須臾﹐觜神驅殿而去﹐侍禦亦發嶽神﹐出送生。獨在廟中﹐欽如夢覺。出門訪僕使﹐只在店中﹐一無所睹﹐於是不復入關﹐卻回止別墅。其夏﹐渭水泛溢﹐漂損甚多﹐惟崔生莊獨得免。莊前泊一空船﹐水个之後﹐船有絹五百匹﹐生益信不虛。復明年﹐果擢第矣。宗正王大卿鄑說

鄒平公段文昌﹐負才傲俗﹐落魄荊楚間。常半酣﹐靸屐於江陵大街﹐往來雨霽泥甚。街側有大宅﹐門枕流渠。公乘醉於渠上﹐脫屐濯足﹐旁若無人。自言﹕我作江陵節度使﹐必買此宅。聞者皆掩口而笑﹐不數年果鎭荊南﹐遂買此宅。又嘗佐太尉南康王韋臯﹐爲成都郵巡。忽失意﹐韋公逐之﹐使攝靈池尉。蒼惶受命﹐贏僮劣馬﹐奔迫就縣。去靈池六七里﹐日已昏黑﹐路絕行人。忽有兩炬皆前引﹐更呼曰﹕太尉來。旣及郭門﹐雨炬皆滅。扣關良久﹐令長差人延之﹐然後得入。時自郵巡與韋奉使入長安﹐公與劉禹錫深交﹐禹錫爲禮部員外﹐公往謁之。禹錫與日者從容之際﹐公遽至﹐日者匿於箔下﹐公旣去﹐日者出﹐謂禹錫曰﹕員外若圖省轉﹐事勢殊遠﹐須待十年。後此客入相﹐方轉本曹正郎耳。自是禹錫失意﹐連授外官﹐十餘年﹐鄒平入相﹐方除禹錫禮部郎中﹐歸闕﹐果如日者所言。蜀朝庚午年夏﹐大雨﹐岷江泛服﹐將壞京江灌口﹐堰上夜聞呼噪之聲﹐若千百人列炬無數。大風暴雨﹐如火影不滅。及明﹐大堰移數百丈﹐堰水入新津江﹐李冰祠中所立旗幟皆濕。導江令黃璟及鎭靜軍同奏其事。是時﹐新津嘉眉﹐水害尢多﹐而京江不加溢焉。

鄭君雄爲遂州刺史﹐一日晚﹐忽見兵士旗隊若數千人﹐在水束塡內屯駐。旗幟帟幕﹐人物喧闐﹐與軍行無異﹐不敢探報﹐莫知其由。但是州內警備突來而已﹐未曉﹐差人密探之﹐大軍已去﹐只三五人在後。探者問之﹐答曰﹕江漬神也。數年﹐川府不安﹐移在峽內﹐今遠近安矣。卻歸川中﹐差人視之﹐有下營﹟及火幕蹤迹﹐一一可驗。遂州東岸唐村云﹐古有一人﹐寬衣大袖﹐著古冠幘﹐立於道左。與村人語曰﹕我鍾離大王也﹐舊有廟在下流千餘里﹐因水摧損﹐今形像溯流而上﹐卽將至矣﹐汝可於此﹐爲我立廟。村人詣江視之﹐得一木人﹐長數尺。遂於所見處立廟﹐號唐村神。至今水早檮祈﹐無不徵驗﹐或云初見時﹐似道流形。

廣都縣有盤古三郎廟﹐頗有靈應。民之過門﹐稍不致敬﹐必加顯驗﹐或爲人歐擊﹐或道途顚蹶﹐由是遠近畏而敬之。縣民楊知遇者﹐嘗受正一盟威籙。一夕﹐醉甚﹐將還其家。路遠月黑﹐因廟門過﹐大呼曰﹕余正一弟子也﹐酒醉月黑﹐無伴還家﹐願得神力﹐示以歸路。俄有一炬火﹐自廟門出﹐前引之。比至其家﹐二十餘里﹐𨿽狹橋細路﹐略無蹉跌﹐火炬亦無見矣。鄕裏之人﹐尢驚異之。

廬山九天使者眞君廟門外﹐有石如瓦飯光﹐滑瑩潔。人嘗看骯之﹐頗有靈異。或廟中穢觸者﹐多被靈官執於石邊撲之。忽有寄居士人家小童﹐戲弄此石﹐或坐或溺﹐如此數四。俄有劉惇者﹐詣州陳狀訟此小童﹐州官差人就廟所追尋﹐但有小童戲弄此石之事﹐而無劉惇廟前居住蹤迹。時有毛尊師寄止廟中﹐云近有﹣官人劉惇﹐云在廟前居止﹐曾相訪﹐言話甚是風流﹐稽古之人﹐亦曾訪之﹐不知居處。旣言坐其頭上﹐又云溺之﹐恐是此石爾。因與眾人斸掘其下﹐才三四尺﹐卽連大石﹐根甚廣闊﹐眾共神異﹐因立小亭﹐作紗窗以護淨之。

房州永淸縣﹐去郡東百二十里﹐山邑殘毀﹐城郭蕭條穆宗時﹐有孫令自京之任。逾年﹐其弟寧省﹐乍睹牢落﹐不勝其憂。暇日周覽四隅﹐無非榛棘﹐見荒廟歸然﹐土偶羅列﹐一神當座﹐三婦侍側﹐無門膀標記﹐莫知誰氏。訪之邑吏﹐但云永淸大王而已。令弟徙倚久之﹐莫雪其悶﹐賦詩於壁﹐以請以嘆。頃之﹐昏然成寐﹐與神相接。神謂之曰﹕我名迹不顯久矣﹐郁然欲自述其由﹐恐爲祆怪。今吾子致問﹐得申素誠﹐以據積年之憤。我毗陵人也﹐大父子隱爲大將軍﹐吳書有傳。將軍誅南山之虎﹐斬長橋蛟龍﹐與民除害﹐陰功昭著。余素有壯志﹐以功佐時。余名字廓浦﹐爲上帝所命﹐於金商均房四郡之內﹐嘗有鷙獸﹐暴害於人﹐漁樵不通﹐道途斷絕。餘數年之內﹐剿戮猛虎﹐不可勝數﹐生聚頓安。虎之首帥﹐在西城郡﹐其形偉博﹐便捷異常﹐身如白錦﹐額有圖鏡﹐光彩閃爍﹐害人最多。余亦誅之﹐殄滅其類。居人懷恩﹐爲余立廟。自襄漢之北﹐藍關之南﹐肖形構宇﹐三十餘處。及此廟貌﹐皆余憩息之所也。歲祀綿遠﹐俗傳多誤﹐以余祠爲白虎神廟﹐謬之甚矣﹗幸君子訪問﹐得敍首末﹐原爲顯示﹐以正其非。他日令弟話於襄中﹐賓幕編述﹐書版眞於廟中﹐塵侵雨漬﹐文字將滅。大中壬申歲﹐襄州觀風判官王士澄督審支郡﹐覽而異之﹐恐板木銷訛﹐乃刻石於廟。故祀典曰﹕捍大災﹑禦大患﹐功及於民者﹐世世祀之。周君紹厥父之勇﹐膺上帝之命﹐四郡之境﹐丰祠相接﹐其惠人也博矣﹐其受享也宜。然陀俗莫知﹐謬以爲白虎之廟﹐非孫生之賦詠﹐激發廓浦之幽靈感通﹐神功不彰﹐邪正莫辧矣﹗後之覽者審而識之。

合州巴川縣﹐兵亂後﹐官舍殘毀﹐移居寨中﹐稍可自固。崔令在官日﹐有健卒盜拔寨木﹐擒之送鎭﹐鎭將斬之。卒家元事壁山神﹐卒死之後﹐神乃與令家爲祟。或見形往來﹐或空中詬罵﹐投擲火燭﹐損破器物﹐錢帛﹑衣服﹐無故遺失﹐箱筐之中﹐鎖閉如初﹐其內衣服﹐多皆蓊碎。求方術禳解﹐都不能制。令罷官還﹐相去千里﹐祟亦隨之。又日夕飲食﹐與人無異﹐一家承事﹐不敢有息﹐費用甚多﹐事力將困。忽一旦﹐舉家聞大烏鼓翼之聲﹐俯近屋上久之﹐空中大呼曰﹕我來矣。一家大小﹐皆迎事之。祟自稱大王。曰﹕汝比有災﹐值我雍溪兄弟非理﹐破除汝家活計﹐損失財物﹐作諸怪異﹐計汝必甚畏之﹐今並與發遣去矣。汝災盡福生﹐大王自來﹐且暫駐洎﹐亦將不久。且借天蓬龕子中安下﹐兼此天蓬樣極好﹐借上天上傳寫一本﹐三五日卽送來。數日後﹐插天蓬於捨檐髙處﹐並無污損。自此日夕常在﹐往往召主人語話﹐忽令小大念詩賦﹑作音樂﹐一一能隨聲唱之。所念文字﹐或有錯呼﹐必爲攺正。言論間多勸人爲善﹐亦令人學气術修道﹐或云尋常乘鶴往來天上。初﹐邑中有羣鶴現﹐神云﹕數內只有兩隻眞鶴﹐我所騎來﹐其餘皆常烏矣。或自云﹕姓張﹐每日飲食與人無異。亦有女名錦繡娘﹐及妻僕使等﹐食物所費﹐亦甚不少。大都見善人君子﹐卽肯言話﹐稍近凶暴彊惡之人﹐卽不與語。亦云﹕上天去﹐忽有醉僧健卒三人來謁之﹐言詞無度﹐有所陵毀﹐固卽不語。僧去之後﹐徐謂人曰﹕此僧餐狗肉﹑飲酒﹐凶暴無良﹐不欲共語。然人之所行善惡﹑災福﹑吉凶﹐了了知之﹐言無不中。至於小名第行﹐一一皆知。若子細問之﹐卽以他語爲對﹐未知是何神也。

永平初﹐有僧惠進者﹐姓王氏﹐居福感寺。早出至資福院門﹐見一人長大﹐身如靛色﹐迫之漸急。奔走避之﹐至竹簣橋﹐馳入民家。此人亦隨至﹐撮拽牽頓﹐勢不可解。僧哀嗚祈之﹐此人問﹕汝姓何也﹖答云﹕姓王。此人曰﹕名同姓異。乃捨之而去。僧戰懾投民家﹐移時稍定﹐方歸寺中。是夕﹐有與之同名異姓者死焉。

錄異記卷之四竟

錄異記卷之五

光祿大夫尙書戶部侍郎廣成先生上柱國蔡國公臣杜光庭纂

龍

海龍王宅﹐在蘇州東﹐入海五六日程﹐小島之前﹐闊百餘里﹐四面海水牯濁。此水淸無風而浪髙數丈﹐舟船不敢輒近。每大潮水﹐漫沒其上﹐不見此浪﹐船則得過。夜中遠望﹐見此水上紅光如日﹐方百餘里﹐上與天連。船人相傳﹐龍王宮在其下矣。

柳子華﹐唐朝爲成都令。一旦﹐方午﹐有車騎犢車﹐前後女騎導從﹐徑入廳事。使一介告柳云﹕龍女且來矣。俄而下車﹐左右扶衛升階﹐與子華相見。云﹕宿命與君子爲匹偶。因止﹐命酒樂﹐極懼成禮而去。自是往復爲常﹐遠近咸知之。子華罷秩﹐不知所之。俗云﹕入龍官﹐得水仙矣。柳孫君慶﹐乾符中﹐爲節度﹐押衙靑城鎭。遏使頗好善﹐常以藥石救貧民之疾﹐每自躬親﹐撫視健卒民庶孳孳焉。勤恪奉公﹐推誠及物﹐爲時人所重。有一珠﹐大如球子﹐云是其祖所畱﹐數世傳寶矣。照物形狀﹐毛髮形色﹐一一備足﹐但皆倒立耳。是時晉源賊帥韓珠﹐攻陷靑城﹐及諸艸市。柳爲都鎭﹐領所部將士﹐救陶埧鎭﹐爲賊所圍。健卒三十輩﹐與柳戰數百人。兵力不均﹐將陷敵﹐猶有步卒十餘人﹐擁柳突圍﹐不果﹐爲賊所害。遠近知者﹐莫不痛惜。

荊州當陽縣﹐倚山爲癬﹐內有劉文龍井﹐極深。井中有龍窠﹐傍入不知幾許。欲晴霽及將雨﹐往往有雲气自井而出。光化中﹐有道士﹐稱自商山來﹐入井中取龍窠及艸藥而去。其後有令黃馴者﹐到任之後﹐常擊馬於井傍﹐滓穢流漬﹐盡入於井中。或有譏之者﹐飾辭以對﹐歲餘﹐馴及馬皆瞽。

蜀庚午歲﹐金州刺史王宗朗奏﹕洵陽縣洵水畔﹐有靑煙廟。數日﹐廟上煙雲昏晦﹐晝夜奏樂。忽一旦﹐水波騰躍﹐有羣龍出於水上﹐行入漢江。大者數丈﹐小者丈餘。或黃﹑或黑﹑或赤﹑或白﹑或靑﹑有如牛馬驢羊之形﹐大小五十﹐壘壘相次﹐行入漢江。卻回廟所﹐往復數里﹐或隱或見﹐三日乃止。癸酉年﹐犀浦界田中﹐有小龍一﹐靑黑色﹐剖爲兩片。旬日臭敗﹐尋亦失去。摩訶池﹐大廳西面﹐亦有龍井。甚靈﹐人不可犯。

成都書臺坊武侯宅南乘煙觀內古井中﹐有魚長六七寸﹐往往遊於井上﹐水必騰湧。相傳﹐井有龍。

異虎

劍州永歸葭萌劍門益昌界嘉陵江側﹐有婦人﹐年五十已。來自稱十八姨﹐往往來民家﹐不飲不食。每教諭於人﹐但作好事﹐莫違負神理﹐居家和順﹐孝行爲上。若爲惡事者﹐我常令貓兒三五个﹐巡檢汝。來語畢﹐遂去。或奄忽不見。每歲約三五度﹐有人遇之。民聞﹐知其是虎所化也﹐皆敬而懼之。

吉陽治﹐在涪州南﹐沂黔江三十里﹐得之。有像設﹐古碑猶在﹐物業甚多﹐人莫敢犯。涪州裨將蘭庭雍妹﹐因過化中﹐盜取常住物﹐因卽迷路﹐數日之內﹐身變爲虎。其前足之上﹐銀纏金釧﹐宛然猶存。每見鄕人﹐隔樹與語﹐云﹕我盜化中之物﹐變身如此﹐求見其母﹐托人爲言之。母畏之﹐不敢往﹐虎來往郭外﹐經年漸去。

異龜

明皇帝﹐嘗有方士獻一小龜﹐徑寸而金色可愛。云﹕此龜神明而不食﹐可置之枕笥之中﹐辟巨蛇之毒。上常貯巾箱中﹐忽有小黃門﹐恩渥方深而爲骨肉所累﹐將竄南徽﹐不欲屈法免之﹐密授此龜。敕之曰﹕南荒多巨蟒﹐常以龜置於側﹐可以無苦闔者。拜受而懷之。洎達象郡之屬邑﹐裏市綰捨﹐悄然無一人。投宿於旅館﹐飲膳芻﹐豢燈燭﹐供具一無所闕。是夜﹐月明如晝﹐而有風雨之聲。其勢漸近﹐因出此龜﹐置於階上。良久﹐神龜伸頸吐气﹐其大如艇直上﹐髙三四尺﹐徐徐散去。已而龜遊息如常﹐向之風雨聲亦已絕矣。及明﹐驛吏稍稍而至﹐羅拜庭下﹐曰﹕昨知天使將至﹐合備迎奉﹐適綠行旅﹐誤殺一蛇。眾知報冤﹐蛇必此夕爲害。側近居人﹐皆出三五十里外﹐避其毒气。某等不敢遠去﹐止在近山巖穴之中﹐伏而待旦。今則天使無恙﹐乃神明所佑﹐非人力所及也。久之﹐行人漸至云﹕當道有巨蛇十數﹐皆已糜爛。自此無復報冤之物﹐人莫測其由。逾年﹐黃門應召歸長安﹐復以金龜進上﹐泣而謝曰﹕不獨臣性命﹐賴此生全。南方之人﹐永祛毒類﹐所全人命﹐不知紀極﹐實聖徳所及﹐神龜之力也。

武成三年庚午六月五日癸亥﹐廣漢太守孟彥暉奏西湖有金龜徑寸﹐遊於荷葉之上。畫圖以聞

圖以聞

有賈客﹐維舟汴河上﹐獲一巨龜﹐於竈火中煨之。是夕﹐偶忘出之。明日取視﹐皮殼已憔矣。拂試去灰﹐置於食牀上﹐欲以助餐。良久﹐伸頸動足﹐徐行牀上﹐其生如常﹐眾共異之。投於水中。游泳而去。宣州下流采石山之西岸﹐有西梁山焉﹐與東梁隔水相對。西梁居民捕龜爲業﹐生解其板﹐以爲灼卜之貨。旣解其甲﹐與肉俱棄水中﹐猶能運動。或云其板復生﹐歲歲取之﹐日供貨﹐不知紀極。而此山出龜﹐未嘗竭盡。天下所卜之龜﹐皆出於此﹐莫知其所以然也。唐髙祖武徳三年﹐老君見於羊角山﹐秦王令吉善行入奏。善行告老君云﹕入京甚難﹐無物爲驗。老君曰﹕汝到京日﹐有獻石似龜者﹐可爲驗矣。旣至朝門﹐果有邵州獻石似龜﹐下有六字文曰﹕天下安﹐千萬日。

武徳末﹐太宗平內難。苑中池內有白龜﹐遊於荷葉之上。太宗取之﹐化爲白石﹐瑩潔如玉。登極之後﹐降制曰﹕皇天眷佑﹐錫以寶龜。蜀丁卯年﹐會昌廟城壕岸側穴中﹐龜生四龜﹐各三二寸﹐背上有金書王字﹑大吉字。

蜀皇帝乾徳元年己卯七月十五日庚辰﹐降誕廣聖節﹐棚口鎭將王彥徽﹐於羅眞人宮內﹐得白龜以進。長沙縣﹐束晉太始元年﹐有神龜﹐皎然白色﹐其形長四五尺﹐出其水中﹐巡行岸上﹐因名龜塘。下有良由百餘頃。

異黿

黿﹐其狀如鰲﹐腹下赤者爲黿﹐白者爲鰲﹐俗云﹕黿之身﹐有十二屬肉﹐漁人捕得之﹐懼其所害﹐必加鉤利器制之﹐然以長柯巨斧﹐鈲而碎之﹐𨿽支分臠解﹐隨其巨細﹐未投湯鑊者﹐皆能跳走。鰲與黿﹐𨿽至大者﹐如蚊蚋噆之﹐一夕乃死。

民有於蜀江之上獲巨鰲者﹐大於常﹐長尺餘﹐其裙朱色。鍋中煮之﹐經宿遊戲自若。又加火﹐一日水个﹐而鰲不死。舉家驚懼﹐以爲龍數也﹐乃投於江中﹐浮泛而去﹐不復見矣。

異蛇

劍利間有蛇﹐長三尺﹐其大如甕﹐小者亦如柱焉。兔頭蛇身﹐項下白色。欲害人也。出自山上﹐輪轉而下﹐以噬行旅﹐必穴其腋而飲血焉。其名曰阪鼻﹐每於穴中藏﹐微出其鼻而嗚﹐聲若牛呴﹐聞數里地﹐爲之震業焉﹐民有冬燒田者﹐或燒殺之﹐但多脂耳。

乾符中﹐神仙驛有巨蛇﹐黑色﹐髙三十餘丈。諸小蛇﹐如椽如柱﹐如十石五石﹐甕者數百頭﹐隨之自東向西﹐羣隊行旅。自辰時已前見之﹐至酉時方盡﹐不知其長幾里也。將盡﹐有一小兒執紅旗﹐立於蛇尾之上﹐跳躍鼓舞而過。是歲﹐山南節度使陽守亮敗。

南海中有山﹐髙數十里﹐周回百里。每年夏月﹐有巨蛇﹐繳山三四匝﹐飲海水﹐如此爲常。一旦飲海水之次﹐有大蛇自海中來吞此魚﹐天地晦暝﹐久之不復見。

雞冠蛇﹐頭如雄鷄﹐有冠﹐身長尺餘﹐圍可數寸﹐中人必死﹐會稽山下有之。

爆身蛇﹐長一二尺﹐形如灰色。聞人行聲﹐林中飛出﹐狀若枯枝﹐橫來擊人﹐中者皆死。

黃頷蛇﹐長一二尺﹐色如黃金﹐居石縫中﹐欲雨之時﹐作牛吼聲﹐中人亦死﹐四明山有之。

郫縣有民﹐於南郭渠邊得一小蛇﹐長尺餘﹐剖剔五藏﹐盤而串置於煙火之上﹐焙之。數日﹐民家孩子數歲﹐忽徧身腫赤﹐皮膚炮破﹐呻吟痛楚異常。因自語日﹕汝家無狀殺我﹐剖剔腸胃﹐置於火上﹐且令汝兒知此痛苦﹐民家聞之﹐驚異﹐取蛇拔去刻竹﹐以水灑之﹐焚香祈謝﹐送於舊所。良久﹐蜿蜓而去﹐民家兒亦平愈焉。

異魚

南海中有山髙數千尺。兩山相去十餘里﹐有巨魚相鬥﹐髻鬣掛山半﹐山爲之摧折。

郫縣侯生者﹐於漚麻池側得蟬魚﹐大可尺圍。烹而食之﹐發白復黑﹐齒落復生﹐自此輕健。

天復初﹐馮行襲侍中節制金州洵陽縣。永南鄕百姓梧君懷﹐於漢江勒漠潭﹐采得魚﹐長數尺﹐身上有字﹐云﹕三度過海﹐兩度上漢﹐行至勒漠﹐命屬梧君。

前進士崔道紀及第後﹐遊江淮間﹐遇酒醉甚﹐臥於客館中。其僕使井中汲水﹐有一魚隨桶而上﹐僕者得之﹐以告道紀。道紀喜曰﹕魚羹甚能醒酒﹐可速烹之。旣食﹐良久﹐有黃衣使者﹐自天而下﹐立於庭中﹐連呼道紀﹐使人執捉。宣敕曰﹕崔道紀﹐下土小民﹐敢殺龍子﹐官合至宰相﹐壽合至七十﹐並宜削除。言訖﹐升天而去。是夜﹐道紀暴卒﹐時年三十五。

鱨魚狀如體﹐其文赤班﹐長者尺餘﹐豫章界有之﹐多居污泥池中。或至數百﹐能爲�子故反鬼幻惑妖怪﹐亦能魅人。其污池側近所有田地﹐人不敢犯。或告而奠之﹐厚其租直﹐田卽部丰。但匿己姓名﹐佃之三年﹐而後捨去﹐必免其害。其或爲人患者﹐能捩人面目﹐反人手足﹐祈謝之而後免。亦能夜間行於陸地﹐所經之處﹐有泥蹤迹﹐所到之處﹐聞嗾嗾之聲。北帝二十五部大將軍﹐有破泉魁符書。於磚石之上﹐投其池中﹐或書板刺釘於池畔﹐而必因風雨雷霆﹐以往他所﹐善此術者﹐方可行之。

鯸鮧魚﹐文班如虎﹐俗云煮之不熟﹐食者必死﹐相傳以爲常矣。饒州有昊生者﹐家甚丰足﹐妻家亦富。夫婦和睦﹐曾無虧間。一旦﹐昊生醉歸﹐投身牀上﹐妻爲整衣解屨﹐扶升其足。醉者運動﹐誤中妻之心胸﹐其妻蹶然而死。醉者不知也﹐遽爲妻族所陵﹐云歐擊致斃﹐獄訟經年﹐州郡不能理﹐以事上聞﹐摯擊貍牢﹐以俟正命。昊生親族﹐懼敕命到﹐必有明刑﹐爲舉族之辱。因餉獄生﹐繪維胰魚以啖之﹐冀其獄中自斃。昊生食之﹐無苦﹐如此數四﹐竟不能害﹐益加充悅。俄而會赦獲免﹐還家之後﹐胤嗣繁盛﹐年泊八十﹐竟以壽終。且烹之不熟﹐尙能殺人﹐生啖數四﹐不能爲害﹐此其命歟。

錄異記卷之五竟

錄異記卷之六

光祿大夫尙書戶部侍郎廣成先生上柱國蔡國公臣杜光庭纂

洞

長安富平縣北定陵﹐後通關鄕﹐入谷二十餘里﹐有二洞﹐一名東女學﹐一名西女學。其東女學﹐崖壁懸絕﹐洞門在崖面﹐躋攀不及﹐夜往往聞讀書之聲。其西女學﹐約山有路可到洞門﹐近門有一石室﹐可容一二十人。其洞門時有人﹐秉燭可入﹐行一二十里﹐兩面有五門﹐皆各有題記﹐或通蓬萊及諸仙境。近年有石摧下﹐遮閉洞門﹐不通人入。又山項有一天井﹐直下深二丈許﹐有自然橫石旁出﹐石下天井﹐亦可二丈餘﹐可通人過﹐其底旁﹐有崖龕梯磴而上﹐屈曲甚廣﹐龕內有道經數萬卷﹐皆置於梧木板牀之上。有一石人﹐俛首憑按而坐﹐形如生人。天井之底﹐有道門所投之簡﹐委積朽爛﹐不知其數。其大順年中﹐富平奉道人姓徐第七﹐曾於洞內取《養生經》出﹐外傳。寫卻送山洞中。又向北行二十餘里﹐有三泉﹐山谷中有石嵌﹐可容三二百人。當谷內有三石盆﹐其盆各廣丈餘﹐制度光滑﹐迨非人工。三盆湧出泉﹐水常滿﹐餘水流出山外。古老云﹕時有仙人浴此盆。大都此山有人觸犯﹐卽立致雷雹﹐損傷苗稼。由是鄕裏多隱蔽蹤迹﹐難於尋訪。山上有仙人﹐斗聖蹤迹極多。束女學山前有神鵬一窠﹐常護洞門﹐人或侵犯者﹐神鵬擊之﹐立致殞斃。古有道流﹐刻五石人致於山上。民有鋤禾者﹐爲鵬所驚﹐走避於石人之下﹐置笠於石人頭上﹐鵬卽擊之。石人頭隕﹐於今見在。其山下通關鄕﹐多姓公孫﹐賈家山上石保村﹐多姓聞氏﹑麻氏。

繁陽山麻姑洞﹐卽二十四化之第一陽平之別名也。在繁水之陽﹐因以爲名。《本際經》云﹕天師張道陵所遊﹐太上說經之處﹐在成都府新都縣南﹐渡江十五里﹐眾山連接﹐孤峯特起是也。神武皇帝港龍之時﹐光化二年己未五月四日丙申﹐山土摧落﹐洞門自開。縣吏時康鄕所由楊靖﹑道士張守眞等﹐以事申府。云﹕自洞門開後﹐每日有百姓往來者。府差縣典楊澤﹑畫工任從﹐與張守眞同往﹐檢覆畫圖。申上稱﹕把燈燭入洞﹐看檢其第一門﹐對北髙二尺﹐闊三尺五寸。入至第二門﹐約五尺已來﹐第二洞門﹐方一尺六寸﹐入內並是黑處。長一丈二尺闊六尺﹐有石窟兩處在束畔﹐並西南有洞門兩路。南畔一路﹐圓闊一尺六寸﹐入內長一丈二尺﹐闊一丈﹐髙四尺。南畔有石窟三處。西畔兩路﹐入內﹐通透門﹐圓闊一丈七尺﹐內各闊五尺﹐髙六尺已來﹐門相去一丈﹐門屋一所﹐髙五尺﹐闊四尺。從內往來﹐有刻枓棋甌瓦﹐約山作石﹐日月兼作日字﹑月字﹐隔子房一所﹐闊二尺五寸﹐髙一尺五寸。刻枓棋甌瓦石鰲一所﹐髙一尺﹐闊一尺五寸﹐門闊五寸。石窟三處﹐各闊七尺。又西入洞門﹐圓闊一尺七寸﹐彎曲入向南門。屋一所﹐髙六尺﹐闊四尺。後內來往﹐有石枓拱甌瓦﹐又有鰲模兩所﹐共一牀﹐髙一尺﹐闊二尺三寸﹐門闊八尺﹐有石抖栱。西北角又有一門﹐方一尺六寸﹐內方二丈已來﹐南畔﹑西畔﹑北畔﹐各窟一所﹐南角又有一洞﹐圓闊一尺六寸已來﹐將燈燭近前﹐有黑气出﹐燈火卽滅﹐更入不得。其洞連接繁陽本山﹐相去三里已來。其山據諸鄕帳生張贊等狀﹐稱繁陽是古迹﹐山每準動祭祀﹐其洞亦是元有﹐往往閉塞﹐元和中﹐南康王韋臯薇蜀﹐洞忽開﹐時人咸云﹕洞門開﹐卽年丰物賤。尋又閉塞﹐至是復開。其後果年遠近丰稔。其洞本名麻姑洞﹐山側有麻姑宅基﹐蓋修道之所也。

開州後倚盛山﹐東枕淸江﹐沂江而北﹐三十餘里﹐至溫湯井﹐井有湯泉北山上。麟徳年﹐因雷雨震霹﹐山腳摧裂﹐洞門自開。當門有石鐘﹐自然成形﹐如數千斤鐘大懸﹐身去地二尺許﹐外像鐘而中實﹐扣之無聲。門兩壁有石﹐如金剛力士之形者數人。鐘傍有小徑﹐髙六尺已來。行二三丈﹐稍闊﹐有石碑﹐巨龜負之﹐自然而成﹐但無文字而已。碑側有巨屏﹐上與鼎相連﹐下有一穴﹐側身可入﹐一二尺許﹐自是廣闊。中有路徑﹐平坦與常無異。路之左右。滴乳爲石﹐羅列眾形﹐龍麟鸞鶴﹑頹云魏山﹐如林如柱﹑似動似躍﹑乍飛乍顧﹐千形萬態﹐不可禪紀。僅一里許﹐傍竦蓮臺﹐周回數步﹐髙三四丈﹐層綴重疊﹐皆可攀躋﹐旋生乳石如臂﹑如指者﹐以燭照之﹐通透瑩徹﹐隨折脆斷。及出洞門外﹐得風皆爲白石矣。自臺側三四十步﹐步有蓮花﹐羅布於地。傍有甘泉﹐水色溫白﹐遊洞者烹茗於此。前有橫溪﹐湍波甚急﹐其聲喧洶﹐流出洞外。溪上有橋﹐長二三丈﹐闊一丈許﹐非石非土﹐功甚宏壯。過橋得黃土坡﹐髙四五丈﹐道徑險滑﹐行者累息﹐方至其頂。坡上有巨堂﹐四壁平靜﹐中髙數丈﹐壁上皆有遊山之人題記年月日處。堂之極處﹐曲角有一穴﹐髙四五尺﹐廣三四尺﹐去下丈餘﹐躋攀莫及。相傳云﹕昔有遊人﹐攀綠而入﹐累月之後﹐出於巫山洞中。自後無復敢入者。

歧府西隴州﹐路七十餘里。有魚龍洞。中有石﹐或大或小﹐隨水流出。破而看之﹐石中皆有魚﹐龍形。人過洞前﹐並不敢語﹐語者﹐便聞風雷之聲立致﹐驚懼奔走﹐但諸人不聞耳。

絲州昌明縣豆圖山﹐眞人豆子明修道之所也。西接長崗﹐猶通車馬﹐東臨峭壁﹐陡絕一隅。自西壁至東峯﹐石笑如圖﹐兩崖中斷﹐相去百餘丈﹐躋攀險絕﹐人所不到。其頂有天尊﹑古官﹐不知所制年月。古仙曾笮繩橋以通﹐登覽而經笮朽絕﹐已積歲年。裏中有言曰﹕欲知修續者﹐腳下自生毛。如此相傳久矣。咸通中﹐有道士毛意歡﹐山下居人﹐幼而爲道﹐常持五千言﹐誦不輟口﹐著獘布褐﹐日於市誦經﹐乞酒醉而登山﹐攀綠峭險﹐以絕道爲橋焉。山項多白松樹﹐以繩系之﹐橫亙中頂﹐布板橡於繩上。士女善看﹐隨而度焉。行及其半﹐動搖將墮﹐而其底不測﹐莫敢俯視。數年﹐繩朽橋壞﹐無復緝者。咸通壬辰歲﹐與賓客醮山於西峯展禮﹐時毛師他遊﹐人有謂令曰﹕此峯之側﹐有小徑﹐抱崖才通﹐人迹無所攀援﹐意歡常遊此而去﹐逾旬而出。令疑其隱在穴中﹐座內有廣陵郭頭隧者﹐令請由此徑而往﹐探求之﹐頭隧久之﹐驚胎不能語﹐而後言曰﹕此徑去約三十餘丈﹐然到一穴﹐口才三五尺﹐下去平地﹐猶數百尺。穴內可坐十餘人﹐中有巨木匱﹐緘鎖極固。意歡讀經處﹐石面平滑﹐有足膝之痕﹐而經卷在焉。不知意歡之所。其家一妻一女而已﹐疑其得道者也。意歡每多持燈碗度繩橋﹐山側居人視之﹐以爲常矣。山多毒蛇猛虎﹐裏中人莫敢獨往﹐意歡夜歸﹐亦無所畏焉。常有二鴉﹐有客將至﹐鴉必飛嗚﹐意歡整飾賓諧坐榻﹐未畢﹐客果至矣。

壬子歲七月十三日﹐靑城鬼城山﹐因滯雨崖崩﹐暴水大至﹐在丈人觀後﹐髙百餘丈﹐殿當其下﹐將憂摧壞。俄有墜石如岸﹐堰水向東﹐竟免漂陷。觀中常汲溪水﹐以供日食﹐甚以爲勞。自此暴水出處﹐常有流泉﹐直注廚內﹐其味甘香﹐冬夏不絕。東柱西柱﹐金州之北﹐乾元之南﹐六十餘里﹐地名東柱西柱。眾山連接﹐峯巒秀異。鄕人云﹕有山自南而來﹐其北有巨石而柱。山穿柱過﹐因以爲名。又東有數峯峭拔。一峯最髙﹐云是蒲仙上升之所。蒲仙下側﹐近崖上及溪澗中﹐有石版篆文﹐凡六七處﹐人多不識﹐往往亦可尋見。

焰陽洞﹐古老相傳﹐在陵州陽山之上﹐從來隱蔽﹐人莫知處。乾徳三年辛巳正月十六日癸卯﹐井監使保義﹑軍使太保馬全章﹐中夜夢一人﹐紫衣束帶﹐巍冠古服﹐狀若道流﹐揖之俱行﹐至崖壁所。告之曰﹕此焰陽洞也﹐閉塞多年﹐能開發護持﹐可以福利邦國。又指其地﹐近開小徑﹐亦可斷之﹐勿使常人踐踏﹐言訖而去。及旦﹐全章往尋其所﹐果見土勢微啖﹝﹞﹐以杖導之﹐深不可測。卽命本軍節級侯廣之﹐勾當人夫雕掘。漸獲蹤由﹐相次開掘﹐見三重石門﹐其內並是細砂﹐一無虫蟻他物。其洞自東入西﹐深三丈九尺﹐闊五尺三寸。其洞完全是石洞門﹐第一重﹐髙六尺﹐闊五尺二寸。第二重門﹐髙五尺五寸﹐闊三尺七寸。第三重門﹐髙四尺七寸﹐闊三尺五寸。第三重門內﹐從頂至底﹐一向髙六尺一寸。其門三重相去﹐各只三四尺﹐鐫鑿精巧﹐迨非人功。第三重門內﹐南畔石房﹐闊七尺四寸﹐髙四尺八寸﹐深四尺二寸。其後別有一小洞﹐元有一片石﹐遮掩其門。傍通一縫﹐以燈燭照之﹐深不知其底。北畔石房﹐深四尺二寸﹐闊七尺三寸﹐髙五尺﹐其房內有石牀一所。西畔小石房﹐深二尺﹐闊三尺五寸﹐髙三尺一寸﹐西北畔石牀﹐長三尺八寸﹐闊二尺八寸。西北畔石竈模﹐長二尺三寸﹐門額闊七寸﹐竈深八寸﹐周圍三尺五寸。從洞門向東﹐一直至靈井面﹐相去四十一丈八尺。洞門面正東。全章召得當井監天師院主內大徳道士費省眞顧問﹐云﹕天師院見有元和年刺史李正卿著《天師聖徳碑》﹐云﹕張天師以東漢建安二年﹐自沛遊蜀﹐占乾爲分野﹐見陽山气象﹐指爲門弟子曰﹕此山直下﹐有咸泉焉。今驗此洞﹐正當井上﹐卽是焰陽洞也。

錄異記卷之六竟

光祿大夫尙書戶部侍郎廣成先生上柱國蔡國公臣杜光庭纂

異水

益陽縣﹐在長沙郡界﹐秦時立此縣﹐至今不攺。《地理誌》云﹕益水在其陽﹐今則無聞。北臨潰水﹐源出邵陵﹑武崗縣界﹐束北流入洞庭縣治。東望﹐時見長沙城隍﹐人馬形色﹐悉可審辧。或平旦﹐或平午﹐覽矚移晷﹐仍漸散滅。縣去長沙徑道三百里﹐跨越重山﹐理絕表顯﹐將是山嶽炳靈﹐冥像所傳者乎﹖其土謠日﹕長沙益陽﹐一時相印。昔光武中元元年﹐封泰山禪梁父﹐是日﹐山靈秉成宮室。秦始皇帝﹐遣方士徐福浮海﹐探藥於波中﹐見漢家諧基樓觀﹐參差宛然﹐備矚公侯第宅﹐皆滿目。班超在渾耶國﹐平旦﹐雲霞鮮朗﹐見天際宮館嚴列﹐侍臣左右﹐悉漢家也。如斯之類﹐難可審論。

新康縣西百二十里﹐有淸潭﹐在漳浦溪﹐源極深﹐常有白龍藏此中。天旱﹐令人取堵羊糞擲潭中﹐卽有洪雨大水﹐至今有驗。

錢塘江潮頭﹐昔伍子胥累諫吳王﹐杵旨賜屬﹐鏤劍而死﹐臨終戒其子日﹕懸吾首於南門﹐以觀越兵來伐﹐吳以魚皮裹吾屍﹐投於江中﹐吾當朝暮乘潮以觀吳之敗。自是自海門山潮頭个湧﹐髙數百尺﹐越錢塘﹐過漁浦﹐方漸低小﹐朝暮再來﹐其聲振怒﹐雷奔電激﹐聞百餘里。時有見子胥乘素車白馬﹐在潮頭之中﹐因立廟以祠焉。

廬州城內﹐灑河岸上﹐亦有子胥廟。每朝暮潮時﹐泛河之水﹐亦鼓怒而起。至其廟前﹐髙一尺﹐廣十餘丈﹐食頃乃定。俗云﹕與錢塘潮水相應焉。中宗景龍年﹐洛京之西﹐四百里官路之地﹐皆如水影。人馬樹木﹐行立其上歷歷焉﹐影可俯視﹐月餘乃滅。

昭潭山下有寒泉﹐水深不測﹐名曰昭潭。諺日﹕昭潭無底橘洲浮。昔人

覆舟於此﹐沈其銅飯﹐飯有銘題﹐後於洞庭湖中得之﹐疑有港穴相通耳。湘水寵中有石牀﹐牀上有石棺﹐和蓋宛然﹐其色如靑銅鏡﹐莫之能測。廬山西南七十里﹐有湧泉觀。昔太極仙公葛玄煉丹於此﹐感致泉水﹐自石竇中湧出﹐流百餘里﹐入潯陽湖﹐漑田極廣。其地舊多水蛭﹐農人患之﹐仙公刻符於洞門之下﹐水沃其上﹐自此水所及處﹐皆無水蛭之患﹐遠近賴之。後人鑿此符﹐移於湧泉觀中﹐但舊迹在耳﹐而靈驗不攺。

漢州赤水有湧泉焉﹐水脈五六﹐自山下湧出﹐因成大池﹐流三二百步﹐可激確磴﹐流爲大溪。藥水在房州西四十里九室宮亭中﹐此宮大底基址在巨石之上﹐惟藥水一穴﹐徑二尺已來﹐乃是土井。探三四尺﹐水常數寸﹐不耗不縊。古老傳云﹕昔有二鵲﹐柄於雙相之上﹐時飲此水。居人因取飲之﹐有疾皆愈。以淬刀劍﹐鈷利倍常﹐因名藥水。雙相夾井﹐至今猶在。魏周之問﹐敕構宮宇﹐以其山有九處神仙洞室﹐因名九室宮。宮北五里有湯口村﹐昔有溫湯﹐院宇崇麗。郡人浴於於此。廬陵王在郡之日﹐愛女年幼﹐浴於湯中﹐遇癘而夭。自此湯泉涸竭﹐今爲陵陸矣。初﹐女歿之後﹐密夢於其父云﹕湯下陰聞﹐願置燈以照之。王命樹九幽燈﹐晝夜照灼﹐今並泯滅﹐無復舊址﹐但號湯口村焉。

靑城縣西北﹐去縣三里﹐有老君觀﹐觀門東上有一泉﹐號馬跑泉。其泉水味甘﹐四時不絕。春夏如冰冷﹐秋冬卽溫。昔太上老君與天眞皇人於此會眞之所。其泉是老君所乘者﹐馬跑成泉焉。

六時水。靑城山宗玄觀南二里已來﹐有峭崖﹐面對觀中﹐髙五百餘尺﹐其山崖上有授道壇﹐昔宵眞君與軒轅黃帝授道之所。下澗底有石龕﹐玄宗皇帝禦眞﹐每日六時﹐從崖上自然有水出﹐至今不絕﹐時人遊禮見焉。

異石

帝堯時﹐有五生自天而寶。一是土之精﹐墜於谷城山下﹐其精化爲圯橋老人﹐以兵書授張子房。云讀此當爲帝王師﹐後求我於谷城山下﹐黃石是也。子房佐漢﹐功成﹐求於谷城山下﹐果得黃石焉。子房隱於商山﹐從四皓學道。其家葬其衣冠黃石焉﹐古者常見墓上黃气髙數丈。後爲赤眉所發﹐不見其屍﹐黃石亦失所在﹐其气自絕。

歲星之精﹐墜於荊山﹐化而爲玉。側而視之﹐色碧﹐正而視之﹐色白。卞和得之﹐獻楚王。後入趙﹐獻秦始皇﹐一統天下﹐琢爲壽命璽。李斯小篆其文﹐歷世傳之﹐爲傳國寶。又古今異說﹐又云是大角星精﹐大角亦木星是也。

火星之精﹐墜於南海中﹐爲大珠﹐徑尺餘。時出海上﹐光照數百里。紅气亙天﹐今名其地爲珠池﹐亦名珠崖﹐後有時出焉。

金星之精﹐墜於終南圭峯之西﹐因號爲太白山。其精化爲白石﹐狀如美玉﹐時有紫气覆之。天寶中﹐玄宗皇帝立玄元廟於長安大寧裏﹐臨淄舊邸﹐欲塑玄元像。夢神人曰﹕太白北谷中﹐有玉石﹐可取而琢之﹐紫气見處是也。翌日﹐命使入谷求之。山下人云﹕旬日來﹐常有紫气﹐連日不散。果於其下掘獲玉石。琢爲玄元像﹐髙二丈許。又爲二眞人﹑二侍童﹐及李林甫﹑陳希烈之形﹐髙六尺已來。

水星之精﹐墜於張掖郡柳谷中﹐化爲黑石。廣一丈餘﹐髙三尺。後漢之末﹐漸有文彩﹐未甚分明。魏靑龍年﹐忽如雷震﹐聲聞百餘里﹐其石自立﹐白色爲文﹐有牛馬仙人之狀﹐及玉環﹑玉玦兼文字﹐果應司馬氏爲晉﹐以符金徳焉。唐堯之際﹐當天气窮於太陽﹐地气極於太陰﹐陽九百六﹐交周之運﹐甲申之年﹐洪災之會﹐故五星貢精﹐日月濁景﹐有些異焉。

天復十年庚午夏﹐洪州貫石﹐於越王山下﹐昭仙觀前﹐有聲如雷﹐光彩五色﹐闊十丈﹐袁吉江洪四州之界﹐皆見光聞聲。觀前五色煙霧﹐經月而散。有石長七八尺﹐圍三尺餘﹐淸碧如玉﹐墮於地上。節度相國劉威命升入昭仙觀內﹐設齋祈謝﹐七日之內﹐石稍小﹐長三尺。又齋數日﹐石長尺餘﹐今只及七八寸﹐畱在觀內。

江州南五十里﹐有店名七里店。在蛇江之南﹐小山上有石﹐靑色﹐堅膩。俗云﹕石中有珠﹐每至中秋﹐往往羣飛﹐凡十餘枚﹐如流星往來﹐或聚或散。石上時有光景﹐相傳云﹕珠藏於此﹐乃無價寶也。或有見者﹐密認其處﹐尋不得。

會稽進士李眺﹐偶拾得小石﹐靑黑平正﹐溫滑可玩﹐用爲書鎭焉。偶有蠅集其上﹐驅之不去﹐視之﹐已化爲石。求他虫試之﹐隨亦化焉﹐殼落堅重﹐與石無異。

姿州永康縣山亭中﹐有枯松樹﹐因斷之﹐誤墮水中﹐化爲石。取未化者﹐試於水中﹐隨亦化焉。其所化者﹐枝榦及皮﹐與松無異﹐但堅勁。有未化者﹐數斷相兼﹐畱之以旌異物焉。

絲州昌明縣山中﹐周回二十里許﹐瓷香鑪者﹐廣二寸來﹐或全破﹐堆積林中﹐莫知其數。

洪州建昌縣界野田中﹐有自然石碑﹑石人及龜﹐散在地中﹐莫知其數﹐皆如鐫琢之狀﹐而無文字。石人倒外者多﹐時有立者。又云﹕側近有石井﹐深而無水。有好事者﹐持火入其中﹐旁有橫道﹐莫知遠近﹐道側亦皆是石人焉。

昌松瑞石文。初﹐李襲譽爲涼州刺史﹐秦昌松有瑞石﹐自然成字。凡一百一十字﹐其略曰﹕髙皇海出兩字﹐李九王八千﹐太平天子李世民王千年﹐太子﹖治書燕山﹐人人士國﹐主﹐尙汪誇﹐獎文通千古大。王五﹑王七﹑王十﹐鳳毛才子武文貞觀﹐昌大聖四方﹐上下萬治﹐忠孝爲善。敕禮部郎中柳逞馳驛檢覆﹐不虛﹐並同所奏。

新北市﹐是景云觀舊基。有一巨石﹐大於柱礎﹐人或坐之﹐踏之﹐遺巡如火燒﹐應心煩熱﹐因便成疾﹐往往致死。或云若聚火燒此石﹐卽瞿塘山吼而水沸﹐古老相傳耳。

蜀州晉源縣山亭中﹐有二大石﹐各徑二尺已來﹐出地七八寸﹐人或坐之﹐心痛﹐往往不救。又是落星石﹐東邊者生﹐卽靈驗﹐西邊者死。與諸石無異﹐色並帶靑白色。

鎭靜軍側近江塡中﹐有石長五六尺﹐髙大三尺已來﹐擊之如鐘聲。軍使劉師簡送一石﹐長四尺已來﹐形圓色靑﹐擊之如鐘磬聲。昊郡臨江半岸﹐崩出一石﹐鼓槌之﹐無聲。武帝以問張華﹐華曰﹕取蜀中桐材﹐刻爲魚形﹐扣之﹐則嗚矣。於是如其言﹐果聲聞數里。

石季龍﹐立河橋於靈昌津﹐采石爲中濟﹐石無大小﹐下輒隨流﹐用工五百餘萬而不成。季龍遣使致祭﹐沈璧於河。俄而所沈璧流於渚上﹐地震水波﹐騰上津所﹐樓殿傾壞﹐壓死者百餘人。天臺僧﹐乾符中﹐自臺山之東﹐臨海縣界﹐得一洞穴﹐同志僧相將尋之。初一二十里﹐徑路低狹﹐率多泥塗。自外稍平闊﹐漸有山川。十許裏﹐見市肆﹐居人與世無異。此僧素習咽气﹐不覺饑渴。其同行之僧﹐饑甚﹐詣食肆乞食。人或謂曰﹕若能忍饑渴﹐速還無苦﹐或餐瞰此地之食﹐必難出矣。饑甚﹐固求食焉。食畢﹐相與行十餘里路﹐漸隘小﹐得一小穴而出﹐餐物之僧﹐立化爲石矣。天臺僧出山﹐逢人問其所管﹐已在牟平海濱矣。

錄異記卷之七竟

錄異記卷之八

光祿大夫尙書戶部侍郎廣成先生上柱國蔡國公臣杜光庭纂

墓

陳州爲太昊之墟﹐東關城內有伏羲女媧廟﹐廟東南隅有八卦壇﹐西南隅有海眼﹐是古樹根穴。直下以物投之﹐不知深淺。歲旱﹐以金銀物投之﹐可致雨﹐亦是國家投奠之所。穴側有龍堂焉。東關城外﹐有伏羲墓﹐以鐵錮之﹐觸犯不得。時人謂之爺婆墓。陳州𨿽小﹐寇賊攻之﹐固不能克﹐以其墓靈也。

房州上庸界有伏羲女媧廟﹐云是傳土爲人民之所﹐古迹在焉。又華陜界黃河中﹐有小洲島﹐古樹數根﹐河水泛漲﹐終不能沒﹐云是女媧墓。大歷年中﹐連日風雨﹐晦螟雷電﹐不已﹐晴霽之後﹐忽失此墓﹐不知所在。

蔡州西北百里﹐平輿縣界有仙女墓﹐卽董仲舒爲母追葬衣冠之所。傳云﹕董永初居玄山﹐仲舒旣長﹐追思其母﹐因築墓焉。秦宗權時﹐或云﹕仲舒母是天女﹐人間無墓﹐恐是仲舒藏神符靈藥及陰陽祕訣於此。宗權命裨將領卒百餘人﹐往發掘之。卽時注雨﹐六旬不止﹐竟施工不得。是歲﹑淮西妨農﹐因致大饑焉。

漢長沙王昊苒冢在長沙縣東二里﹐髙二十七丈﹐周回六百丈。昔諸葛誕長史昊綱﹐時有人詣綱者﹐云﹕君酷似昊茵。綱驚曰﹕君何以知之﹖客曰﹕黃初三年﹐嘗至長沙﹐見人發昊茵冢中多玉器﹐茵僵屍﹐容貌不異生時﹐君酷似之。綱曰﹕是吾七世祖也。君於時見﹐得玉復何在﹖曰﹕悉置孫堅廟中。

漢長沙定王墓﹐及其母唐姬墓﹐各髙十三丈﹐周回三里﹐墓髙十八丈﹐其間相去三丈。

宣州當塗縣之東南﹐有橫山焉﹐山下有八墓﹐形甚髙大。乾符中﹐有盜發之﹐得一穴﹐續絹爲繩﹐凡七十匹﹐錘一人以觀之﹐爲黑蜂所姜﹐蜂旣甚多﹐錘者驚懼而去﹐竟無所得。相傳云是陶廣州墓﹐莫知其名及年代矣。

洪州大廳前﹐有皂莢樹﹐數人合抱﹐烏不敢棲﹐人犯之者﹐立有靈應﹐相傳見之數百年矣。大廳中﹐非時不敢視事﹐固爲常矣。李憲爲太守﹐旣至命伐其樹﹐吏民爭之﹐咸以爲不可。憲竟伐去之。旣而羣鴉數千﹐嗚噪不已。憲疑其下有物﹐命掘之﹐而深數尺﹐乃巨墓也。中得石志﹐讖言數百字﹐末云﹕郭璞墓也。後五百歲﹐開墓賊李憲是也。所讖將來之事﹐至今猶有知者。卽命修完其墓﹐遷廳事以避之。按東晉元帝元年﹐時郭璞爲王惇所殺﹐事在金陵﹐不知何因﹐墓在豫章。束晉元年丁丑﹐至唐文宗敬宗中﹐卽五百歲矣。

鍾傳初入洪州﹐命修於城。軍吏散掘墓磚以稱用。功畢﹐傳夢一人﹐古服項長﹐貌如子路﹐來詣傳日﹕將軍何得暴我居處﹐令我不安﹐速宜修之。旣覺﹐歷問軍吏賓客﹐莫能知者。市老羅通入謁日﹕舊圖云﹐城東南角三十一步﹐有子羽先生墓﹐相傳甚靈。恐軍人取磚﹐有所觸犯。傳使人視之﹐果驗。卽命梵砌修飾﹐立亭子於其上﹐以表古迹﹐旣畢﹐復夢致謝﹐傳以束帛賞羅通焉。按﹕澹臺滅明﹐仲尼弟子也﹐字子羽﹐居於武城﹐貌惡而廉謹。武城非豫章郡﹐不知何因﹐有墓於此﹖

許靜墓﹐在成都延秋門外﹐直西七八里。田中有巨墓﹐云﹕許將軍墓也。耕牧之人﹐牛豕之屬﹐犯者必有禍焉。近制置軍管也﹐野外墟墓﹐多不存者惟此歸然存焉﹐人莫敢犯。靜在前蜀官至大司徒。

越州上虞縣﹐過江二十餘里﹐有南寶寺﹐在南保村﹐過橫嶺則到。有好事者﹐尋訪山水﹐登嶺行倦﹐息於樹下﹐有村叟亦歇焉。共話山川形勝﹐指顧之問﹐見路側一墳﹐老叟日﹕此墳若是丈夫﹐則無可說﹐若是女人﹐有子當爲三公。好事者異其言﹐訪於寺僧村民﹐有知者日﹕此鄭注母墓也。初元和中﹐寺有女家人﹐與村民石生通焉﹐有一兒﹐十餘歲。時有客僧姓鄭﹐遊止寺中﹐病苦痢逾月﹐寺僧常令此兒供給湯粥﹐甚得气力﹐擬乞爲童子﹐將去可否。諸僧日﹕其父石生存﹐待爲問之。石生許可﹐固無所悟﹐三綱問石生﹐生乃許焉。僧將去﹐因姓鄭氏﹐僧以方書技術教之﹐又別遇方士﹐頗精遊藝﹐交謁王公﹐因遂榮達。大和中﹐恩渥隆異﹐除鳳府節度使﹐因坐事伏誅﹐卽鄭注也。其母死後﹐寺僧葬於嶺上﹐則是老叟所指之墳也。李道﹐咸通末﹐爲鳳翔府府曹。因推發掘冢賊﹐問其所發﹐云﹕數爲盜﹐三十年﹐咸陽之北﹐岐山之東﹐陵域之外﹐古冢皆開發矣。又問其所得之物﹐云﹕嘗入一冢﹐自涎道直下三十餘尺﹐得一石門﹐以物開之﹐門內箭出不己﹐如是百餘發﹐不復有箭矣。遂以物撞開之﹐一盜先入﹐俄爲輪劍所中﹐倒死於地。門內十餘木人﹐周轉運劍﹐其疾如風﹐勢不可近。盜以木橫拒之﹐機關遂定。盡拔去其刃﹐亦不復能轉。因至其中﹐但見帳喔儼然﹐綱褥舒展﹐徧於座上。有漆燈甚明﹐木偶人與姬妾﹐皆偶。去地丈餘﹐有皮裹棺柩﹐鐵索懸掛焉。卽以木撞之﹐才動其棺﹐卽有砂流下如水﹐庫﹑巡不可止﹐流溢四面﹐奔馳出門﹐砂已深二尺餘﹐良久視之﹐砂滿冢內﹐不可復入﹐竟不知何人之墓矣。

又一墓﹐在咸陽原上﹐旣入﹐得鏡兩面﹐可照人鼻。在側畔背面﹐瑩潔如新﹐摩畢以面照之﹐如常無異。以背照之﹐形狀備足﹐衣冠儼然﹐而倒立也。

安州東北七里﹐有古墓﹐髙七八尺﹐周回數百步﹐莫知名氏﹐羣賊發掘﹐見以生鐵錮之﹐入地丈餘莫見其底矣。

城東二十餘里﹐有一大墓﹐羣賊發之﹐數日乃開﹐得金釵百餘枚﹐各重百斤﹐有石座雜寶﹐古樣腰帶﹐陳列甚多。取其一帶﹐隨手有水湧﹐俄頃滿墓﹐所開之處﹐尋自閉。盜以二師子獻太守武司空﹐太守夜夢一人﹐古服﹐侍從極多﹐來謁云﹕南蠻武相公也﹐爲羣盜壞我居處﹐以太守宗姓之分﹐願爲修之。盜當發狂﹐勿加擒捕。卽命修之﹐羣盜三十餘人﹐同時發狂﹐相次皆卒。

乾寧三年丙辰﹐蜀州刺吏﹑節度參謀﹑司徒李公師泰﹐理第於成都錦浦裏北門之內西回第一宅﹐西與李冰祠相鄰。距宅之北﹐地形漸髙﹐崗走西南﹐與祠相接。於其堂北﹐鑿地五六尺﹐得巨冢焉。磚璧甚固﹐於磚外得金錢數十枚﹐各重十七八銖﹐徑寸七八分﹐圓而無眼﹐去綠二分﹐有隱起規﹐規內兩面各有蕃書二十一字﹐其綠甚薄﹐有刃焉。督役者馳其二以白司徒﹐命使者入靑城雲溪山居以示余﹐云﹕此錢得有石餘﹐公以命復座之﹐仍不開發其冢﹐﹣但不知誰氏之墓也。度其地形﹐當石筍之南百步所﹐卽知石笑﹐卽此墓之闕矣。自此甚靈﹐人不敢犯。其後蜀主攺置祠堂﹐以龍神享之﹐爲立小屋龍堂﹐卽在墓之東矣。李公不發古冢﹐不貪金錢﹐亦古賢之髙鑑也。美哉﹗美哉﹗

永平乙亥歲﹐有說開封人發曹王臯墓﹐取其石人﹑羊馬磚石之屬。見其棺宛然﹐而隨手灰滅﹐無復形骨。但有金器數事﹐棺前有鑄銀盆﹐廣三尺﹐滿盆貯水﹐中坐玉孩兒髙三尺﹐水無臧耗。則泓師所云﹕墓中貯玉﹐則艸木溫潤﹐貯金多﹐則艸木焦枯﹐曹王自貞元之後﹐歷二百歲矣﹐盆水不臧﹐玉之潤也。

洪州丰城縣﹐舊在潑江之南﹐卽雷煥得劍之所也。自黃巢後﹐所在干戈﹐縣邑多爲撫州所侵。制置使唐寶遷邑民於江北﹐城於赤崗之上﹐前臨陡崖﹐以爲險固﹐發掘丘墓﹐創屋宇居人﹐市井數千家﹐咸居其上﹐甚多厲鬼﹐形狀長大﹐見者輒有所傷。唐公在縣﹐居人皆安﹐或時往州使﹐乃暫有他適﹐卽鬼物恣橫﹐不可禁止。唐公復至﹐晏然無苦。其後唐典諸郡制置使查郭代之理縣﹐鬼物敬伏﹐與唐無異。郫或暫出﹐鬼卽爲害。數年之後﹐縣竟荒毀﹐後還舊處﹐就中察署內廳事﹐間尢難居止。頃有鄰郡避難戶人千百家﹐寄止癬署中者﹐死亡略盡。暮夜之際﹐鬼多見形爲暴。疑是積古丘墓中伏屍鬼耳﹐終莫知其年代。

錄異記卷之八竟

