攝生纂錄

經名﹕攝生慕錄。不著撰人。一卷。《新唐志》著錄有『王仲止《攝生慕錄》一卷』﹐疑卽此書。底本出處﹕《正統道藏》洞玄部眾衍類。

攝生纂錄

導引篇

赤松子坐引法

長跪﹐兩手向前。各分開﹐以指向外。次長跪﹐兩手叉腰。次復長跪﹐右手曳後去﹐左手叉腹前。次復緩形長跪﹐左右手更曳向前﹐更從叉腰。次復長跪﹐伸兩手著背後。次復平坐﹐以膝相張﹐兩足向外﹐兩手叉腰。能常爲此法﹐令人耳目聰明﹐延年益壽﹐百病不生。爲此法訖﹐當立以手摩身令徧﹐勿大寒﹑大熱﹑風燥﹑醉飽時作之。

《養生要集》曰﹕《導引經》云﹕淸日一未起﹐先啄齒二七﹐閉目握固﹐漱津唾﹐一咽气﹐尋閉息﹐極乃徐徐。頓踵三﹐還上狀﹐叉手頓項上﹐左右自引捩﹐不息復三﹐伸兩足﹐返手前卻﹐自極復三﹐皆當朝暮爲之﹐能數尢善。

又淸旦初起﹐以兩手叉兩耳﹐極上下之二七﹐令人耳不聾。

次縮鼻閉气﹐右手從頭上引左耳二七止。次復以左手從頭上引右二七。次引兩鬢舉之。令人血气流通﹐頭不白。

又摩手令熱以摩面﹐從上下二七止﹐去邪气﹐令面有光。

又摩手令熱以摩身體﹐從上至下﹐名乾浴。令人勝風寒時熱﹐頭痛疾病並皆除也。

婆羅門導引法

第一﹐龍引﹕以兩手向上拓﹐兼似挽弓勢﹐右左同。又叉手相捉頭上過。

第二﹐龜引﹕峻坐﹐兩足如八字﹐以手拓膝﹐行搖動﹐又左顧右顧。

第三﹐麟盤﹕側外﹐屈手承頭﹐將近將腳﹐屈向上﹐傍髒展上﹐腳向前拗。左右同。

第四﹐虎視﹕兩手據狀﹐拔身向背後視。左右同。

第五﹐鶴舉﹕起立﹐徐徐返拗引頸﹐左右挽。

第六﹐鸞趨﹕起立﹐以腳徐徐前踏﹐又握固﹐以手前後策。

第七﹐鴛翔﹕以手向背上相捉﹐低身﹐徐徐宛轉。

第八﹐熊奮﹕迅以兩手相叉﹐翻覆向胸臆﹐抱膝頭上﹐宛轉。

第九﹐寒松空雪﹕大坐﹐手據膝﹐漸低頭﹐左右搖動﹐徐徐回轉。

第十﹐冬柏淩風﹕兩手據將﹐或低或舉﹐左右引﹐細拔回旋。

第十一﹐仙人排天﹕大坐﹐斜身偏倚﹐兩手據林﹐如排天。左右同。

第十二﹐鳳凰鼓翅﹕兩手交捶膊井連臂﹐返捶背上連腰腳﹐各三數度。爲之細拔回旋﹐但取使快爲上﹐不得過度﹐更至疲頓。

調气篇

吐納煉气法

夫天地萬物皆因气以成形。故知气在人中﹐人在气中。气聚卽生﹐气亡則死。善行气者﹐內以養身﹐外以卻患﹐然百姓日用而不知焉。故善加調攝﹐必銷眾疾﹐苟有壅滯﹐便卽生療。養生者當先存此道矣。

仙經云﹕服气者神明而壽。𨿽能服食而不知調气﹐效乃運。若專調气而療疾者﹐效速於緘石矣。人能常存之﹐不死之道也。

抱朴子曰﹕一人之身﹐一國之象也。神猶君也﹐血猶臣也﹐气猶百姓也。能理民則能理國﹐能理气則能理身。民散則國亡﹐气竭則身死。死者不可以生也﹐亡者不可以存也。是以至人消未起之患﹐治未病之疾﹐醫之於無事之前﹐不可於旣逝之後。人難養而易危﹐气難淸而易濁。

故審徳所以保社稷﹐割嗜欲所以固血气﹐然後眾害卻焉﹐壽命長焉。

每淸朝初起﹐面向午展兩手於膝上﹐心眼觀气入項﹐下達湧泉。朝朝如此﹐名日送气。常以鼻引气﹐口吐气﹐常欲出气少﹐入气多。每欲食﹐先須送气入腹﹐令與食爲主。

仙經云﹕食有十二時﹐气從夜半始。自九九至八八﹑七七﹑六六﹑五五﹐以心受之。四季引鎭星黃气﹐以脾受之。秋引太白﹐白气以肺受之。冬引辰星﹐黑气以腎受之。

又有食六戊之精﹐亦有大效。假令甲子旬有戊辰﹐則竟其旬常向辰地而吞气﹐後則到甲復向其旬之戊也。

凡此諸法﹐備在仙經﹐恐非流俗所能行用﹐好道君子安可忘﹖

諸《服气經》云﹕從夜半至日中爲生气﹐日中至夜半爲死气﹐常以生气時正僵﹟1外瞑目﹐握固﹐閉气不息﹐於心中數至二百﹐乃口吐气出之。日增息如此﹐則身神具﹐五臟安。能閉气至二百五十﹐華蓋明﹐耳。目聰﹐舉身無病﹐邪不幹人矣。

寶气一名煉气﹐一名行气﹐一名長息。其法﹐正僵外﹐徐漱醴泉而咽之。因行气﹐口但吐气﹐鼻但納气﹐徐縮鼻引之﹐莫太極者﹐難還入。五息已息﹐自可吐也。一息數之至九十息﹐若然可頻伸。頻伸訖﹐復爲之﹐滿四九。四九三百六十息爲一竟。咽之者每吐气﹐欲止輒一咽之。乃鼻納气也﹐不爾或令人嗽。

凡气納則气上升﹐吐气則气下流﹐自覺周身也。

凡行气常以月一日﹐念令气從手十指出﹐以十六日盡。月晦念令气從足十指出﹐久久自覺气從手足通﹐卽能閉气不息﹐便長生矣。靈龜所以千歲不食者﹐能不興鼻息故也。太淸行門戶之道﹐《九都經》謂之天壯地壯。天地壯﹐气通卽能輕舉矣。手爲天門﹐足爲地戶﹔手爲天壯﹐足爲地壯者也。

凡行气當髻實爲之﹐常以鸚嗚生气時正僵外﹐握固﹐兩足問相去五寸﹐兩臂去體相去亦各五寸﹐去枕﹐微息﹐四九三百六十息﹐身如委衣﹐骨節皆解。初爲勢至三百六十息﹐轉覺藏雲行體中﹐經營周身﹐湍潤形體﹐澆灌皮膚﹐五臟六腑皆悉充滿﹐舊疾稍去矣。

凡初行气﹐先安穩其身﹐而和其气﹐無與意爭。若不安和﹐卽且止﹐和乃爲之﹐常守勿倦也。少行卽少得之﹐大行卽大得之。气至卽形安﹐形安則鼻息和調﹐鼻息和調財精气來至﹐精气來至則自覺形熱﹐形熱卽頗汗出﹐汗出且勿便起﹐安安養之﹐務欲其久。當卽去忿怒憂愁﹐能去忿怒憂愁卽气不亂﹐气不亂卽正气來至﹐正气來至卽口中甘香﹐口中甘香卽多唾﹐而鼻息微長卽五臟安而气和﹐其理自然百病去﹐飲食美﹐三气調﹐形輕而老壽矣。

凡行气﹐以鼻納气﹐以口吐气﹐微引之名曰長息。納气有一﹐吐气有六。納气有一者﹐謂吸也。吐气有六者﹐謂吹﹑呼﹑嘻﹑呵﹑虛﹑咽﹐皆出气也。

凡人之息﹐一呼一吸﹐無有此數爲長息。吐气之法﹐時寒可吹﹐時溫可吸﹐委曲療病﹐吹以去熱﹐嘻以去風﹐呵以去煩﹐又以下气虛者則多噓咽。道家行气﹐卒不欲噓咽者﹐長息之忌也。此男女俱可行此法。出《仿仙經》。閉气法﹕亦以鼻納气﹐便閉之於內﹐爲可久極乃開口微吐之﹐口小吐之﹐鼻復小納﹐如此再三﹐乃長吐之﹐亦如上吐﹑呼﹑嘻﹑呵之法。閉气致至千五百﹐復當但入不出者﹐但從鼻入通手足﹐不復從口出也。欲自通之於口﹐乃從口出耳。譬如水流﹐前水過去後水續處﹐不復往反﹐長生之道央於斯矣。

煉气法﹕正偃臥﹐徐漱醴泉咽之﹐莫閉口因行气﹐口但得吐气﹐鼻但得納气﹐不欲惡气入也。徐縮鼻﹐莫太極滿﹐太極滿難還入﹐五息可吐﹐莫至極。自一數之十息﹐屈指至九十息數﹐可頻伸﹐四九三百六十息﹐意腦中黃气大如鸚子﹐常念之。意中疲倦﹐當先陳﹟2372百一十息﹐煉气還气﹐令肝滿﹐气不大﹐令出﹐閉气七十息一咽﹐含不足復滿七十息﹐莫致大頓﹐擊擊之气當隨發上出﹐及流四肢﹐自熱﹟3下至足腳﹐徐調气還至胃管﹐喉咽﹐使下臍一二三四卽還管矣。

凡煉气法﹐外爲之﹐日瞳嚨便當坐爲。如前頭臥煉气法﹐至七十息四五通。

凡初行气小不調﹐久行易耳。行气還至胃中﹐咽气自覺至胃中矣。便纏著臍﹐心數一二三四五六七八九﹐纏已﹐不欲大噓咽也。卻亦當轉气下去气﹐終不上气﹐小經屈气經上去欲令轉下﹐壯事實气﹐已復小噓﹐再三吸﹐便自下。治頭眩﹑耳聾﹐欲還气五臟問﹐至不過十日愈。

委气﹐四九三百六十息﹐正僵外﹐握固﹐先調和﹐口中含唾莫咽﹐九息一展轉﹐令足間相去五寸挽之﹐微還气時身如委衣﹐骨節俱解。徐九十息止﹐當違一指不開。初爲當熱﹐至三百六十息復爲﹐至三九但系意不欲使思散﹐欲還自坐爲﹐男子左邊﹐婦人右邊。七十息一咽。此煉气男女俱仙之法也。

凡行气閉气𨿽是治身之要﹐然要先達解其理。空又宜虛﹐不可飽滿。若气有結滯﹐不得宣流﹐或致發瘡﹐譬如泉源不可壅遏。若食生菜服肉﹐及喜怒憂患不除﹐而以行气﹐令人發上气。凡欲修此﹐皆當以漸。

又別法云﹕調气者﹐平明面向午﹐展兩手於膝上﹐徐徐按捺支節﹐口吐濁气﹐鼻引淸气﹐所謂吐故納新者也。每引气訖﹐閉气良久﹐徐徐吐之。仍以手左拓﹐上拓﹐下拓﹐前拓﹐後拓。取气之時﹐意想气入毛際﹐流於五臟四肢﹐皆受其潤﹐如山之納云﹐如地之納澤。若气通卽覺腹中汨汨熱轉動﹐若得十通已上﹐則身體潤澤而光今﹐耳目聰明﹐令人能食有力﹐百病不生矣。

又有內調气之法與前法略同云。漸習至千息﹐卽老者更少﹐日還一日﹐自然不食矣。

調气之法亦無定數﹐惟多益善。大約夜半後二十四調之﹐鸚嗚時一十八調之﹐平明一十二調之﹐日中後一十二調之。若能多調﹐每時加三十四十回亦得。

《仙經》云﹕若大霧﹑大雨﹑大風之日﹐不得行气﹐但閉而勿調。

凡將調气者﹐先除鼻中毛﹐所謂通神之路也。

凡欲行气﹐欲除百病﹐隨病所在念之。頭病念頭﹐足病念足﹐和气往攻之﹐從時至時﹐便自消矣。時气中玲可閉气以取汗﹐輒周身則解矣。

療病法﹕一準調气坐外﹐若卒患寒熱及癱腫等﹐當日調之﹐不愈﹐一兩日必差。

若心中玲病吹而出之﹐熱病呵而出之﹐肝病噓而出之﹐肺病咽而出之﹐脾病嘻而出之﹐腎病吹而出之。每作皆三十六徧﹐仍須行導引之法。

又熱病用大吹五十徧﹐細吹十徧。心悶者用大噓三十徧﹐細噓十徧。肝病者﹐用大呵三十徧﹐細呵十徧。心病者﹐用大噓三十徧﹐細噓十徧。腎病﹐用大咽五十徧﹐細咽十三徧。若能用心行之﹐無有不差。

何以知五臟之病﹖體有冷熱﹐多夢赤衣人持赤刀仗者﹐心之病也。胸膈脹滿﹐四肢煩問﹐夢見美女婦人及父母妻子者﹐肺病也。憂愁不樂﹐頭眼時痛﹐夢靑衣人或持靑刀或獅子虫狼來怖人﹐肝病也體上游風習習﹐體悶疼痛﹐夢見小兒擊腋或如旋風繞人者﹐脾病也。體玲陰衰﹐或夢黑衣人持黑刀怖人者﹐腎病也。推此以定之﹐無不驗矣。

又樂先生調气法﹕大約與前法略同。云於爭室內施狀枕﹐與身平布﹐展手﹐去身﹐各三四寸﹐兩足相去亦然。當先念﹕法性平等﹐死生不妄﹐拘魂制魄。嗚天鼓三十二通﹐漱玉泉三五咽﹐以鼻吸入腹﹐數多爲良﹐勿使耳聞气入聲。气初入時有得三十﹑二十息卽悶﹐可閉气勿令鼻中卻出﹐開口輕輕放﹐微出多少﹐覺體熱微汗是气行之驗。服气﹐夜取子時至醜時可了﹐晝可取巳時至午時可了。服訖﹐可堅兩膝﹐用气抽上腸﹐吐向下﹐頓掣三五十度﹐此謂煉气。腹中及四肢中病皆得除愈。取气之數﹐具之於後。

凡服气﹐先取北黑气﹐謂之玄牙。思北方七星勝事﹐以安爲度﹐或五或五十或五百﹐補腎﹐傳气於肝﹐比北方水藏主腎故也。次取東方靑牙﹐思東方中華道藏第二十三冊

七星勝事﹐以補肝﹐其數九或九十或九百﹐傳气於心﹐以束方木藏主肝故也。次取南方丹牙﹐思南方七星勝事﹐其數三或三十或三百﹐補心﹐傳气於脾﹐以南方火藏主心故也。次取中宮黃牙﹐思中宮七星勝事﹐其數一或一十或一百﹐補脾﹐傳气於肺﹐以中宮土藏主脾故也。次取西方素牙﹐思西方七星勝事﹐其數七或七十或七百﹐以補肺﹐傳气於腎﹐以西方金藏主肺故也。

又有吐气療一切病﹐亦與服气相須﹐如气滿不行亦可吐气出。吐之法﹕呵一﹐呼二﹐噓三﹐嘻四﹐咽五﹐吹六。

凡呵而出肺气者﹐以金主太白﹐成肺不受客气。客﹐火也。客壯傷主﹐是以呵而出之。凡吹出心气者﹐以火主熒惑﹐成心不受客气。客﹐水也。客壯傷主﹐是以吹而出之。凡咽出肝气者﹐以木主歲星﹐成肝不受客气。客﹐金也。客壯傷主﹐是以咽而出之。凡噓出脾气者﹐以土主鎭星﹐成脾不受客气。客﹐木也。客壯傷主﹐是以噓而泌之。凡呼出腎气者﹐以水主辰星﹐成腎不受客气。客﹐土也。客壯傷主﹐是以呼而出之。凡嘻出膀胱气者﹐三焦水谷宮﹐傷玲則痢﹐傷熱則悶﹐悶則病在小腸﹐痢則病在大腸﹐嘻而出之則和矣。

凡人肝藏魂﹐肺藏魄﹐脾藏志﹐心藏神﹐腎藏精。若六腑不和﹐則五藏傷客气。膽一﹐大腸二﹐小腸三﹐三焦通爲六腑。凡三焦在膀胱﹐有其處無其形﹐是爲六腑。六腑不和﹐則五藏不通﹐五藏不通﹐則五气不傳﹐而五六皆病。若能消而息之﹐可以無病矣。

胎食胎息法

常須閉其心﹐去其思﹐微其息。息以鼻﹐無以口﹐使气常有儲﹐名之日胎息。漱其舌下泉咽之﹐數十息之問一相繼﹐名之日胎食。爲二者不息﹐可以不饑﹐可以不病。

食日月精法

取日初出時﹑日中時﹑日入時﹐正立向日﹐展兩手﹐閉气九徧﹐仰天諭日光而咽之﹐九度﹐益精气﹐令人彊壯不六八。

老。又以月初出時﹑月正中時﹑月入時﹐正立向月﹐展兩手﹐閉气九徧﹐仰天嗡月光咽之﹐令人陰气盛。婦人有子。

居處篇

攝理法

夫攝理者﹐先在水土所習﹐必欲髙燥之處。《左傳》云﹕土厚水深﹐居之不疾。若下濕之地﹐必能損人。今南人多夭﹐北人多壽﹐此其驗也。《淮南》云﹕堅土人剛﹐弱土人肥﹔鑪土人大﹐沙土人細﹔息土人美﹔耗土人醜﹔山气多男﹐澤气多女﹔水气多瘡﹐風气多聾﹔林气多瘧﹐木气多嘔﹔濕气多痙﹐石气多力﹐陰气多瘦﹔暑气多夭﹐寒气多壽﹔穀气多痺﹐丘气多狂﹔廣气多仁﹐陵气多貪。輕土人利﹐重土人遲﹔淸水音小﹐濁水音大﹔湍水人輕﹐遲水人重﹔中土多聖。

凡人皆牽水土以爲善惡﹐從此觀之﹐安可不擇地而居耳﹖古者巢居穴處﹐人皆長壽者﹐何也﹖豈非巢居則迥﹐穴處則密﹐人不受巢穴之風故也。自上棟下宇﹐巢穴便生眾疾﹐咸臻夭﹐壽日促。今之居處房屋不可髙大虛敞﹐非惟風霧難防﹐亦使精神恍散。《呂氏春秋》云﹕臺髙則多陽﹐室大則生痿﹐陽則生蹶。且亦有丰屋之誠﹐可不愼哉﹖古人之所居﹐但取門墻周密。墻宇幽深﹐使纖毫之風無所從入﹐自然眾疾不生矣。覺有風穴﹐卽須避之。

凡細隙之風爲害尢切﹐古來忽中風﹐四肢不遂﹐角弓反張﹐失音﹐皆由忽此。身旣中風﹐眾病總集﹐邪鬼得便﹐以致夭枉。古者﹐洛陽市靑店店主﹐坐處柱上有孔如緘頭﹐而前後店主不悟﹐皆同病而死﹐此其驗也。所居之室必令潔序﹐朝夕怛欲焚香﹐則人不受惡气﹐常得和气。又養生之人﹐須有日月規鏡﹐及石精﹑金光劍﹐及生犀﹑麝香﹑雄黃﹑丹砂﹐以自衛﹐大吉。又《仙經》云﹕以大盆盛淸水當戶安之﹐拔大刀橫上﹐令刃向外﹐懸明鏡於上﹐書制邪符於鏡傍﹐則百邪不敢犯﹐犯者皆見血在水中。又說﹐但懸孔好九寸明鏡於背後﹐則邪魅不敢隱形矣。

丁公殺鬼丸仙人所授方

虎頭骨丹砂眞珠雄黃雌黃曾靑女靑鬼臼皂莢桔梗芍翁白芷蒼木蕪萸鬼箭鬼督郵華蘆莒蒲

右十八味﹐各二分﹐搗篩﹐蜜和如彈丸。帶之﹐男左女右﹐百邪不敢近人﹐夢寐不亂﹐魂魄常安。凡人居止﹑移動﹑避病﹐皆有吉處﹐攝生君子皆宜用之。假令歲徳﹑月徳﹑日徳﹑時徳﹐最爲大者﹟4。

推歲徳法

謂甲歲徳自處﹐乙徳在庚﹔丙徳自處﹐丁徳在壬﹔戊徳自處﹐己徳在甲﹔庚徳自處﹐辛徳在丙﹔壬徳自處﹐癸徳在戊。

推月徳法

正月徳在丁﹐二月在坤﹐三月在壬﹐四月在辛﹐五月在乾﹐六月在甲﹐七月在癸﹐八月在艮﹐九月在丙﹐十月在乙﹐十一月在巽﹐十二月在庚。

推日徳與歲徳同﹐謂甲日徳自處﹐乙日徳在庚也。時徳與月徳同﹐謂寅時徳在丁﹐卯時徳在坤﹐他皆推所在。又有推遊年法﹐先從離數﹐而乾不受八﹐前就離﹐至兌爲十﹐坎爲二十﹐震爲三十﹐離爲四十﹔坤不受一﹐卻就離﹐復至兌爲五十﹐乃至百二十歲﹐皆準此。

凡遊年所至之處﹐從下一變爲禍害﹐全變禍害爲五鬼﹐再變爲絕命﹐全變絕命爲六害﹐三變爲生气﹐全變生气爲天醫復位﹐全變遊年爲福徳。

凡居止移轉皆就生气福徳爲上﹐若避病兼就天醫﹐仍類其萬物以爲吉凶。其絕命﹑禍害﹑五鬼﹑六害﹐皆宜避之。一說云﹕男忌禍害﹐女忌絕命。

凡居宅有火﹐起土造作及在太歲﹑太陰﹑大將軍﹑月刑殺上者﹐宜於天倉上掘坑方深五尺﹐坑內安石千斤﹐石上累塹千枚﹐並泥其上﹐大吉。陽宅天倉在丁﹐正月丙辛日治。陰宅天倉在癸﹐七月丁壬日治。若犯南方﹐以黑石一枚重十一斤﹐大豆一斗﹐埋南墻下﹐災禍不起﹐大吉。犯東方﹐以白石一枚﹐重一十斤﹐白米一斗﹐埋束墻下﹐災禍消滅﹐大吉。犯西方﹐以赤石一枚﹐重十二斤﹐赤小豆一斗﹐埋西墻﹐災害不起﹐獲大吉。犯北方﹐以黃石十斤﹐及雄黃五兩﹐黍米一斗﹐埋北墻下﹐大吉。若犯宅內宮﹐以靑石一枚﹐重十三斤﹐靑米一斗﹐埋中庭﹐大吉。宅多瘟病﹐以石百二十斤﹐埋堂前﹐去戶一丈六尺﹐吉。宅內有鬼﹐以石八十斤﹐埋壬地﹐吉。若動土恐漧土气﹐傷人﹐埋石於四角各一百一十斤﹐大吉。宅多病患﹐以石一百斤﹐埋卯地﹐大吉。又以黃石九十斤﹐埋馬極下﹐宜馬﹐獲大吉。又以靑石五十斤﹐埋牛欄內﹐宜牛﹐吉。又季夏﹐以黃石九十斤﹐埋庭內﹐吉。立春日﹐以靑石三十斤﹐埋於束壁下﹐立夏日﹐以赤石二十斤﹐埋於南壁下﹐立秋日﹐以白石四十斤﹐埋於西壁下﹐立冬日﹐以黑石一百斤﹐埋於北壁下﹐皆獲大吉。

凡埋石各用當方月徳日﹐其石皆用完全者﹐皆埋入地三尺﹐卻以酒脯祭其地﹐主人躬自咒願。

埋沙法

若太歲在寅午戌﹐害气在亥﹔歲在巳酉丑﹐害气在寅﹔歲在亥卯未﹐害气在申﹔歲在申子辰﹐害气在巳。當於害气之地﹐作坑方深三尺﹐取束流水內好沙三斗置坑內﹐內醇酒三斗灌之﹐然後以土覆之﹐家人大小各踏其上﹐以杵築之﹐各二七杵﹐卽害气消除﹐人無災病。國邑省寺皆可爲之﹐皆用正月上戊日爲之﹐大吉。犯土以致病﹐病多使身體沈重﹐四肢煩疼﹐以平旦空腹燒糠﹐使煙燻鼻及口﹐吸取少煙﹐不過三次愈。

老君說河曲父謝天地法

常以辰巳日黃昏晴明時﹐爭掃宅內甲戊丙壬之地﹐燒香北向﹐稽首三過﹐口勿語﹐但心中默言曰﹕曾孫某數負黃天﹐亟蒙上帝之治﹐願合家男女大小前後所犯罪過﹐請爲在前消凶﹐在後進善﹐令某家大小身神平安。常行此道﹐大吉利。

辟盜賊法

取市門土及歲建破月建土和爲人﹐安朱雀地﹐大吉。居家辟邪雜用方法立春以富人家田中土塗鰲﹐令人大吉﹐富。六丁日﹐掃捨﹐常修之大吉。

正月上巳日﹐取富人家當門中土塗鰲﹐亦大吉。

二月上壬日﹐取道中土和井華水塗鰲﹐亦大吉。

建日取折車軛懸戶上﹐辟口舌。

埋鹿角於門中及廁中﹑令人得財。

埋牛蹄於宅四角﹐亦大吉。

立春日塗所外林前方圓二寸﹐辟災。

滿日取三家水作酒﹐大富。

丁亥日左手撮米投鰲中﹐所願皆得﹐大吉。

正月建日﹐取桃斧枝及故車輾置戶內﹐桃置戶外﹐卽鬼永不來。夜外以所臥狀薦上艸抽一莖出﹐可三寸﹐卽鬼魅不來。

忌諱法﹕埋破履於庭中﹐子孫有印綬之貴﹐大吉。又宅中姓上利地不得安燻穢﹐西北隅爲天門﹐亦不可糞穢﹐不可安井廁﹐務使淸潔﹐大吉﹐又宅內最大樹勿伐之﹐如自死卽除之。西南種桃﹐井上勿種桃﹐桃花入井不祥。又宅心無種桑種桃﹐勿種木模﹐勿簸箕盛糞﹐勿令破食器入廁中﹐勿塞井﹐勿斷道路﹐無故燃火入門皆不祥。

凡作屋﹐勿續木爲柱﹐及自倒木爲柱﹐皆不祥。

《龍首經》云﹕春甲乙不伐束方木﹐夏丙丁不作灰炭﹐季夏戊己不興工﹐動土﹐秋庚辛不鑄寫﹐冬壬癸不穿溝渠﹐犯此殃家長﹐大凶。春夏爲陽﹐不行刑戮﹐秋冬爲陰﹐不可開鑿。犯者殃及其身。又陰陽家云﹕賣宅錢不可買生口﹐賣驢馬錢不可取婦﹐皆大凶妨。又馬有的盧﹐勿乘之。黃馬后足白﹐並犬胸黃耳黑﹐並勿畜之。又黃馬牛生黑犢﹐勿畜。

凡欲修造運爲皆須選擇時日﹐但依六壬黃黑道圖最妙﹐寅申歲﹑乙辛黃﹐丁癸黃。卯酉歲﹑乾巽黃﹐坤艮黃。辰戍歲﹑丙壬黃﹐甲庚黃。己亥歲﹑丁癸黃﹐乙辛黃。子午歲﹑坤艮黃﹐乾巽黃。丑未歲。甲庚黃﹐丙壬黃。

右此爲歲黃道。若修造當依此地皆吉﹐餘地皆凶。若遠行﹑移徙﹑嫁娶﹑產婦﹑病人療醫﹐此地吉。

又月黃道法最驗﹐皆依節气用之。正月﹑七月﹐丑辰巳未爲黃道﹐余並爲黑道。二月﹑八月﹐卯午未酒爲黃道﹐余並爲黑道。三月﹑九月﹐巳申酉亥爲黃道﹐余並爲黑道﹐四月﹑十月﹐未戌亥丑爲黃道﹐余並爲黑道。五月﹑十一月﹐酉子丑卯爲黃道﹐余並爲黑道。六月﹑十二月﹐亥寅卯巳爲黃道﹐余並爲黑道。

凡營造起動﹑政故造新﹑移徙遠行﹑嫁娶臨官﹑產婦﹑避病逐醫﹐得黃道卽大吉﹐黑道大凶。𨿽是黃道﹐若此年將軍﹑太歲﹑刑禍﹑土公在道﹐亦宜避之。一說云﹕若黃道諸無所忌。又說云﹕凡一切運爲但得天赦日﹐地上五百神皆上天﹐日無所忌﹐兼用歲月日時徳仍與歲月黃道有合處﹐其人大受福徳。若須舉動﹐不能全具者﹐但得一兩處吉卽好。若犯歲月黑道及諸犯觸未發﹐卽須治之所犯之處﹐五功已下爲小犯﹐五功已上爲大犯﹐卽取黃道及歲月＇徳上﹐及中庭可掘土深一尺已上﹐各取土五升相和﹐篩之令細﹐以酒五升﹑燻陸﹑白檀﹑零陵﹑靑木﹑沈香等﹐各一兩許細切﹐水煮之﹐水無限﹐以酒和之﹐將所取土共攪和﹐作泥如煎餅。泥以新曹帚將此泥掃﹐歲月黃及歲月徳﹐墻壁上及堂屋房舍皆掃之。若大犯則掃二丈已下﹐一丈已上﹔小犯則掃三尺已上﹐一丈已來。隨其髙下﹐若是墻則盡髙下﹐須是家中子弟及家長自掃。此日不得髙聲愼怒。凡陽宅丈夫掃外﹐陰宅婦人掃內﹐皆須著新爭衣﹐若不知陰陽則內外俱掃。掃訖仍須掃鰲。凡和泥水愼無殺虫。此法神奧﹐卒難言盡﹐君子勿可輕也。

凡人初入宅及入官舍﹐皆不欲弔喪問疾﹐不欲言惡事﹐不欲登髙臨深﹐不欲窺井廁﹐不欲悲哀忿怒﹐亦不欲親刑戮﹐興工動土並不吉。

凡臨官視事亦須擇日。

拜官日﹐春用寅﹑卯﹑巳﹑戌﹐夏用巳﹑午﹑申﹑丑﹐秋用申﹑酉﹑亥﹑辰﹐冬用亥﹑子﹑寅﹑未。及遇建滿平定成等日中華道藏第二十三冊

並吉。授官拜日相克﹐若甲乙授官不以庚辛日上﹐庚辛日授官不以丙丁日上﹐丙丁日授官不以壬癸日上﹐壬癸日授官不以戊己日上﹐戊己日授官不以甲乙日上。又法﹐春忌庚辛﹐夏忌壬癸﹐秋忌甲乙﹐冬忌丙丁﹐是四廢日﹐不可臨官視事。又不用正月﹑二月﹑三月下旬﹐四月﹑七月﹑九月上旬﹐十月中旬﹐十二月下旬﹐十一月上旬﹐五月三旬﹐悉不可臨官視事﹐皆大凶妨﹐設有福徳猶遇他災患。

行旅篇

凡人欲辭家行動﹐先須選擇良日﹐不可率然﹐以托其福。

每月一日﹑十一日﹑十三日﹑十九日﹐二十三日﹑二十八日號爲石門日﹐宜行﹐入官所求皆得﹐大吉。

二日﹑八日﹑十四日﹑二十日﹑二十九日爲盜門日﹐行有大憂﹐遇盜﹐大凶。

三日﹑九日﹑十五日﹑三十日爲財門日﹐宜入官嫁娶﹐百事吉。

十六日﹑二十二日﹑二十五日﹑十日爲陽門日﹐宜行百事﹐吉。

十七日﹑二十一日﹑二十六日爲官門日﹐宜行入官﹐百事吉。

十二日﹑十八日﹑二十四日﹑二十七日爲侯門﹐日行有口舌大凶。

凡遇死喪大凶。子日南行大凶﹐北行小吉﹐東行得財﹐西行有喜﹔丑日﹐南行有所得﹐北行小吉﹐束行大好﹐西行不成﹔寅日﹐南行大好﹐北行小吉﹐束行畱滯﹐西行大吉﹔卯日南行有所得﹐北行大吉﹐束行呵畱﹐西行大吉﹔辰日南行有酒食﹐北行見呵畱﹐束行大吉﹐西行凶。巳日﹐南行小好﹐北行得財﹐束行逢凶﹐西行小吉﹔未日﹐南行逢吏﹐北行凶﹐束行好﹐西行不成。申酉日南行不吉﹐北行好﹐束行大吉﹐西行大吉。戌日南行得財﹐北行不成﹐束行凶﹐西行凶。亥日南行得財﹐北行不成﹐束行小吉﹐西行大凶。

凡行日𨿽據此圖﹐亦看當年曆日﹐遇建滿平定開日彌吉﹐丑﹑寅﹑卯﹑辰﹑巳﹑午﹑未﹑申時南行大吉﹐丑﹑寅﹑卯﹑巳﹑未﹑申﹑酉﹑亥時北行大吉。子﹑丑﹑卯﹑午﹑未﹑戌時﹐西行大吉﹐得財。子﹑丑﹑寅﹑午﹑未時束行﹐皆吉。凡行日時皆可審推按之。

又四方相厭法﹕束行者﹐持錢九文﹐行九里棄之而去。南行者﹐持水一器﹐行六里棄之而去。西行者﹐持炭七斤﹐行七里棄之而去。北行者﹐持土五斤﹐行五里棄之而去。大吉﹐所求如願。

又云﹕凡欲行者﹐以左把米投井中﹐大吉。

又說﹕五離日不可遠行。忽行在路遇大風﹑霧﹑雷﹑電﹐當是龍神所過之處﹐當入室避之﹐不爾久必重病。若淩晨在山水中及風露中行﹐大損人﹐不得不飲酒佩雄黃爲佳。

經云﹕人出門遠行皆誦咒曰﹕

六甲九章﹐天圓地方。四時五行﹐日月爲光。禹爲治道﹐蚩尢辟兵。蒼龍挾衛﹐白虎扶行。熒惑先引﹐辟除不

祥。北斗誅罰﹐除去凶殃。五神從我﹐周遊四方。左社右稷﹐寇賊厭伏。行者有喜﹐用者得福。五行從我﹐所願皆得。急急如律令﹗

誦此咒三徧﹐乃以水嚶所去之方﹐大吉利。

凡出行遇神廟之所﹐勿入之﹐若入必須恭敬﹐不得舉月恣意顧瞻﹐如對嚴君﹐必獲其福。凡行旅適喪孝之所﹐必當乘白馬﹐從髯奴﹐大吉。若行路見美女﹐愼勿熟視之﹐或是鬼魅之異物也。

六十甲子

甲子王文卿從官十八人

乙丑龍季卿從官十六人金

丙寅張仲卿從官十四人

丁卯司馬卿從官十二人火

戊辰季楚卿從官十八人

己巳何文昌從官十二人木

庚午馮仲卿從官十七人

辛未王文章從官十五人土

壬申侯博卿從官十三人

癸酉孫仲房從官十一人金

甲戌展子江從官十四人

乙亥龐明公從官十二人火

丙子邢孫卿從官十六人

丁丑趙子玉從官十四人

水戊寅虞子卿從官十二人

己卯石文陽從官﹢五人

土庚辰尹佳卿從官士二人

辛巳陽仲公從官十一人金

壬午馬子明從官十二人

癸未呂威明從官士二人木

甲申扈文長從官十六人

乙酉孔利公從官十四人水

丙戌車元升從官十二人

丁亥張文通從官十人土

戊子樂石陽從官十人

己丑範和卿從官十四人火

庚寅楮進卿從官﹢五人

辛卯郭子良從官十三人木

壬辰武稚卿從官十一人

癸巳史公來從官九人水

甲午衛上卿從官﹢八人

乙未杜仲陽從官十六人金

丙申朱伯眾從官十四人

丁酉臧文公從官十二人火

戊戌範少卿從官十人

己亥鄧都卿從官士二人木

庚子陽仲叔從官十七人

辛丑林衛公從官十五人土

壬寅丘孟卿從官十三人

癸卯蘇他家從官十一人金

甲辰孟非卿從官十四人

乙巳唐文卿從官十二人火

丙午魏文公從官十六人

丁未石叔通從官十四人水

戊申範伯陽從官十二人

己酉成文長從官﹢五人土

庚戌史子仁從官十三人

辛亥左子行從官十一人金

壬子宿上卿從官十五人

癸丑江漢卿從官士11人木

甲寅明文章從官十六人

乙卯戴公陽從官十四人水

丙辰霍叔英從官十二人

丁巳崔巨卿從官九人土

戊午從元光從官十四人

己未時通卿從官十七人火

庚申華文陽從官﹢五人

辛酉郵元玉從官十二人木

壬戌樂進卿從官士二人

癸亥左石松從官九人水

凡人出遊異方﹐登山涉水﹐憂虎狼之害﹐懼瘴癘之災﹐或進謁公侯﹐或伏兵對寇﹐皆當隨日呼其神名﹐與己俱行以自衛﹐則百惡皆伏﹐所行大吉。若其年有厄﹐卽叩齒呼行年本命之辰及今日之神﹐竟年並呼之﹐百凶自去﹐常行不絕﹐必致長生。行此道者﹐至其日勿食所屬之肉﹐大吉。

辟兵之道﹐但能知北斗及日月字﹐則不畏白刃﹐但常誦五兵之名﹐亦神驗。刀名大房﹐虛星主之﹔弓名曲張﹐土星主之﹔矢名仿惶﹐熒惑星主之﹔矛名矢傷﹐角星主之﹔弩名遠望﹐張星主之﹔戟名大將﹐參星主之。臨敵細祝之﹐大有明效。或以月蝕時刻﹐三歲蟾賒下有八字者﹐以其血書所持之刀劍﹐大效。或以交鋒之際﹐乘魁履剛呼四方之長﹐亦有效也。﹐

又法﹕五月五日書赤靈符﹐及西王母兵信神符數十符﹐皆辟兵之道也。山無髙下﹐皆有神靈。若欲升之﹐必選時日﹐皆以五色繒各五寸懸大石﹐所求必得。若畏虎狼山精之屬﹐當佩黃神章及玉神符﹐或燒牛羊角。畏虺蛇之屬﹐必佩蜈蚣﹑麝香﹐又佩武都雄黃三兩已上﹐則不敢近人矣。又誦儀康入山不逢虎﹐心念儀方入澤不逢蛇﹐又燒牛羊角﹐行則虎狼不敢近人﹐大吉。又法﹕未至山﹐百步先卻﹐百步反足﹐乃登之﹐百邪皆走。若已爲蛇所中﹐則以少許雄黃末納瘡中﹐亦立愈矣。若畏山川廟座百鬼之法﹐常帶三皇文﹑五嶽眞形圖﹑天水符及上皇竹使符﹑及白澤圖﹑九鼎記則邪自卻。若常存眞一﹐則不須符藥也。又水無大小﹐皆難冒涉﹐若江河淮海。畏蛟龍者﹐皆當先於水次破鸚子一枚﹐以少許粉雜香末合攪器水中﹐以自洗懼﹐則不畏風波。又習閉气至千息﹐久能居水中。又得通天犀角長寸已上﹐刻爲魚口銜之﹐以入水。水常開三尺﹐人得水中气息。若江南沙濕之處﹐有沙虱水弩之屬﹐大爲人害﹐可帶生麝香及神符﹑金丹皆辟之﹐若能常存眞一﹐則百毒不犯者矣。

攝生慕錄竟

﹟1僵﹕疑爲『偃』之誤。

﹟2陳﹕疑爲『煉』之誤。

﹟3熱﹕疑爲『然』之誤。

﹟4者﹕疑爲『吉』之誤。

﹟5以下諸『僵一字均疑誤。

