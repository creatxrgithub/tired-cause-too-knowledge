存神固气論

經名﹕存神固气論。一卷﹐不署撰人﹐疑出朴南宋時期。底本出處﹕《正統道藏》洞玄部眾術類。

存神固气論

鑪鼎地位

四象之始終﹐萬物之化生﹐不離戊己鼎﹐火花戊己然﹐後能造物﹐故至人於金木相刑受气﹐與水火升降旣濟之問﹐有造化神物﹐使活而不斃﹐生生不窮之理。

陰陽顚倒

陰陽者﹐相求之物也﹐離火也﹐失水則燥﹐燥極所濟在坎﹔坎水也﹐失火則冰﹐冰極所濟在離﹐離宮受血藏鉛﹐陽中有陰也﹐故不燥而淸凍。坎宮受气藏汞﹐陰中有陽也﹐故不冰而溫暖。離𨿽含鉛﹐血動則火發化汞﹔坎𨿽含汞﹐气動則水生化鉛。故知坎屬水者﹐不知有汞气隱焉﹗。如離屬火者﹐不知有鉛血隱焉﹗。動化之際﹐鉛汞自升降相求﹐至人於此有坎離顚倒之理。

陰陽老少

數過三十二﹐陰陽漸老矣﹗陽老則黑衰﹐必少陰而後濟﹔陰老則血衰﹐必少陽而後濟。老陰奪少陽﹐如坤之次有復也﹔老陽奪少陰﹐如乾之次有遘也。金木老陰陽也﹐相刑而生者﹐少陰陽也。人之乾坤爲老﹐艮兌爲少﹐不知造化之所謂老少者﹐有不一也。至於此有妙奪造化之意人。

水火相求

水遇火乃受气﹐受气則生而不竭﹐故不走﹔火遇水乃成形﹐成形則活而不滅﹐故不飛。方眞水求眞火﹐則陰多陽少﹐而化鉛﹔方眞火求眞水﹐則陽多陰少而化汞。汞必求鉛﹐故降而乾坎﹔鉛必求汞﹐故升而乾離。升降之際﹐擒於戊己﹐相吞相戀而結化。至人於此﹐有住陰陽之和﹐還返添奪之妙理。

金木相刑

金不克木﹐木不受气﹐受气生火﹐乃火不克金﹐金不受气﹐受气乃生水。以金召金﹐故動而克木﹐以火召火﹐故動而克金。水火旣生﹐以和召和﹐自相求而造物。至人於此﹐使鑪中水火自相尋者﹐蓋得修所生之至理。

五行還返

萬物之理﹐歸於母則根深蒂固﹐有長久之道﹔散於子﹐則花榮葉茂﹐有衰謝之理。子謝母衰者﹐五行之順行也﹔長生久視者﹐五行之不順行也。至人於中宮神物造化之際﹐造物旣功﹐則子隱母腹﹐母含子胎﹐致龍出於火﹐虎生於水﹐有還返顚倒之理。

王气盛一袁

火初生﹐陽之王气也﹐水初生﹐陰之王气也。陽進不已﹐日中必吳﹐陰進不已﹐月盈必虧。王气漸衰﹐至人於此有鑪中截王气之理﹐故如時之春﹐不至於秋﹐如日之升﹐不至於吳﹐如花之榮﹐不至於謝。

添進火候

精爲气母﹐不能自運﹐所運在气﹔气爲神母﹐不能自運﹐所運在神。此眞鉛所以生神火﹐神火所以伏眞鉛也。至人以神運气﹐自然气住而不飛﹔以气運精﹐自然精住而不走。三物不出鼎火﹐則開生門﹐離於鼎火﹐則歸死戶。至人所以傳法不傳火者﹐蓋擒捉烹煉之際﹐斟酌添進﹐火候至神之能事﹐有不可致請也。

龍虎關軸

天地氤氳﹐故關軸先立於玄極﹐出納斟酌﹐元气生生不窮﹐人方受鉛汞於父母﹐關軸立矣﹗。元气因此物而生﹐此物托元

气而養﹐故一呼一吸﹐綿綿若存。旣配金木﹐生神物﹐當服龍虎﹐納元和﹐而助養之﹐自然胎气造化﹐生生不窮也。

情性動靜

物理所不可逃者四﹕日生日心﹐日性日情。有生必有心﹐有心必有性﹐有性必有情。性則靜定﹐情則感通﹐感通之際﹐二气必交。交於外則龍虎飛走﹐鉛汞漏失﹔交於中則龍虎相隨﹐鉛汞內結﹐鉛汞內結﹐气所生也。故气來入身謂之生﹐所以通生謂之道。至人以道禦情﹐氤氳之際﹐能住玄胎﹐恍惚之中﹐能擒物象。所以有道合一﹐形神俱妙之功也。

身分色化

從色來者﹐由陰陽之中﹔從化來者﹐出陰陽之外。由陰陽者﹐有畱形住世之理﹐故無用之中有用。有用者﹐必奪造化於陰陽﹐出陰陽者﹐有飛靈走性之道﹐故有爲之中無爲﹐無爲者﹐方獨超升於象外﹐進退之序﹐能煉色身而化形﹐乃能脫化身而化神果。無序而欲。頓超﹐理所未聞。

胎息眞趣

世𨿽日胎從有气者結﹐气從有胎者息﹐然豈止神气不散﹐習息日久﹐而後成哉﹗是未達眞趣﹐眞趣天達﹐塊然靜處﹐積習於空寂中﹐則終身沒世﹐不免爲一耽睡漢而已。於養丹結胎﹐卻日住年則遠矣﹗。且生化之理﹐獨陽不生﹐獨陰不成﹐至人謂養聖胎求出路﹐坎離鉛汞不相孤﹐苟非龍虎交遘﹐立關軸於玄極﹐誰能住元和而息胎乎﹖

寂滅無爲

灰旣死﹐木旣槁﹐火木無所托﹔塊𨿽聚﹐塵𨿽積﹐則金水無由生﹐四象無由施﹐則丹藥爲棄物﹐鑪鼎爲虛器。蓋不能住不死之玄胎﹐故沈於寂滅﹐不能奪造化之神機﹐故泥於頑空。至人旣見五賊而昌﹐則乘火龍﹐跨金虎﹐宇宙在手﹐萬化生身﹐終於形神俱化﹐而遊無上之妙。曷嘗論空寂﹐止枯槁﹐而與塵塊共滅哉﹗

形神俱妙法

內而求之﹐性則心也﹐命則腎也。知道者﹐以性復命﹐以腎交心﹐五气交感﹐一歸戊己。魏眞君所謂三五一者﹐正爲此也。然則《易》謂之三五一﹐五行顚倒﹐火生木﹐水生金。以生數推之﹐水一金四﹐五也﹔火二木三﹐五也﹔土數亦五﹐是爲三五。萃而一﹐故日三五一﹐《黃庭經》云﹕五行相推大歸一﹐以是觀之﹐魏君之意﹐豈不昭昭乎﹖學者悟此﹐則呼吸之義可明﹐而陽光之精可見矣﹗陽光之精﹐卽丹砂也﹐丹砂卽大藥也。自古修性命者﹐莫不由大藥而獲度世也。然知性而不知命﹐則執空而無變化﹐故鍾離先生云﹕柢修眞性不修丹﹐久後多應變化難。知命而不知性﹐則形黑無宰﹐故茅眞君曰﹕但明行气王﹐便是得仙人。則知性與命﹐獨修則不成。欲修性者﹐必以道全其神﹔欲修命者﹐必以術延其形。道術相符﹐則性命會合矣﹗。故《太平經》云﹕神以道全﹐形以術延。以可證也。遇之者未可便修﹐必周覽古今神仙經書歌訣﹐以明之義無不通﹐然後可以絕疑。

中源篇

嘗讀《陰符經太公注》云﹕金丹之術百數﹐其要在神水華池。未曉眞詮﹐因遊太山﹐見儒士吟天地何廓淸﹐陰陽道可成﹐華池與神水﹐全在虎龍精。卽叩之﹐姓朴字元龜﹐云﹕花從何處生﹐綠葉間紅窠﹐誰人將色染﹐爭如造化柔何。未悟。朴又云﹕石何堅兮水何堅柔相磨誰肯修﹐石性土兮水潤流﹐焉知嫩蓋之好求。又華者花也﹐花者化也﹐化由火也。﹑池者水也﹐乃水火之候﹐水火是日月之流澈﹐能生成萬物﹐爲世問至靈。萬物自負陰而抱陽以成﹐人花從何生﹖從何結﹖承陰布。枝﹐抱陽結實﹐實中有仁﹐畱種成孕。亦如人性情在母腹中﹐漸成人身也。金丹應日月之玄象﹐成萬物之根本﹐龍虎之起伏﹐水火之交運﹐四時之節候﹐卽可長生。又云﹕鉛卽靑龍﹐爲道之祖﹐汞卽白虎﹐爲道之宗。修之合神合聖﹐卽非人問之鉛汞。但識根元﹐汞生於砂﹐金產於鉛﹐此道上合天心﹐下合地理﹐中合人精﹐變化莫測。

存神固气論竟

