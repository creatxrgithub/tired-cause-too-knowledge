靈寶六丁祕法

經名﹕靈寶六丁祕法。撰人不詳。一卷。底本出處﹕《正統道藏》洞玄部眾術類。

靈寶六丁祕法

黃帝曰﹕一炁旣分﹐陰陽得位﹐五行配定﹐六甲生焉。是以一甲﹐十神﹐共六丁者。乃六甲旬直神﹐已與天地各生﹐自數戰蚩尢不勝﹐乃紊亂綱紀。遂齋潔虔行﹐敬仰告上玄﹐感降九天玄女﹐受此眞訣﹐令卻去凶害﹐濟物利人。黃帝修之﹐有功戰蚩尢﹐卽以素白篆符﹐藏諸名山。後世人數數有之。此法卽有神功﹐不具說。若人輕傳慢易﹐冒觸眞靈﹐兩具受殃。此道法門度世奇訣﹐古者名將﹐皆受此訣。是以逆知勝負﹐預曉吉凶﹐明是非聖賢﹐皆有神助。若非英雄達士﹐宿有道緣﹐莫過斯文﹐枉淹歲月。黃帝曰﹕六甲﹑六丁﹑神女名字﹐先以淨水滌淨穢气﹐然後乃得啟捲﹐檮祝看之。若有觸犯﹐卽殃及九祖﹐長役三官﹐亦且殘首毀形﹐不得妄有漏泄於非道人。從吾所戒﹐萬願從心矣。此事傳者如常﹐如事嚴師。愼口勿傳﹐一不枉殺生命﹐常行陰徳﹐慈心救物﹐常愼行此﹐口勿雜言﹐但祭而使之﹐預知未來之意。察萬萬里之驗﹐委曲之旨﹐舉止一一並知。若有事﹐占而問之﹐立知之矣。

登明河魁從魁春三月丁卯日攝之。

太乙天罡太衝秋三月丁亥日攝之。

傳送小吉勝光夏三月丁酉日攝之。

功曹大吉神後冬三月丁丑日攝之。

若是丁未丁巳隨日旺宜應之﹐各召而使之﹐兩兩下在人間﹐要知吉凶﹐召而問之﹐卽說也。

祭醮法

凡欲祭醮﹐先用不觸淨席一領﹐新布巾一條﹐鹿脯六分﹐栗子﹑棗子六分﹐新美酒﹑酥蜜六合﹐香一鑪﹐燭六枝。先酒掃地一室﹐鋪置訖﹐少坐細說﹐勿使人聞﹐思神良久﹐方可祝之曰﹕

六丁玉女與我師﹐按行天下﹐舉事必勝﹐洞曉往來﹐邪炁不侵﹐辟除不祥。與子爲友﹐我常祀汝﹐飲酒食菜脯﹐隨其所願﹐不得有違。學道求仙﹐隨心所請﹐燒丹煉藥﹐必得遂成。願降神仙與道合眞。急急如太上律令。

祭醮六丁符法

用淨席一領﹐手巾一條六尺﹐鹿脯﹑酒﹑果煎餅各六分﹐香一鑪﹐灑掃一室﹐鋪排訖。從甲子日齋戒三日﹐於冷室燒香﹐虔心禱祝發願。至六丁日亥時﹐向旺方書六丁神像並符﹐皆布於席上﹐焚香稽首向束方﹐叩齒三十六通。咒曰﹕

天之所育﹐地之所生﹐上受神符﹐可以長生。仙人輔己﹐玉女佐形﹐二十八宿記列星名。五方﹑五色﹑黑白﹑赤靑﹑中央﹑黃帝﹐與我俱並。受符之後﹐所願如意﹐破滅羣精。自知不眞﹐勿當吾眞﹔自知不神﹐不當吾神﹔前去封侯﹐後出斬首。急急如律令。

凡作符﹐先齋三日﹐七日亦可。書符時﹐面向旺方端坐淨思﹐神容如對﹐念咒曰﹕

謹請六丁仙吏﹐丁卯神﹐足日之丁酉神﹐元天上丁亥神﹐大明集丁酉神﹐救欽靈丁未神﹐乘紫雲丁巳神﹐朱乘稱﹟1

經曰﹕行此法﹐皆須志心虔誠﹐更莫起他念﹐便將符依次第吞之﹐其人心歡然﹐如有所曉。至明朝﹐還作符吞﹐得七日後﹐卽於冷室中結壇端坐﹐具香華燈燭各一分﹐書本位符及神名﹐安於席上﹐東向叩齒三十六通﹐想五色雲气之間。乃見其神各於六門而入﹐坐其座上﹐不得熟視。但心念祈告所願之意﹐其念必應。

昔蚩尢作亂﹐黃帝與蚩尢頻戰不克﹐帝曰﹕吾聞伏羲在位﹐無兵治天下廓淸﹐乾坤康泰﹐天下安寧。今蚩尢一庶人也﹐伐而無徵﹐攻之不克﹐吾之過也。告敬未息﹐目前忽睹五色云自空中而來﹐雲中有二童子持金函﹐後有六仙女同於雲中﹐奉九天玄女聖命﹐與帝送造化之源﹐天地之禍福﹐八卦之衰旺﹐風雲之變動﹐气候之成敗﹐日月之勝負﹐陰陽之得失﹐星辰之臧否﹐人情之逆順﹐變化之理法。帝乃長跪而受﹐童子浮雲而去﹐六仙女已不見。帝遂受得函﹐未敢便看﹐急酒掃一室﹐治齋三日﹐方始開函﹐受得六丁訣一部﹐上卷說供養﹑醮祭之法﹔中卷說長生不死之道﹔下卷說彊兵戰勝﹐遁甲六壬﹔玄女尸解之法。帝乃依文告敬修之﹐不旬日﹐似覺身異﹐舉步飛行。再約蚩尢交戰﹐一鼓而滅﹐卻蚩尢於泳鹿之源。豈不是得元炁精﹐而除卻妖氛也。後感天下廓淸﹐乾坤得位﹐陰陽不失其序﹐帝遂修長生不死之衛﹐自制陰符經一卷﹐藏隱機要。後帝乃白日升天。其陰符云﹕八卦甲子神機鬼藏﹐便是六丁遁甲﹐彊兵戰勝之衍﹐是九天玄女衍也。

六丁隱遁法局

六丁者﹐天地之正神也﹐不同尋常。靑龍﹑明堂﹑太陰﹐其神常隨玉女﹐受使在天地之內。如欲隱身﹐令人乃一切物不見己者。靑龍日行到玉女﹐卽人不見也。夫欲隱身﹐左手持刀閉口﹐右手畫四方圖子。若惡人在外﹐於門內局子六步。惡人在門中﹐便於庭作局子六步。如惡人在中庭﹐於室內作局子六尺。若在田野﹐作局子六丈﹐用算子長一尺二寸﹐逐靑龍上依﹐次而行直﹐放算子到天門上﹐用右手橫算子一條﹐閉天門而去。閉天門了身已隱也。每一算子存爲一人﹐玉女到太陰住存﹐想外人已不見也。術曰﹕居靑龍﹐歷蓬星﹐過明堂﹐住太陰﹐出天門﹐入地戶﹐藏華蓋﹐隱玉女。急急如太上律令。

丁卯隱人身﹐丁巳隱人命﹐丁亥隱人祿﹐丁酉隱人魂﹐丁未隱人魄﹐丁丑隱人精神﹐凡事於六丁日﹐念咒六徧﹐咒曰﹕

仁髙護我﹐丁丑保我﹐仁和度我。丁酉保全﹐仁燦管魂﹐丁巳養神﹐太陰華蓋﹐地戶天門。吾行禹步﹐玄女眞人﹐明堂坐臥﹐隱伏藏身。急急如九天玄女律令。

如每供養之物﹐並自喫﹐不得與外人﹐切宜愼之。每遇甲子日﹐須齋戒一日。

丁卯玉女名文伯﹐字仁髙。神戴冠著禮衣﹐手把蓮華﹐上朱衣下靑衣﹐以子丑日下在人間﹐要知吉凶﹐召而問之。

丁丑玉女一名文件字仁鴦其神兩手把蓮華﹑上朱衣下黃衣﹐以寅卯日下人間﹐要知吉凶﹐召而問之。

丁亥玉女名文通﹐字仁和。右手把鏡自照揜心﹐左手把蓮華﹐上朱衣下紫衣﹐以辰巳日下人間﹐要知吉凶﹐召而問之。

丁未玉女名叔通﹐字仁集。左手把鏡照﹐右手執蓮華﹐上朱衣下黃衣﹐以午未日下人間﹐要知吉凶﹐召而問之。

丁巳玉女名庭卿﹐字仁叔。神左手把蓮華﹐右手執白疊布巾﹐上錦衣下赤衣﹐以申酉日下人間﹐要知吉凶﹐召而問之。

丁酉玉女名文卿﹐字仁通。神領一小兒在仙手﹐撫頭把白疊布巾﹐上朱衣下白衣﹐以戌亥日下人間﹐要知吉凶﹐召而問之。

黃帝曰﹕六丁神各有名﹐字不同。若欲使之﹐各呼名字﹐皆神驗也。仙經曰﹕六丁玉女神名能小耳呼名字而使之﹐萬願從矣。

隱遁十二時算子法

歌曰﹕鼠行失穴入狗市﹐牛入兔園因貓止。猛虎跳梁南到巳﹐兔入牛欄伏不起。龍入馬廏食甘艸﹐勝蛇宛轉來申裹。馬入龍泉飲甘水﹐羊雞烏處入酉裹。猿猴起健堵門內﹐雞飛落泊羊欄裹。狗來鼠入坎穴中﹐狠堵東遊虎所牽。每行出時須咒曰﹕

天反地覆﹐天反地覆﹐九道皆塞﹐空有人來追我者﹐從此而惑。以東爲西﹐以南爲北。乘車來者折其軸﹐騎馬來者掩其目﹐步行來者腫其足﹐揚兵來者當自伏不敢起。明星北斗卻敵。萬里追我者亡﹐覓我者止。牽牛識女化成江海。急急如律令。

咒訖﹐便使左手下算﹐閉禹步閉炁而去。

玉女咒

玉女天神至矣﹐永與我侍行﹐到於某處﹐杳杳冥冥﹐莫睹其形。人不聞其聲﹐鬼不見其精。善我者福﹐惡我者殃。鬼賊當我者死﹐值我者亡。千人萬人見我喜悅。急急如律令。

咒訖﹐卽出便須閉門之法﹐左手持刀畫地斷之﹐閉气而去。

局法

室內六尺﹐庭中六步﹐門外六十步﹐野外六百步﹐或六里。每臨出行﹐當呼旬上玉女來護我﹐無令百鬼傷我。人莫見我﹐見者爲萊薪。獨開我門﹐而閉他戶。

都咒

吾自是天目天相﹐逐精若雷電﹐明耀八極﹐徹視表裹﹐無物不伏。急急如律令。

禹步罡

無言法

六丁無言萬一法﹐亦云軒轅訣也。先須焚香﹐淨水滌穢气﹐方乃開卷﹐禱祝看之。昔有道士張羣﹐志慕道術﹐積修數載﹐慕其淸虛。閒閱仙祕﹐忽於丁丑夜二更﹐以來於閒庭月下立。忽見西南方有云五色﹐而見漸近﹐雲中有步隊之聲﹐目忽有一女子云﹕六丁玉女﹐丁醜女也。羣乃長跪﹐稽首禮之。女曰﹕子久慕仙道﹐知子淸潔﹐少慕幽玄。故來傳汝學道妙門﹐柰汝無仙分。但汝齋戒百日﹐設錦帳於今室內﹐齋戒百日滿後﹐再來示汝之法。羣乃淸齋百日﹐設錦帳於爭室內﹐了夜三更時﹐依前亦從南來隊仗﹐雲中來至。先見二童子﹐捧一金函﹐言奉修行術。羣遂受得金函﹐言是六丁經三卷﹐上卷說祭醮之法﹐中卷說玉女隱形之術﹐下卷說飛身藏形﹑劍﹑少女還精﹑遁甲六壬之﹟2。仙女曰﹕子無仙分﹐但備修此法﹐三年後可爲地下頑仙矣。人壽一千二百歲爲頑仙。此文是上天祕訣﹐莫非君子宿有道﹐不可知也。法曰﹕如欲修隱形之法﹐須仁慈救物。如修劍法並俠仙法﹐則爲人正直去財色﹐爲人猛烈﹐獨行愛正﹐常行慈悲。修一年﹐便有功也。如修少女還精之法﹐卽須爲人平等﹑孝順﹑心慈﹐勿行欺矯。當行一年﹐事乃成矣。得壽千歲﹐亦可爲頑仙。張羣修之﹐傳與鬼穀子修之﹐不三年千變萬化﹐莫之聖也。後世人修法﹐莫不心有道綠中人﹐以上方可得聞也。若人遇此祕法術﹐爲人劣凡解隱形﹐已是劍俠一半也。凡須俠成﹐須戒爲人忠孝﹐有恩有義﹐不可欺負人。斬邪歸正﹐先須知隱形。之後﹐於一室之內安林﹐焚香潔序﹐不得有別人往來。起臥﹐先於林前鋪枕齋戒﹐焚香淨水﹐存思解穢﹐供養六丁玉女。祭醮祭遇丁日﹐夜於牀上坐定﹐閉目存想﹕牀爲印案﹐一面西爲頭﹐身帶六丁玉女印﹐其印是九天玄女管系玉女之印也。存印法﹐先存東北印。丁卯玉女立於印角﹐手執靑蛇之劍﹔次丁巳玉女在東南角﹐手執或黃或白蛇之劍。次存西南印。丁未玉女立在印角﹐手執或白或黃之劍。次存西北印。丁丑玉女立在印角﹐手執或黑或黃之劍﹔次存丁酉丁亥玉女立在左﹐右手執或靑或黃蛇之劍。存想畢﹐低聲念咒一百八十褊訖。卻身邊丁酉丁亥玉女﹐從鼻中直入心中﹐鼻爲人門。次存東北角丁卯玉女﹐從左耳中直入東南角。先次丁卯﹐次西南角丁未﹐次西北角丁丑﹐次丁酉丁亥。在身邊﹐亦在印上﹐直入心內﹐左耳爲風門。次存印東南角丁巳玉女﹐右耳直入心內﹐右耳爲鬼門。次存印西南角丁未玉女﹐從口中直入心內﹐口爲地戶。次存印西北角丁丑玉女﹐從兩目直入心內﹐目爲天門。各存思訖。凡行住坐臥﹐須常帶印在左手上﹐不得離身。或大小二事解下印﹐安在淨處﹐回來洗手卻帶印了。如夜夢上山入水﹐相煞斬人﹐或見女子在邊傍﹐切勿驚怖﹐此是玉女降身也。

九天玄女印式

用龍驚棗木﹐安於水盆內﹐其木自浮動者﹐爲眞遇。甲子日﹐焚香自己克之﹐勿令人見﹐切宜愼之。印式於左。

丁卯玉女符

右玉女名文伯﹐字仁髙﹐左手摩孩子頭﹐其孩子不著衣。

丁丑玉女符

玉女名文公﹐字仁貴﹐右手二指拳三指展。

丁亥玉女符

右玉女名文通﹐字仁和﹐左手把兩指拳三指展。

丁未玉女符

右玉女名叔通﹐字仁富。左手把鏡﹐右手把蓮花。

丁巳玉女符

右玉女名庭卿﹐字仁叔。右手把扇如禪印。

丁酉玉女符

右玉女名文卿﹐字仁修。直身番著手﹐乘服彩霞。

修眞得尸解法﹐可於世無礙﹐不爾未可棄道乎。兼要務此法﹐但霧化身爾﹐乘服彩霞歸太極。胎息陰經曰﹕內息無名﹐惟行相成。若不遵戒﹐行入胎息﹐未得合眞。太微隱書曰﹕凡胎息遊於人問﹐行尸解隨所化者。當庚辰日取辰時﹐於冷室內﹐焚香一鑪﹐於牀頭邊設几案﹐上著香鑪﹑杜杖﹑鞋履﹑蓋物﹔並置於牀頭邊﹐身衣下解﹐以衣覆蓋。其面了向西而外﹐自存念作死人陰﹐念咒七徧﹐咒曰﹕

天上玄靈﹐受自生靈﹐七思七召﹐三魂隨迎。代予之形﹐形隨物化﹐應化而成。急急如律令。

咒畢﹐但依常睡又存思一﹐食久﹐切不可與人通語話﹐則法不成。志心依法修四十九日﹐漸漸法成。或時要用﹐行住坐外默念此咒。隨手提物﹐便急回身別人而去。眾人只見某所提之物﹐是某身已死矣。後卻見物歸本形。此隱法﹐可以下界助道尸解﹐易形逃難﹐不可輒便行非法之事。凡欲修身﹐切須靜默隱不得漏泄。若外在牀﹐但以被覆蓋其身﹐默念咒七徧﹐便起出門。人只見所臥上衣裳﹐自己身不被形。若以欺取財色﹐神明消折﹐大道不許。千萬記之﹐勿得亂傳﹐宜敬之﹐祕之。

後序

黃帝曰﹕六丁玉女神﹐能長能短﹐能有能無。虔心占而問之﹐萬事從心。亦占千里身﹐萬里消息。若要物﹐任意所爲﹐並皆立至矣。此法﹐遇者令人宅淸吉﹐五毒災難不近﹐求仙得仙﹐求官得官﹐子孫興旺不衰。微細並皆得之﹐若要使時﹐雨下人間當直。欲要知凶吉﹐占而問之﹐必有神驗矣。丁丑玉女神事如君王法愼勿口傳﹐勿惡語罵晉辱之。但祭而虔之﹐先知未來之事意察萬里之驗委曲書信之意旨也。或有急難﹑口舌之事﹐皆召而問之﹐可知之矣。夫學道者﹐不遇此法﹐無以得成矣。古者﹐各將達士不廢者﹐皆得此文﹐祭而祀之﹐並得仙也。此法貴重﹐萬金不傳﹐父子不相視﹐眞祕文之妙訣耳。

靈寶六丁祕法竟

﹟１疑後有脫字。

﹟２『之』後疑脫『道』字。

