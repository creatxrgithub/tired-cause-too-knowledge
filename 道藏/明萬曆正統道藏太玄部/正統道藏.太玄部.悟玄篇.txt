悟玄篇

經名﹕悟玄篇。一卷。余洞眞撰﹐當出於南宋時期。底本出處﹕《正統道藏》太玄部。

悟玄篇序

蓋人生於天地之問﹐秉受陰陽之气﹐故曰有死生。爲人者﹐可鬼可仙﹐鬼者﹐純陰之气﹔仙者﹐純陽之體。以陰煉陽甚易﹐以陽煉陰不難。所謂學仙之士﹐無過以陽煉陰之術﹐陰盡陽純﹐則曰仙矣﹗煉陰有法﹐進火有數﹐退符有節。夫人身中一竅﹐名曰玄牝﹐若人明得此竅﹐則三才萬物悉備於我矣﹗此之一竅﹐非泥於物也﹐其理別無他術﹐止不過忘形滅念﹐如守其中矣﹗久久純熟﹐中宮靜極﹐則身中陽气自然生也。陽气漸生﹐陰气漸剝﹐乃曰陽長陰消之意矣﹗予於古杭得受師傳﹐天機不隱﹐故以鄙句﹐盡心泄漏於此矣﹗使學仙之士﹐幸垂一覽﹐同登道岸﹐非豈異於我哉﹗歲在己丑夏月朔日﹐余洞眞序。

悟玄篇

道本無言﹐因言而顯其道﹔法本。無象﹐因象而得其理。得象忘言﹐得兔忘荃﹐何矣﹖故曰﹕過河須用筏﹐到岸不須舟。所謂人者﹐秉受元陽眞气﹐三百八十四銖﹐內分二十四銖﹐散於五臟六腑﹐以應二十四气﹔外分三百六十銖﹐以應周天三百六十度。元和子曰﹕人身大抵同天地。邵子曰﹕誰把三才別立根﹐一身別有一干坤。此之謂也。蓋人子時﹐兩腎中二气上升﹐午時到心﹐二气交合燻蒸﹐肝肺之液自心而來。左腎之气負戴肺液而下降﹐右腎之气負戴肝液亦下降矣﹗亥時到於腎﹐肺液到於左腎﹐化而爲精﹐肝液到於右腎﹐化而爲血矣﹗久久元气耗散﹐精血漧枯﹐則曰死矣﹗丹書曰﹕五行順行﹐法界火坑﹔五行顚倒﹐大地七寶。蓋言學仙之士﹐龍從火裹出﹐虎向水中生﹐此五行逆行之理也。所以逆則爲聖﹐順則爲凡。故以三關之妙用﹐一煉精化气﹐爲初關﹔二煉气成神﹐爲中關﹐三煉神還虛﹐爲上關﹔虛空粉碎﹐爲了當。三關妙用﹐要在心傳﹐沐浴兩月﹐玄之又玄。口訣祕細﹐未敢輕言。學仙之士﹐不遇明師指點﹐到老無成﹐空度歲月爾。

形化

夫人受父精母血﹐成胎之時﹐中含一點元气﹐以爲造化之根蒂矣神。先生左腎﹐次生右腎﹐腎生心﹐心生肝﹐肝生肺﹐肺生脾﹐脾生小腸﹐小腸生大腸。五行形化而生﹐形體具足﹐十月胎成﹐以就嬰兒矣﹗今人只知形化而不知气化。所謂學仙之士﹐只論气化而不論形化。今人多以兩腎中間爲生身處﹐又言心腎爲水火﹐肝肺爲魂魄﹐脾土爲意﹐全然非矣﹗

气化

蓋人在母胎中﹐十月气足﹐其初受父母一點元气而至於心矣﹗其气到心之時﹐則發胎气布散於外﹐以接其生也。夫鬼在於暗中﹐渺渺茫茫﹐不知分曉﹐微覺在細雨密霧之中﹐而無一點光明﹐遂逐靈光而去﹐接入胎中﹐徑入光內﹐俱不知陰見其陽﹐則化爲气矣﹗名曰太極。其气復升之頂﹐分爲二气﹐下降於左右二腎﹐名曰兩儀。乾道成男﹐坤道成女﹐乾坤相橐而生六子﹐散乎於外而爲六脈﹐六脈周流﹐一身備矣﹗造化悉備﹐所以降生於世以爲人也。所謂學仙之士﹐要識生身之處﹐立爲丹基﹐可以超凡入聖也。吾今恐言未盡﹐故立圖以發學﹐誠爲參學爾。

陰中有陽名日坎屬火非腎也

陽中有陰名日離非心也

坐工口訣

夫學道之士﹐不拘時候﹐但得身心閒暇之時﹐求於靜處﹐瞑目閉口﹐忌坐端耳。或盤膝﹐或不盤而坐﹐皆可。夫坐之時﹐外忘其形﹐而不著物累﹐內忘其心﹐而不著事。若存其中﹐似存不存﹐似守不守﹐而著於空矣﹗久久純熟﹐自然念定。念定則陽生﹐陽气生則有升有降。其气升者﹐自腰問尾聞而升﹐直上夾脊而止。藉巽風則鼓而上於頂矣﹗二气交合﹐下降於舌端﹐如蜜之甜﹐款款咽納﹐只入中宮矣﹗丹書曰﹕吹噓賴巽風。又曰﹕初時須著力﹐次候卻如無。總知升降﹐不明火候之數﹐日用工夫﹐三關妙用﹐沐浴玄機﹐空延歲月﹐到老無成矣﹗古歌曰﹕神仙不肯分明說﹐恨殺閻浮多少人。何也﹖這貲道理人還識﹐陸地神仙鬧似麻。所謂天機祕訣﹐未敢泄漏於文﹐故以口傳心授爾。

火燥水濫

夫火燥者﹐上升不止﹔水濫者﹐下降不息。若有法度調和﹐斤兩運用二則火不炎燥﹐水不泛濫﹐自然定矣﹗用時則有﹐不用則無﹐其理玄機﹐在乎口訣。旣不知此妙用﹐則何一煉精化气﹐二煉气成神﹐三煉神還虛也。今學道之人﹐天下紛紛﹐其得正傳者﹐無有一二爾。此个道理﹐豈可輕易授人哉﹖

沐浴

十月懷胎﹐兩月沐浴﹐共成一載三百六十日矣。且休說十月懷胎﹐其兩个月而沐浴﹐安於何處矣﹖此兩个月而又不行火候﹐或安於前﹐或安於後﹐或安於其中矣﹗委的實用非不用也。學道之士﹐須要參學﹐莫泥於卯酉二月非也。脫胎之時﹐莫非口傳心授爾。

玄關一竅

玄關竅假在其中﹐無形無象亦無窮。今人若指其安處﹐便隔千山幾萬重。若人指點心肝脾肺腎不著處﹐卻如虛處巧捏一穴﹐其言終矣﹐著一處﹐卻非終矣。

藥物

精中气血血中精﹐精气元同太極成。莫言呼吸爲交感﹐此物安能有死生。

火候

進火之時﹐頃刻一周天。夫十个月而三百日﹐三千六百時﹐三萬刻。或刻刻行火候﹐或時時行火候﹐或日日行火候﹐或時中不拘於刻﹐或日中不拘於時﹐但用便用﹐但不知法度﹐則亂升亂降﹐則不能上矣﹗口訣存焉。

中宮土生萬物﹐

心主萬事﹐心卽土也﹐土卽心也﹐故日中央戊己土。中央卽玄關一竅也。了得土﹐萬物死﹐了得心﹐萬事息。今知學道人﹐茫茫只向外邊尋覓﹐卻不去中心求其道也。

抱一

脫胎吞入腹﹐在於人問﹐九載積行滿八百﹐而證於仙。乾坤往來﹐遊徧名山洞府﹐行滿八百之日﹐奉金書玉詔﹐而列於班矣﹗

出神名日解胎

學道底人總不知火候﹐沐浴造化之備﹐其脫胎之時﹐莫非口傳心授爾。

玄關﹣竅

玄關一竅者﹐乃一身總要之關也﹐此竅者卽心中之心是也。其心非肉心﹐乃心中之主宰﹐一身萬事之神也。其神者無形無相﹐非有非無也。人能無私之時﹐便是玄關一竅﹐才有一毫私欲﹐不是也。程子曰﹕不偏不倚之謂中﹐才有偏倚便不中也。杳林石眞人曰﹕身裹有玄機﹐心中無垢塵。斯言盡矣﹗

玄關一竅﹐萬事之宗﹐動交於物﹐靜養在中。不無不有﹐非色非空﹐凝然湛定﹐气息流通。左升白虎﹐右發靑龍﹐齊停夾脊﹐鼓起巽風。煽開鑪輪﹐透上昆峯﹐乾坤交妮﹐化作一泓。降至舌端﹐咽入黃宮﹐一日之內﹐三四徧功﹐初關百日﹐沐浴一月﹐中關百日﹐沐浴前同。上關百日﹐火候數窮﹐脫胎神化﹐抱一養童。九年行滿﹐白日上升。大道無言非有問﹐忘形忘象求鉛汞﹐守中一物莫存貲﹐專意身心要守定。呼吸一應便神淸﹐六脈自然朝性命﹐精神魂魄各歸元﹐至此身心寂不動。一陽生至二陽遷﹐只待溫溫行火令﹐須臾直舉至銀河﹐玉枕泥丸如火烘。乾坤交媾降明堂﹐項上圓光懸寶鏡﹐如如下降至舌端﹐滿﹐口馨香甘液噴。徐徐咽納下黃庭﹐徧體金光隨罩定﹐三家相見結嬰兒﹐一卦三二兩卦定。晨昏握運仗天歪﹐四三皆拱遊璣柄﹐一年進破頂額門﹐是謂超凡而入聖。九年抱一行圓滿﹐獨步翔鸞歸大洞。吾今泄破聖賢機﹐洗耳瞑心存一定﹐莫待鉛虛汞散飛﹐他時赴死甘心盡。玄機備細剖心傳﹐學道人人早精進。

藥物

夫采藥者﹐血中采取眞气﹐气中采眞精。血气者﹐到頂交合﹐化而爲液。眞精眞气者﹐气至頂交合﹐化而爲金液者﹐流於經脈而爲白血。其金者﹐入於中宮﹐結而成丹。工夫到日﹐一身血气化爲白血﹐眞精眞气﹐盡結以成丹。體旣成﹐出神入神﹐皆不被幻軀之累也。向上一著﹐超出陰陽之外﹐尢存口訣﹐是爲身外有身﹐尢未奇特也。

初下手

玄牝之門萬化俱忘性不忘﹐忘無忘處妙無一方。這貲便是玄關竅﹐何是泥形亂度一量。

透關

自從關竅撞通時﹐二气周流應化機。任去任來無聖礙﹐絲毫不動斡環璣。

破境

心明性徹﹐光圓如鏡﹐一念才生﹐諸相卽應。學道之士﹐不可認著﹐必屬他境。故云爲甚眼中難著屑﹐只因性裹不藏塵。念頭一動性楊波﹐鬼面神頭見許多。蓋謂寂然通感應﹐學人不認卽無魔。

敵魔

思念相續﹐不能斷絕﹐鬼｀面神頭﹐千般萬狀。立時駕動﹐水火二車﹐一撞三關﹐直透內院。三尸走﹐六賊進移﹐則艸魔自然散矣﹗陣陣昏沈黑暗蒙﹐立時仗劍布呈風﹐鑪中發起三陽火﹐掃蕩妖氛頃刻中。

立基

釋氏工夫至此﹐謂之打成一片﹐夜不捨﹐只管加時定力﹐日就月將﹐做晝將去了﹐道門立基﹐行火候緞煉而成丹也。丹基立定念頭純﹐晝夜神光衛護身﹐兩眼自然慵睹色﹐一心默默守玄眞。

火候

八竅分爲八節門﹐溫涼寒暑應乾坤﹐四時不失陰陽火﹐鼎內丹砂結紫雲。又白眞人曰﹕行火之士十二時﹐設一時卽五刻也﹐三百日內在半月﹐計一千五百刻也。一身八刻一周天﹐一刻工夫簇一年。學者若知如此用﹐饑來喫飯困時眠。

沐浴

身中沐浴﹐乃气候之沐浴﹔月中之沐浴﹐乃丹頭之沐浴也。紫陽曰﹕兔雞之月及其時。斯言者﹐兩月沐浴也。

精全气旺藥鑪溫﹐二八臨門固蒂根﹐不向抽添加火候﹐洗心滌慮道常存。

又气候來潮﹐須當塞兌垂簾﹐堪然無欲﹐以待气候過也。母得縱意四散﹐所謂不能固濟﹐須丹傾矣。

工夫到此要防危﹐不比尋常一類推﹐气候來潮須保養﹐禁關閉兌守無爲。

閉目若存中如空﹐空不空﹐坤官眞气﹐發背上炎烘烘﹐巽風輕鼓舞﹐一直透天宮。閉之不可放﹐化作滿頭霖﹐徐徐而放下﹐大地作甘霖。

夫人者﹐頭乃諸陽聚會之所﹐其中有陰﹐名日眞汞。五臟者﹐乃諸陰聚會之所﹐其中有陽﹐名曰眞鉛。蓋心者﹐上不屬於陽﹐下﹑必楡＇不屬於陰﹐而得其中以爲一身之主宰。視之不見其形﹐聽之不聞其聲﹐叩之者感而遂通﹐中之者寂然不動。人若向此不動中做工夫﹐終至純熟﹐則知天地造化悉備於我矣﹗

悟玄篇竟

