大道論

經名﹕大道論。五代末﹝或北宋﹞周因朴著。一卷。底本出處﹕《正統道藏》太玄部。

大道論

周固朴著

至道章

道者至虛至寂﹐眞性眞常﹐冠五气而播三才﹐布一眞而生萬象﹐離合無際﹐天地有宗﹐超出神明﹐靡該意象﹐無名無氏﹐有動有常﹐離四句六因﹐絕名言譬諭。《南華眞經》云﹕在太虛之表而不爲髙﹐在六極之下而不爲深。世有生滅﹐道無生滅﹐物有變異﹐道無變異。《易》曰﹕道者虛無之稱。以虛無而通於物﹐故稱曰道﹐無不通﹐無不由也。又道爲母﹐徳爲子。《無惑寶經》云﹕道者通物﹐以無爲義﹐徳者不失﹐以有爲功。《西升經》云﹕道深甚奧。又云﹕至道深妙﹐知者不言。當火水焚蕩無遺﹐我大道眞常不動﹔值天地綱紀嫦裂﹐我大道湛寂凝然。莊生考算數﹐而五載莫窮﹐推陰陽而十二年固

得﹐故曰至道。

至徳章

道有通生之徳﹐故云至徳。聖人云﹕以通生故﹐字道﹔包含故﹐名大。又解﹕虛無者﹐妙本之體﹐非有物故﹔自然者﹐妙本之性﹐非造作故﹔道者﹐妙本之功用﹐故謂之通生之道。一虛無﹐二自然﹐三道﹐俱是妙本眞性。上義立其法惟一原。夫散大朴而統禦九圍﹐播元精而輪排萬象﹐始气權敞﹐三才具分﹐四序肇興﹐五行疊旺﹐大哉。天地掌其覆載﹐日月職其照臨﹐風雨散滋﹐云雷布鼓﹐人獸淸濁﹐海嶽髙深﹐類聚羣分﹐智凡殊稟。向道者登眞證聖﹐背道者趨死沈生﹐咸歸我大道通生之至徳。莊生云﹕徳者﹐得也。物得之以生﹐謂之徳。徳者道之用也﹐道者徳之體也。通生萬象﹐造化有爲有不爲也﹐至徳無爲無不爲也。《老君道記》云﹕通於一而萬事畢﹐無心得而鬼神服。通於天地者徳也﹐行於萬物者道也。天下至通也。萬物是所生﹐徳是能生﹐無萬物之爲所生﹐不能顯徳之爲能生。《太平經》云﹕徳者正相徳也﹐成者成濟也﹐不喪者不失也﹐具三上義。又徳者﹐天地稟之﹐陰陽賴之﹐五行得以相生﹐四時得以綸緒﹐王侯理化﹐師友訓從﹐乃至聖人﹑眞人﹑仙人﹑鬼神﹐異類動植﹐皆資至徳之妙用也。謂以道有情有信也﹐可謂至徳。

垂教章

上古無教﹐教自三皇五帝以來。教者﹐告也。有言﹑有理﹑有義﹑有授﹑有傳﹐言則宣﹐教則告。因言悟教﹐因教明理﹐理明則忘言﹐旣有能教﹑所教﹐須有能師﹑所師。則有自然之教﹑神明之教﹐此二教無師資也。神明之教義﹐說則有據﹐理則無有。正眞之教﹑三皇五帝之教﹑返俗之教﹑訓世之教﹐宜分權實﹐具斯五教﹐啟自一眞。自然之教者﹐元气之前﹐淳朴未散﹐杳冥寂爾﹐浩曠空洞﹐無師說法﹐無資受傳﹐無終無始﹐無義無言﹐元气得之而變化﹐神明得之而造作﹐天地得之而覆載﹐日月得之而照臨﹐上古之君得而無爲﹐無教之化也。神明之教者﹐朴散爲神明﹐夫器莫大於天地﹐權莫大於神明﹐混元气而周運﹐吋至道而裁成﹐整圓淸而立天﹐制方濁而爲地﹐溥靈通而化世界﹐軼和气而成人倫。陰陽莫測其興亡﹐鬼神不知其變化。正眞之教者﹐無上虛皇爲師﹐元始天尊傳受﹐洎乎玄粹﹐祕於九天﹐正化敷於代聖﹐天上則天尊於三淸眾天﹐大弘眞乘﹐開導仙階﹔人問則伏羲受圖﹐軒轅受符﹐髙辛受天經﹐夏禹受洛書﹐四聖稟其神明﹐五老現於河渚﹐故有三墳五典﹑常道之教。返俗之教者﹐玄元大聖﹐帝舜時理國理家﹐靈文眞訣大布人問﹐金簡玉章廣弘天上﹐切欲令天上天下﹐還淳返朴﹐復契皇風。訓世之教者﹐夫子傷道徳喪﹐闡仁義之教﹐化乎時俗﹐將禮智而救亂原﹐淳厚之風遠矣﹐華薄之風行矣。噫﹐教出聖人救世湣物之心﹐物心悟教則同聖心﹐聖心則權實雙亡﹐言詮俱泯﹐此際方契不言之教﹐意象固無存焉。

絕義章

大道謂修者曰﹕假設告諭﹐莫氏族我﹐無生處無氏姓一﹐故無族。莫名字我﹐約生長之徳﹐字之日道﹐隱而不顯也﹐莫知其體性﹐故但字而不名也。莫尊卑我﹐處謙下﹐象地不尊也﹐爲臣尊道貴徳﹐不卑也。莫視聽我﹐非是色法故不可視﹐非是聲法故不可聽。莫毀譽我﹐無乖失故不可毀﹐無矜街故不可譽。莫利害我﹐無所欲故不可利﹐﹞物故不害。莫是非我﹐不徇俗與物反﹐無是﹔難諸過患﹐無非。莫逆順我﹐逆俗耳不順也﹐﹞天道不逆也。莫髙下我﹐則地故下不髙﹐法天故髙不下。莫大小我﹐持秋毫而不大﹐符天地而不小。莫空有我﹐有用物情不空也﹐無爲虛寂不有也。莫貴賤我﹐不矜功而待命﹐不貴﹔虞天地之先﹐不賤。莫智愚我﹐抱朴無智﹐含徳無愚。莫先後我﹐無始故不先﹐無終故不後。莫靜亂我﹐眾徳發﹐生不靜﹔類聚羣分﹐不亂。莫得失我﹐外無一物﹐不得﹔內合眞性﹐不失。莫愛憎我﹐無惡故不憎﹐無好故不愛。莫向背我﹐無形故不向﹐同道故不背。莫寵辱我﹐不矜功街徳﹐不可寵﹔無驕逸慢息﹐不可辱。莫方圓我﹐無邊際﹐不可方隅﹔無形質﹐不可規圓。莫明暗我﹐若昧不明也﹐在上不繳﹔見小日明﹐在下不昧。莫新舊我﹐無初而不新﹐無末而不舊。莫進退我。不進著空﹐不退著有﹐不爲上士而進﹐不爲下士而退。修者如此﹐我亦如此﹐同無別也。道子來﹐道子來﹐余恐子執著譬諭法數﹐而失道性。恐眾生執教﹐滯教下義計有法﹐當情而在邊繳﹐愚者不知病息藥亡﹐得魚棄荃﹐執教滯言護諭﹐而失沖和眞常也。

分別章

夫心情﹑識智﹑意智﹐皆從道妄立也。道外無心﹐心外無道﹐卽心卽道也。其情識智意知亦然。芟悟道之心﹐剪認道之識﹐松證道之智﹐除得道之智﹐蘿了道之意﹐則忘知﹑忘意﹑忘智﹑忘識﹑忘心﹐則自無求道﹑趣道﹑學道﹐斯得道矣。此則除修者執蹤邇也﹐是眞得道﹐是眞得一。若執道執一﹐去道遠矣。若忘道忘一﹐得道得一矣。三體旣異﹐二生不同﹐有自體之體﹐道之本性也。有爲體之體﹐道與萬象爲依也。有仿象之體﹐如體道性修行﹐以至無爲也。夫生有二﹐有能生之生﹐是道生萬物之生也﹔有從生之生﹐是萬物從道而生也。悟之者修﹐修而必得聖人也。迷之者不修﹐凡人也。不滯聖凡者悟﹐滯聖凡者迷。了迷悟而是空﹐達聖凡而俱泯。是以出色空﹑權實﹑言教﹑相待﹑形分﹑有無﹐眞得道矣。道非言智﹐假言智而達自然。徳非有爲﹐﹟因有爲而顯眞用也。故啟乎二十四門﹐以閉其五戶﹐所謂澄照深靜門﹑道體虛極﹐湛然淸泠﹐鑑物無私﹐隱奧玄應。天聖無心門﹑天地無私﹐覆載萬物﹐生長不失其時﹔聖人無私﹐化理黎庶﹐樂在淸平。虛應貫通門﹑大道無心﹐貫通萬有﹐自然淸靜﹐離有離無。如神不竭門﹑妙有淸靜﹐應物無方﹐未曾暫休﹐如神之妙。深靜生長門﹑萬物自道而生成﹐資稟於自然之化。謙柔濟物門﹑修道之人柔弱﹐以徳精持﹐濟物無倦。專一無知門﹑抱守沖和一气﹐未解分別塵事。有無相資門﹑虛無假於形質﹐形質假於虛無﹐有用無因﹐故云相資。天地人物萬象﹐謂之形質﹐爲有也﹐道用爲無也。迷眞逐境門﹑世人但貪俗學﹐執著有爲﹐迷失眞源﹐沈埋聲色。含容守固門﹑抱道坤和﹐寬裕雌靜﹔如嬰兒守固﹐若溪谷含容。形殘不曉門﹑矜巧街功﹐何異形殘﹐迷執暗中﹐故云不曉。四法同諭門﹑經云修道之人﹐若涉﹞畏鄰似容﹐如冰潔冷閒默。不爲王宰門﹑上古帝王淳化無私﹐天下來朝﹐帝王不矜街道徳﹐執我能爲。不彰權智門﹑帝王治國權法﹐不可示人。非人得權爲矯詐﹐恣行殘害﹐自招殃禍。不矜器用門﹑古帝王無矜文耀武﹐不自尊髙﹐體冥至道﹐心合無爲。處中不尙門﹑不在無不在﹐有不居塵境﹐不去頑空﹐不求邊徹。探固根性門﹑深守本性﹐自得長生﹐神气不荒﹐自無嗜欲。化理無撓門﹑治國刑法多﹐則民散﹐守一致﹐則民淳﹐散爲亂本﹐淳爲理原。故經云烹鮮而不撓指物顯徳門﹑動作有爲﹐不如靜歸無事。﹔駟馬珪璧﹐不如大寶神器。從微積著門﹑新修至道﹐必見成功﹐久視長生﹐髙升仙界。謙下成大門﹑理國卑下﹐萬民樂推﹐萬姓歸之﹐以成大業。修身寶徳門﹑經云慈悲﹑儉約﹑謙遜﹐爲理身修徳之源﹔貪毒諂諛﹐爲招禍滅身之本﹐故以徳爲寶。巧匠無傷門﹑君王行刑﹐不如天道春夏秋冬之令﹐苦代天之殺﹐必慮過傷﹐天巧而不拙﹐故無誤焉。天道平普門。天道抑髙而舉下﹐撫弱而遏彊﹐禍淫而福謙﹐喊多而補少。閉五戶者﹐所謂智﹑仁﹑義﹑巧﹑利﹐防愼捨除等。

遠近章

聖欲立言顯理﹐故有性分。然聖言則稱實之言﹐凡言則涉妄﹐故有進退﹑疑次﹑殊異。道體則本無迷悟﹐悟無可悟﹐笑無可笑﹐進未必得﹐退未必失﹐不見三士﹐是眞上士。有近知近﹐變迷成悟﹐親近修學。有知近不近﹐常說無爲之教﹐不修無爲之行﹐是知近而不近也。有近不知近﹐塵迷境惑﹐不悟眞源﹐不知卽塵而有妙極。遠不知遠﹐悟了深遠﹐不著深遠﹐深遠不當情﹐故不知遠。有遠而知遠﹐悟深遠﹐已知眾生有深遠性﹐而見身應化﹐演道利人﹐合同深遠。行而不到﹐𨿽久修習而上執行﹐執行當情﹐未造虛極。不知行﹐不悟教法﹐修行無導師指示。不知到﹐不知造極之門﹐無所趣入﹐故不知到。有不行到﹐不見已行﹐不見已到﹐而冥妙本﹐故不行到。到而自化。得到眞寂﹐玄徳內明﹐不教不言﹐而自淳化。

用道章

用道則約人﹐道用則約妙本。道忘﹐其徳無爲也。虛忘﹐造極也。徳得﹐如得恩徳也。人則仿道效徳﹐契自然之用也。人生也﹐大道胤气﹐至精授靈﹐三元凝神﹐五行結粹﹐旣稟有精之質﹐元分無用之功﹐時小朴而無物敢拒﹐持大象而有形皆往。同道同徳之人﹐柔弱固於嬰兒﹐處通妙於玄牝﹐不分心境﹐齊彼死生﹐與天地自然﹐順陰陽動靜也。上古用道之君﹐虛心利物﹐體道化民﹐職四辟而普周﹐掌六通而獨立﹐杜絕視聽﹐黜陸聰明﹐不束教滯言﹐不凝情著物﹐植三一之宗本﹐固生長於眞原﹐剪四六之苗根﹐絕蔓衍於靈府﹐不矜大功之巧﹐豈務小成之辯。下經云﹕靜爲天下正。《南華經》云﹕道者有情有信﹐無爲無形﹐可傳不可受﹐可得不可見。故稀韋氏得之以挈天地﹐伏羲氏得之以襲气母﹐黃帝得之以登雲天﹐顓頊得之以處玄宮﹐乃至維斗堪埋禺彊彭祖﹐皆得道用道﹐而登聖果。是知聖人﹑神人﹑仙人﹑鬼神﹑天地﹑日月﹑星辰﹑萬物﹐若不得道用道﹐無以靈通輕舉﹐隱奧覆載﹐昭一臨生長者也。又道與天用令覆﹐與地令載﹐與日月令照臨。凡有用之物﹐皆道與之用也。又道與天名淸﹐地名寧﹐谷名盈﹐物名生﹐故用與名﹐皆道之命也。故人法地﹐地法天﹐天法道﹐道法自然矣。

二學章

是知俗學爲損﹐俗學執境滯士。不入眞景﹐無益於道﹐故爲損。眞學爲益﹐心冥至道﹐體入重玄﹐不三住心﹐爲益也。或眞學爲損﹐漸修道行﹐而棄除染情嗜欲﹐故名爲損﹐損情欲也。或俗學爲益﹐因俗教漸入眞教﹐得道悟眞﹐從俗入眞﹐故名爲益。或自損而他益﹐自入玄境﹐得出世問﹐他見亦修﹐修之得道﹐故名他益。或他損而自益﹐見修者得道﹐亦勤修習﹐功行旣滿﹐悟契玄玄﹐故名自益。有有歸無難﹐無有入無易﹐無爲之教大益。修者存無而忘有﹐不若損益兩忘﹐有無齊泯﹐理須得宗﹐宗無功而內大明﹐可成大化。

二病章

夫於道也﹐有病無病﹐假設問修道之人有病無病。知空性不滯空性不病﹐不執空有﹐無病也。知空性滯空性病﹐空性當情﹐是病。不知空性病﹐執有空情﹐故是病也。知空性不修空病﹐有解無行﹐亦是病也。知空性修空不病﹐解行俱有﹐是以無病。不著空與修空無病等﹐一悟了空﹐二褊修空﹐修到不修﹐等其不著。於道病也。有其深淺﹐滯空之病與執有病﹐病深也﹔滯空著有﹐其病俱深。知空性不修空﹐其病淺也。若上根修空不著空﹐其病淺﹔中根修空執空﹐其病深。溺空滯寂而濟世﹐𨿽有執有。或悟空而不著空﹐而救世也﹐有二性。故不定不同﹐已執空性﹐中根也。

師資章

道經云﹕善人不善人之師﹐不善人善人之資。夫爲師有法可執﹐有行可則﹐可以道徳禮樂四之大本﹐頂其君父師三之極尊。師有道﹑有徳﹑有智﹑有仁﹐四善也。人有道則通正﹐有徳則神淸﹐有智則觀機﹐有仁則湣物﹐可謂師父也。爲師則爲長爲君﹐進道則爲眞爲仙也。豈惟教授之師﹐抑以邦家之寶。奇哉﹐善人者也。不善之人者﹐邪惑﹑迷亂﹑嗜欲﹑無慈﹐四不善也。不親正教而務異典﹐謂之邪惑。非斥至人而黨昏愚﹐謂之迷亂。耽恣五塵﹐符同六賊﹐謂之嗜欲。無安人卹物之心﹐有姜毒梟鴆之性﹐謂之無慈。可謂善人之資也。然可知教之廢興﹐悟學之難易﹐善安靖而樂友﹐不隱學而宗師﹐抱臨履之憂﹐服勤勞之苦﹐若造極達空﹐則遺愛兩忘﹐心境雙泯﹐不言之教﹐復何遠哉。自一气二象之前﹐杳冥無物﹔分五太三才之後﹐聲教漸流。復朴還淳﹐樂在無爲之化本﹐登眞證聖﹐遊仞至極之重玄。天尊傳道於羣仙﹐老君開玄於萬國﹐運蒼生於壽域﹐致率土於福河。

或有問曰﹕自古帝王得道用道﹐自然耶﹐有宗師耶﹖余對曰﹕上三皇師﹐玄中大法師﹔中三皇師﹐有古先生﹔下三皇師﹐金闕帝君。伏羲師郁華子﹐神農師大成子﹐祝融師廣壽子﹐黃帝師廣成子﹐顓頊師赤精子﹐帝譽師錄圖子﹐帝堯師務成子﹐帝舜師尹壽子﹐夏禹師眞行子﹐殷湯師錫則子﹐周文王師燮邑子﹐武王師育成子﹐成王師務光子﹐康王師郭叔子﹐仲尼師老子。上至淳朴之代﹐下及澆漓之風﹐縱極九範來天﹐橫籠八極﹐三皇五帝﹐三王五霸以﹐若無聖人﹑眞人﹑仙人﹐假宗師之規﹐藉至教而煉陶﹐無以去世登眞也。又《廣義》云﹕老君將顯大教﹐布化萬方﹐乃曰道不可無師尊﹐教不可無宗主﹐老君乃師事太上玉晨大道君。又大道君與五億天主﹑億萬聖君﹐師元始天尊。且老君體大無邊﹐智大無邊﹐神力無邊﹐說教無邊﹐道貫無窮﹐壽命億劫﹐尙稟受宗師﹐證眞利物﹐豈可世人不求尋師﹐依教修行﹐而希姓名署仙籍之中﹐拔九玄於三淸之上者哉。

仁義章

五行者﹐人稟之爲五常之性也﹐帝王之徳也。仁性察木﹐伺春發生之徳。禮性稟火﹐同夏長養之徳。義性稟金﹐同秋肅殺之徳。智性稟水﹐同冬伏藏之徳。任此眞常﹐深契羲農之化。體玆至道﹐自然仁義之風。抱和气﹐含神﹟靈﹐以天陽地陰而成性質。質者形分也。昊子云﹕揚雄﹑斑固之儔﹐以道家輕仁義﹑薄禮智﹐而專任淸虛者﹐蓋世儒不達玄聖之深旨也。仁者褊愛﹐義者裁非﹐澆季萌生﹐道之華薄。《天運》曰﹕古之至仁﹐假道於仁﹐托宿於義﹐同蓮廬而非久處﹐指芻狗無以再陳。上經云﹕大道廢﹐有仁義。又云﹕絕聖棄智。孔子問漁父﹕何謂眞﹖漁父曰﹕眞者﹐精誠之至也。不精不誠﹐不能動人。故眞者﹐內至誠也。孔子以仁義爲教﹐禮樂化人﹐非眞也。《莊子》云﹕至禮不人﹐至義不物﹐至智不謀﹐至仁無親﹐至信辟金。道隱小成﹐言隱浮僞。況道徳爲上﹐仁義爲末。三軍五兵﹐徳之末也。賞罰五刑﹐教之末也。禮法刑名﹐治之末也。鍾鼓羽旎﹐樂之末也。績絰殺傷﹐一及之末也。傷世重末而輕本。若任情天性﹐人不失常﹐廢禮而志自恬和﹐止樂而心不淫蕩﹐除仁而愛憎泯﹐削義而是非忘﹐可虛心於淳古之風﹐抑銳思於末學之路﹐居性識之前爲澆漓之首﹐擊道喪之後作素亂之源﹐致朱曠於駢拇枝指﹐墜曾史於疣贅之殃﹐得不殘朴罪工仁義責聖者乎。

失道章

妙本自然﹐體性虛無﹐固無得無喪﹐若約人則稟和气﹐含道而成人也。當上古性純質朴﹐三皇五帝以來﹐失其素眞﹐帝王有爲﹑人民性革﹐道徳喪後﹐仁義禮智權勢焉。且天地動靜者﹐天不動運﹐無以擠排日月星辰﹐五行四序覆育之徳也。地不寧靜﹐無以厚載生長動植﹐萬物山川所依之徳也。蓋稟大道﹐自然之化也。《易》云﹕太極生兩儀﹐兩儀生三才﹐三才生萬物。應用匠成茂養﹐道之用也。道存則生﹐道去則死。道不可離﹐可離非道。人生而靜口天地之性。性本淸靜﹐若馳騁六塵﹐奔波三業﹐則靈臺不樹﹐天光不明﹐失性而淪乎生死。爲不善於顯明﹐人誅之﹔爲不善於幽間﹐鬼誅之。失道矣。是故天失道﹐則有陽勃。地失道﹐則有陰泄。神失道﹐靈旣休絕。谷失道﹐流注竭个。萬物失道﹐則無生長。天子失道﹐則失天下也。侯王失道﹐則失國也。人失道﹐則喪生也。道沖而用之﹐和气沖虛﹐故爲道用。沖和處中﹐無失沖和之性也。

心行章

夫心有四﹐所謂迷心﹑悟心﹑修心﹑證心。迷心有十﹐迷事﹑迷理﹑迷教﹑迷境﹑迷气﹑迷身﹑迷神﹑迷仙﹑迷眞﹑迷聖也。迷事者﹐謂於一切有爲之事若善若惡﹐俱不能分別了達﹐而生顚倒滯惑之心﹐爲無智慧用性而揀擇取捨﹐致有輪回生死﹐不到眞源。《西升經》云﹕道探甚奧﹐虛無之淵。《老子》云﹕淵乎似萬物之宗。迷理者﹐所謂於虛極妙體﹑自然實性上無所聞見﹐悟修證了等﹐故云迷理心也。迷教心者﹐聖人意欲令眾生反俗歸眞﹐逆而成順﹐注云道尙無爲﹐人尙有爲﹐道本無情無欲﹐人尙有欲有情。謂不遇明師智友導引開心﹐啟發指示三乘玉淸靈寶洞神之教法也。聖人教法妙義﹐縱遇不生愛樂﹐勤求修習﹐觀詮察理﹐求出離之心﹐存若亡。《老子》云﹕道法本自然。者能得﹐聞者能言。言者不知聖人處無爲之事﹐行不言之教。迷境心者有二﹐迷眞境心﹐迷妄境心。眞境則大道妙本自然之體性也﹐被妄隔眞源﹑塵染斷絕也。上經云﹕常無欲以觀其妙﹐常有欲以觀其激。妄心者﹐則煩惱六根三業十不善行也﹐虛妄分別﹐馳逐有爲也。經云﹕不見可欲﹐使心不亂。《西升經》云﹕積惡者惡气至﹐積善者善气至。積善神明輔成﹐天道猶佑於善人也。迷气心者﹐人稟中和之气﹐其气有淸有濁﹐稟淸气者智人﹐稟濁气者愚人。《定觀經》云﹕延數千歲﹐名日仙人﹔煉形爲气﹐名日眞人﹔煉气成神﹐名日神人﹔煉神合道﹐名曰聖人。人迷元和正性﹐而不能養神愛气也。故《廣義》曰﹕道者無也﹐形者有也﹐有故有逝﹐無故長存。世人修道﹐外固其形以寶其有﹐內存其神以宗其無﹐契無合道﹐以至長生。以形爲陰魄也﹐以神爲陽魂也。凡人有少陽气在﹐不至於﹐有少陰气在﹐不至於仙。陰气旣﹐卽階仙品﹐仙者純陽也。陽气滅卽爲鬼﹐鬼﹝者﹞陰气也。經云﹕專气致柔﹐能如嬰兒乎。陽气內充﹐守一有徳﹐有徳必能有國﹐有國必能有道﹐有道必能理化﹐理化必能安民﹐民安則國安﹐國安自然泰平也。經云﹕愛民理國﹐能無爲乎。迷身者﹐不知身中有气﹑有神﹑有識﹐可煉仙行得仙果﹐煉眞行得眞果﹐煉聖行得聖果。《西升經》云﹕聖人常安﹐與天地俱安﹐而鬼神通﹔眾人皆安其所安﹐其所不安﹐卽不安矣。又迷身者﹐身虛﹟萬物﹐至心之虛﹐而和气歸善。養身者藏身於身而不出﹐藏人於人而不見﹐是以聖人後其身而身先﹐外其身而身存。不知身爲患本﹐故日迷身。迷神者﹐神者陰陽不測﹐妙用無方﹐隱顯變通﹐不可窮極﹐謂之神。在天曰神﹐在地曰祇﹐在人日鬼。眾生身內神識精靈﹐不能煉神合道﹐而登聖果。《莊子》云﹕萬物任自然﹐而各得其生。迷仙者﹐不修仙行。迷眞者﹐不修眞行。迷聖者﹐不修聖行。悟心者﹐悟道之心也。修心者﹐修道之心也。證心者﹐證道之心也。心絕緣慮﹐意絕妄想﹐智絕分別。是則眞見無不見﹐邪見有不見﹔眞聞無不聞﹐邪聞有不聞﹔眞覺無不覺﹐邪覺有不覺﹔眞知無不知﹐邪知有不知。若眞邪雙泯﹐知覺兩忘﹐則達乎忘心忘境也。心境俱忘﹐冥合道矣。《內觀經》云﹕夫心者﹐非靑非赤﹑非白非黃﹑非長非短﹑非圓非方﹐大包天地﹐細入毫芒﹐制之則止﹐放之則狂﹐淸靜則生﹐濁躁則亡﹐明照八表﹐暗迷一方。人之難伏﹐惟在於心﹐所以教人修道卽修心也﹐教人修心卽修道也。心不可息﹐念道以息之。心不可見﹐因道以明之。善惡二趣﹐一切世法﹐因心而滅﹐因心而生。習道之士滅心則契道﹐世俗之士縱心則危身。心生則亂﹐心滅則理。所以天子制官僚﹑明法度﹑置刑賞﹑懸吉凶以勸人者﹐皆爲心之難理也。無心者﹐令不有也。定心者﹐令不惑也。息心者﹐令不爲也。制心者﹐令不亂也。正心者﹐令不邪也。冷心者﹐令不染也。虛心者﹐令不著也。明此七者﹐可與言道﹐可與言修心矣。

修道章

夫人有道﹐若谷之有響。道修之而必得﹐響聲之而必應。聲若急急﹐而響急應。諭上士勤修。聲若緩緩﹐而響緩應﹐諭中士進退。若絕乎聲﹐而響不應﹐諭下士不修。不修則道遠矣。是以聖人取其含愛之腹厚實﹐並自知自愛也﹔去彼妄視之眼華薄﹐及自見自貴也。谷之有響﹐比神之妙能而無窮竭也﹐亦諭長生久視。故云﹕谷神不死﹐是謂玄牝。勤道之士以陰煉陽﹐所爲陰气充塞﹐陽气沈藏﹐和气淪胥﹐祆邪來舍﹐致其衰老疾苦﹐死亡立至也。不若以陽煉陰﹐自老返嬰﹐自迷返悟﹐自邪返正﹐自無返有。要在乎尋師習學﹐順教修行﹐靜處山林﹐滋味玄默。初其正一﹐次入洞神﹐襲乎妙玄靈寶﹐捷乎洞眞至粹﹐乃至吐納導引﹐屈伸萬行﹐階仙聖之極果矣。

保生章

和气神識者﹐隨形而有生死﹐其神性實無生死。擊於形聚爲生﹐形滅爲死。《莊子》云﹕有乎生﹐有乎死﹐有乎出﹐有乎入﹐出入無見其形﹐是之謂天門。有外養﹐有內養﹐內養者造生死之極致﹐外養者爲品物之宗師。外養存人﹐內養存己﹐要契不生不死﹐非養大之才也。夫質生之物﹐气散而一爲死﹐气聚而爲生﹐然气有聚散之異﹐神無生滅之別。是故因神而能用气﹐因气亦能資神﹐聚則同成﹐散而各運。《莊子。知北遊篇》丞答舜曰﹕身非汝有﹐天地之委形也﹔生非汝有﹐天地之委和也﹔性命非汝有﹐天地之委順也。天地結气而生一气有上下委順爾。悟身﹑悟生﹑悟性命﹐則了知委形﹑委和﹑委順。是知天地气聚而生﹐天地气散而死﹐據气聚散而有死生﹐假立分別也﹐而皆從無體。無體眞常﹐故無生滅。今言保生者﹐禦其情欲之生也。情欲若生﹐則壅塞眞常之性。保生旣爾﹐理國亦然。若廣用智謀﹐廣極疆土﹐廣聚貨財﹐廣崇宮室﹐逸情奢侈﹐恣巧多端﹐則失淸靜眞性。眞性旣失﹐眞化不行﹐狂邪入心﹐自不能正﹐失權也。旣失其權﹐佞諂是用﹐不惟忘保生之理﹐其國祚莫保久長之道也。若身無幻累﹐壽命遐遠﹐宗廟延洪﹐社稷永固。保生之人則保國也﹐修道之人則保生也。蓋由薄是非﹐去僑傲﹐戒嗜欲﹐忘名利﹐然後防禦五色攻劫於無色之色﹐五聲攻劫於無聲之聲﹐五味攻劫於無味之味。勿馳騁於六塵﹐勿奔波於三世﹐旣耳目無所聞見﹐心絕思慮﹐气通和暢﹐神不離形﹐形不離神﹐神形相守﹐長生仙行成矣﹐保生之道遂矣。達聲色之性空﹐悟形體之非有﹐神淸志靜﹐徳厚道﹟髙﹐則不淪胥於生死遘隍﹐自到於重玄閩閩。《西升經》云﹕一及人不如哀身﹐一及身不如愛神﹐愛神不如含神﹐含神不如守眞﹐守眞長久長存也。又曰﹕神愛人﹐人不愛神﹐是以老君教人養神養气﹐是謂保生之術。

理國章

理天下﹐理國祚﹐理家理身﹐非道徳無以匡濟也。國以無爲理則事簡﹐以有爲理則事繁。事簡則心淳﹐事繁則民亂。心淳則國安﹐民亂則國危﹐去危就安﹐安靜爲道。﹝經云﹞﹕是以聖人抱一﹐爲天下式。又云﹕知其白﹐守其黑﹐爲天下式。法天則地﹐廣其覆載之功﹐而忘功忘形﹐不可以尊髙輕於天下。經云﹕貴以身爲天下﹐若可寄天下﹔愛以身爲天下﹐若可托天下。又云﹕聖人不爲大﹐故能成其大﹔爲而不恃﹐功成不處﹔受國之垢﹐是謂社稷主﹔受國不祥﹐是爲天下王。然後以百姓爲芻狗﹐理大國若烹小鮮﹐老君之嚴勗也。不尙賢﹐不貴寶﹐等觀庶物﹐謙下爲基﹐不玩兵黷武﹐輕榣薄賦﹐不惑驕矜﹐無奢淫嗜欲。是知竊愼畿甸溺酒荒禽﹐役耕桑之黎庶﹐戒遠方奇珍異獸﹐勞水陸之疲民。是知不尙道徳﹐其國不理也。以無理無化順天下﹐以有理有亂之萌生。《太平經》云﹕爰淸爰靜﹐是知理道本始。天眞皇人謂黃帝曰﹕未聞身理而國不理者。夫一人之身﹐一國之象也。胸腹之位猶宮室也﹐四肢之別猶郊境也﹐骨節之分猶百官也﹐神猶君也﹐气猶民也。知理身則知理國矣。愛其民則安國﹐悟其气則全身。亡者不可存﹐死者不可生﹐所以至人銷未起之患﹐理未病之疾。气難養而易離﹐民難聚而易散﹐理之於無事之前﹐勿追於旣逝之後。

二法章

龐細之二法也﹐神細而气龐﹐气細而形贏。煉行修眞﹐求於至道﹐可煉形同气﹐煉气同神﹐煉神合道。修神而不修气﹐气滅形終。修气不修其神﹐徒延齡而道遠矣。納气煉心﹐沖融眞粹﹐導引吐納﹐靜以太和﹐神气通流﹐靈臺瑩廓﹐丹景湛凝﹐凡形便回爲眞體﹐豈俟他生。況迷則是凡﹐悟則是聖﹐或可以小中大三乘輸其鷹細﹐或可以三淸歷其龐細﹐或可以九天歷其龐細﹐或可以五气歷其康細﹐或可以三才歷其贏細﹐或可以觀門歷其贏細﹐或可以根境識三分其龐細﹐或可魂魄分其廳細﹐或可有形爲贏無形爲細﹐或可道徳爲細仁義爲廳。經云﹕大象無形。《西升經》云﹕天下柔弱﹐莫若於气﹐气莫柔於道。道﹐無爲之體。气﹐陰陽而成。道則包裹天地﹐貫通萬法。《南華經》云﹕包羅無外﹐妙入細微。

觀修章

觀則觀幻夢之身﹐修則修道徳之行。忘身忘修﹐自入玄通之境。系形系行﹐淪乎死生之源。觀者﹐智也。以智觀理﹐理智冥合﹐自契中道。《本際經》云﹕具一切智﹐成無上道。以目視物謂之觀﹐以神懸鑑謂之觀﹐外桔萬象﹐內息眾綠﹐心修眾行謂之觀。修方入妙無﹐漸階聖行﹐修習之蹊徑也。《業報經》云﹕眾苦所惱﹐常爲有身﹐生死輪回﹐不能自出﹐以何方便﹐妄想得除。太上曰﹕妄想顚倒皆從心起﹐彊生分別﹐系念我身﹐觸境生迷﹐舉心皆妄﹐以此流浪﹐淪乎生死。但當定志觀身﹐盡皆虛假﹐旣知虛假﹐妄想漸除﹐妄想旣除﹐內外淸靜。自悟其道﹐謂之忘身﹐旣忘其身﹐幻累自滅。《莊子》曰﹕安時處順﹐一辰樂不入﹐此達人之忘身也。從凡至聖﹐莫越見﹑修﹑成﹑利四法也。見有二﹐一爲值遇善友﹐與講眞經﹐或自覽經教法進趣。二見者內見玄微﹐徐淸徐靜﹐以至妙極。修者有三﹐一小乘﹑二中乘﹑三大乘。成者有三﹐仙果﹑眞果﹑聖果。利者有三﹐卽三果之人各各演教﹐誘導羣品﹐利物濟時也。此四法出於無等等之法﹐入乎無等等之法﹐爲利濟故有四。混歸妙體﹐惟一其一﹐非正觀﹐無以修證。

大道論竟

