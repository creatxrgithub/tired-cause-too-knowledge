晉眞人語錄

經名﹕晉眞人語錄。一卷。當系金朝全眞道士編撰。底本出處﹕《正統道藏》太玄部。

晉眞人語錄

先生曰﹕開辟已來﹐至於今日﹐這人沈淪﹐無有休期。此時正遇神仙出世﹐大道將興。𨿽一盤天民﹐爭柰賢愚不等。賢者向道﹐愚者背道﹐向道而生﹐背道而死。心淸意靜﹐天堂之路。心荒意亂﹐地獄之門。試問諸公﹕上天堂好﹐入地獄好﹖𨿽然道之尊﹐徳之貴﹐豈爲迷愚說哉。若非今世道教興﹐安得使淸淨天機漏於世問﹐取聰明上士。

先生曰﹕人之修行﹐先須識取性命宗祖﹐然後﹝修﹞眞以保命。修行須存三﹑抱元﹑守一爲初。存三者﹐乃是精﹑炁﹑神﹐眞三寶也。抱元者﹐抱守元陽眞炁。守一者﹐守其一靈神也。神者﹐元本在心﹐心屬南方丙丁火。心中有性﹐性屬陽。腎者﹐能生元陽眞炁。炁屬北方壬癸水。水爲命﹐命屬陰。已上說性命﹐明知下落。自古及今﹐人多不識性命﹐今日顯揚於世。

先生曰﹕學道本來有三。一者一心在想﹐秖在下丹田仙洞之內﹐莫放心意散亂﹐抱元陽眞炁﹐便是長生﹐眞道本也。是出死入生之道﹐是陰陽造化仙鑪也。這丹田內﹐澄心定意﹐昏昏默默﹐綿綿不斷﹐謹守三五年之問﹐自然丹鑪鼎內﹐二炁相交﹐溫成一黑﹐造化成虛無﹐靈胎仙成器﹐心中神自靈﹐踴躍歡喜﹐自歌自舞。大抵神得炁靈﹐炁得神淸。《陰符經》云﹕聖功生焉﹐神明出焉。炁是神之母﹐神是炁之子﹐常使子母相守不離﹐自然日久神定﹐仙道成矣。二者旣得﹝神定炁和﹞﹐然後放四大﹐莫把捉﹐坦然修養﹐道炁自然﹐淸淸淨淨之中﹐神卽上靈宮﹐永作目前﹐更不回顧也。三者旣得神定黑炁和﹐應過天年也。放心坦蕩﹐自在逍遙﹐無事淸閒﹐乃是無極大道成也。淸爭到頭﹐異日功成行滿﹐玉皇詔上會﹐作个無礙人﹐長生快樂也。

先生曰﹕學道修行﹐或活神不定﹐柢是功夫未成﹐不計年限﹐且須抱守。呂眞人云﹕莫言大道人難得﹐自是功夫不到頭。

先生曰﹕夫修行施以不謹﹐功不勤而神不淸。持久不負眞行﹐心不勞而志不狂﹐精不虧而神不飛。

先生曰﹕嗟見世問人尋師訪道﹐不肯恭順於人﹐只說俱能己勝。至於修行﹐又不肯勤謹愼忍﹐只憑口說﹐全無眞功。亦不眞緊修行﹐以見貧者又無拯救之心。種種虧功失行﹐到使陰徳有虧﹐於道有違。似此之徒﹐欲要成仙證道﹐甚遠矣哉。如今略說道果之因﹐上天只柢佑眞功眞行﹐如大善徳之人﹐自可感動天地。經云﹕皇天無親﹐惟徳是輔。若要眞功者﹐須是澄心定意﹐打疊精神﹐無動無作﹐眞淸眞淨﹐抱元守一﹐存神固炁﹐乃眞功也。若要眞行﹐須要修行蘊徳﹐濟貧拔苦﹐見人患難﹐常懷拯救之心﹐或化誘善人入道修行﹐所爲之事先人後己﹐與萬物無私﹐乃眞行也。

先生曰﹕若人修行養命﹐先須積行累功。有功無行﹐道果難成﹐功行兩全﹐是謂眞人。

先生曰﹕吾輩說與教門中人﹐須是大悟性理﹐深窮妙道﹐志在修行學仙。《西升經》云﹕除垢止念﹐淨心守一。眾垢除﹐萬事畢﹐吾道之要也。此乃妙中無比也。凡有道話往來﹐且照顧潤身中之寶﹐勸人向天之道﹐順天之理﹐不得毀天謗地。若張淵子﹐背口發狂言﹐歸談神中事﹐此乃得道之人也。但且包容﹐不得其過。

先生曰﹕學道之人﹐切須淸淨一身﹐不得殺生﹑飲酒﹑食肉﹑破戒﹑犯色。每欲包容萬事﹐苦己饒人﹐棄絕愼怒怪貪﹐常行忍辱儉約。見人患難﹐行拯苦之心﹐見人貧乏﹐必周急之。好事先人後己﹐待人謙上和下﹐以恩復讎。勿見人之過﹐勿語人之非﹐暗積陰徳﹐不求人知﹐惟望天察﹐乃卽其道人也。

先生曰﹕大道無方﹐微妙莫測﹐聖人體之爲日用﹐百姓日用而不知。背道而喪眞﹐動感死地﹐殊不知人在道中﹐如魚在水中。魚失水則死﹐人失道則亡。

先生曰﹕且見經典中言意隱奧﹐卒難曉解。今秖以世俗之語﹐開迷指悟。或有未明﹐更於後代之子孫處求教。儻能解意修行﹐卽許再傳弟子﹐保命修眞﹐積慶天涯﹐救人疾痾爲大行。若受斯文﹐則九祖滅罪﹐父母獲福。吾之願心﹐普救病厄及生死之難。如將此語誑諸人﹐永入陰山萬劫。

頌曰

學道須憑鐵漢﹐便把身心割判。

一口咬斷無明﹐更不前思後等。

重陽祖師修仙了性祕訣

夫全眞者﹐是大道之淸虛﹐無爲瀟灑之門戶﹐乃純正之家風﹐是重陽之活計。修仙之士﹐學道之流﹐愼勿狂遊而參禪﹐且莫徒勞而問道。羣居愼口﹐累眞功﹐獨坐防心﹐積實行。莫爲小過而不除﹐休言微行而不積。心猿緊鎖﹐意馬牢擒。三逆散而神寧﹐六賊剿而意定。緩緩而抽添水火﹐微微而調息眞功。淸淨寂寥而低下﹐謙和柔弱而煉心﹐恭敬於人而有益。般般勘破這行屍﹐物物休停除走骨。爭柰人人舌辧以爲能﹐个个剛彊而爲勝。無明火大而爲尊﹐人我山髙而獨是。處眾不取其下﹐鬧處不取其靜。欲處而神荒﹐動處而意亂。更有一等﹐專持乞食度日﹐卻言便是眞修。如此是慵饒下鬼﹐愚頑不省之人。迷迷無端之蠢﹐切不如聞早煉頑心﹐去假修眞而了性。若執慧性而皆昏﹐精著心燈而忽暗。慳吝而難成大道﹐狠毒而怎悟玄眞。妬賢嫉能而招愆﹐貪生怕死而造罪。書符貨術而饅人﹐行樂治病而圖賄。狂怪道中之賊﹐喧呼眾人之害。不悟妙訣而胡遊﹐心意迷迷而狂走。受了十方善信供養﹐而難消﹝受﹞。若謹修而了眞心﹐稍怠墮而沈地獄﹐得遇眞師﹐彊尋妙訣﹐不許愚人得知﹐只要人人自悟。不用搖筋擺髓之功﹐亦沒惑人采戰之衛﹐但會無爲之初始﹐自覺神炁而沖和﹐自然丹鑪而樂就。顯現靈砂而照昭一﹐明轍神光而燦燦﹐自見道徳之祖宗﹐認是淸閒之源本﹐乃性命之妙門﹐是脫神仙之模子。人人悟透此玄機﹐乃得長生而久視。不是惑言而說人﹐亦非邪術而誘你。酷告全眞之髙士﹐奉勸世上之迷徒。各各悟取害風言﹐人人同登於正教。如今說下修行之端的﹐能絕旱迷之疑慮。伏望人人離俗以登眞﹐一一斷塵而得道。然願一切眾生﹐皆登仙闕者矣。

答馬師父十四問

第一問﹕如何是思神不測處﹐龍虎定相逢﹖答曰﹕那一切虛寂便是。

第二問﹕如何玄牝之門﹐是謂天地根﹖答曰﹕玄者父精﹐牝者母血也。元初各八兩﹐合爲一斤﹐一點元陽眞炁﹐便是元本也。

第三問﹕如何是復命歸根日靜﹖答曰﹕只要心不逐物去﹐不染不著﹐心定意不散﹐神不昧﹐便是歸根。若不此者﹐不得歸根。

第四問﹕如何見性﹖答曰﹕只要無心無念﹐不著一切物﹐澄澄湛湛﹐內外無事﹐乃是見性。

第五問﹕如何是應物不昧﹖答曰﹕耳𨿽聽﹐目𨿽視﹐口𨿽說﹐只要心不著也。

第六問﹕如何是天關地軸﹐如何得相守﹖答曰﹕天關地軸亦是神炁二字﹐只要不著不染﹐心定乃黑定﹐心動則炁散﹐若心不動﹐則子母相守。

第七問﹕如何是出有入無三尺劍﹐長生不死一丸丹﹖答曰﹕出有入無﹐只是一黑。三尺劍﹐慧也。長生不死者﹐一靈眞性也。一丸丹者﹐命也。只用淸諍無心﹐尋个諍處坐去﹐更無甚麼。

第八問﹕如何是調息﹖答曰﹕非有作也。若得心中無事﹐炁息自調﹐但知調息﹐便是有著。調息者﹐只可不知見﹐不可著於口鼻。今日說與眾師兄﹐別無甚麼。只要心無事﹐尋个靜處坐去。弟子只因心中無事﹐得入於大道﹐依此行去。

第九問﹕如何是達摩大師云﹐提得虛空回面觀﹖答曰﹕虛空是一性﹐回頭觀不昧也。

第十問﹕如何弟子晚年出家﹐筋血衰敗﹖願師指教。答曰﹕補去。又問﹕如何是補﹖答曰﹕只要頭頭無事﹐萬緣都放下﹐六門不交行。只用一个主人﹐常少語﹐不著物﹐十二時中常不昧﹐臧省睡眠﹐一時放下﹐便是補也。

第十一問﹕如何是鉛汞﹖答曰﹕鉛是父精﹐汞是母血﹐亦是性命﹑龍虎二字。

第十二問﹕處靜之間﹐有一切念起﹐或更昏睡多。如何得念不起﹐昏睡少﹖答曰﹕只是裹頭無物料﹐神黑微細﹐裹頭實有物﹐自然無念不昏睡也。

第十三問﹕如何是天地不測處﹐鬼神不知處﹖答曰﹕那更有甚麼。

第十四問﹕如何是十二時中似一時﹖答曰﹕不只十二時中似一時﹐乃至千萬日﹐稍有不似一時﹐早是早斷滅也。

玄門雜寶十八問答

全眞

夫全眞者﹐合天心之道也。神不走﹐炁不散﹐精不漏﹐三者俱備﹐五行都聚﹐四象安和﹐爲之全眞也。詩曰﹕常行祖師教﹐日用老君心。煉就眞如性﹐豈不是全眞。

稽首珍重

無表無裹﹐內外眞空。無極太始﹐通神獲佑。太上家風﹐長生不朽。無想無存﹐變化法界。七寶林中﹐重重輕輕﹐不搖不動﹐爲之稽首珍重。

先生

無法先有我﹐輝輝不露形。古今無攺變﹐豈不是先生。

道童

道童元與大道同﹐只因思世入凡籠。如今意在靑霄外﹐萬法無拘與道通。

髼頭

本是太上古家風﹐一法才通萬法通。放下絲毫無垢染﹐自然一性合天公。

髮髻

髻髻元是鍾離畱﹐昆侖頂上安日頭。沒人搞洗常山去﹐陸地從來放白牛。

冠

一對星眼觀前後﹐萬法收來復內藏。內外玲瓏無顯迹﹐輝輝獨顯路堂堂。

袍

落魄元初不計春﹐衣寬廣大裹乾坤。隔斷紅塵不染體﹐任他寒暑不能侵。

四樓

春夏秋冬按四襖﹐包羅萬象有誰知。酒色財气塵俗事﹐四件皆除絕是非。

笠

獨占昆侖頂上懸﹐圓光一道照無邊。任他風雨並霜雪﹐一塔權爲不漏天。

絳

來往循環得幾遭﹐顚猿劣馬緊拴牢。萬縷千絲俱放下﹐生死輪回失要逃。

遮袋

縱橫三尺布﹐誰知造化工。此中超法界﹐包裹太虛空。

拐

豎起頂天立地﹐橫擔日月山河。斡轉乾坤骨髓﹐轉動萬象森羅。

缽

一缽千家飯﹐孤身萬里遊。爲逃生死路﹐乞化度春秋。

鞋

步步隨吾不記年﹐往來踏徧舊山川。從今不踏泥共水﹐一任雙飛過碧天。

來去

來從大道來﹐去從本道去。來去不沾塵﹐當居淸靜處。

出家修行

一自離塵是出家﹐無爲無作我生涯。若人問我修行訣﹐雲散靑天月自華。

日用

養性忘情爲日用﹐沿門乞化是生涯。來去自由無掛礙﹐淸風明月作鄰家。

頌曰

神仙本是世人求﹐誰肯心頭萬事休。若悟自家眞性命﹐淸風明月共同遊。

水龍吟二首

本自出家離塵世﹐更不貪人問華利。髦頭垢面﹐終朝獨坐﹐內修活計。古廟窖龕裹﹐任教他﹑紅輸西墜。向無中認有﹐知白守黑﹐綿綿的﹐默調息。心上別無縈擊。有腋袋﹑拄杖相隨。艸鞋斷菱﹐精膁赤腿﹐羊皮遮體。饑後巡門﹐乞飽來時﹐唱哩嗹囉哩。任傍人笑道﹐呆癡懶漢﹐有誰人識。

又

學道心剛似鐵﹐全然在自家猛烈。頓開利鎖﹐名韁割斷﹐愛情盡捨。萬事無掛﹐惹也不住﹐茅庵艸舍。向市鏖中居止﹐端然守道﹐憑此用﹐過時月。作个貧窮道者﹐任粗食﹑不顧寒熱。髦頭垢面﹐終朝獨坐﹐內修活業。得遇明

師訣﹐世人道﹑風狂來也。有些深遠﹐幽微時節﹐教七歌﹐怎生說。

頌曰

獨上髙山望八都﹐黑雲散盡月輪孤。茫茫宇宙人無數﹐那个男兒是丈夫。

解紅

洞天深處。道非遠﹐咫尺人難悟。浮沈內景﹐須憑匠手功夫。專候曉來﹐一點陽生通玄路。盡藏在碧波﹐深深處﹐任事主。地雷響﹐震動山頭雨。漸澆灌黃芽乍離土。嬰兒采得攜籃去。向眞霞六陽﹐鼎內烹煮。搬運轉﹐東西與南北。鋪八卦﹐九宮要知宗祖。十干數內﹐分左右﹐要顯龍虎。玄武后隨朱雀﹐當先祥雲布。曲江上﹐萬神都來聚夫與。歸癸母﹐跨赤龍﹐歸洞府。要尋覓丁公問憑居﹐陰陽會合三千數。指天地海山﹐同壽堅固。

詩曰

黃河水轉呂氏家﹐一壺天地老煙霞。無情白鹿調朱鳳﹐有个烏龜纏赤蛇。六月山頭飛白雪﹐三冬水底長黃芽。這些道理人還會﹐陸地神仙亂似麻。

綠頭鴨

話中常。悟南柯一夢黃根。破繁華﹑云龕布素﹐認宗派﹑返照回光。憑慧劍﹑劈開愛网﹐橫華杖﹑擊碎塵寰。那里相逢﹐峨眉時任﹐韜光速奔華山忙。林泉隱﹑南辰於北斗﹐日月袖中藏。朱顏久﹐天崩地塌﹐眞性如常。舞袍袖﹑乾坤恨窄﹐但展手﹑天地平量。醉陶陶﹑囊盛四海﹐笑忻忻﹑腹飲三鐘。幾度瑤池﹐龍華會上﹐諸仙珍席﹐醉倒霞觴。玉皇禦宴﹐無我不成班行。重陽會﹐金蓮七朵﹐齊放神光。

頌曰

淨皎皎圓明皓月﹐明朗朗水磨孤圓。綠湛湛碧潭現影﹐韻悠悠物外天仙。滴澑澑拈出無有﹐活潑潑放下周全。轉灑灑水晶盤中﹐赤灑灑一片靑天。

頌曰

玉京山上一池水﹐四面八方不得底。若還認得把舟人﹐自然運入天宮裹。

晉眞人語錄竟

