洞淵集

經名﹕洞淵集。金長荃子著。五卷。底本出處﹕《正統道藏》太玄部。

洞淵集卷之一

龜山長荃子著

至一書上

重玄篇第一

重玄照曠﹐謂之混冥﹐至妙乘光﹐是以無上。流衍於太極之前﹐固存於終滅之後。包裹天地﹐彌塞四夷。循未始﹐職未形﹐冥有樞﹐兆有彼。雜然芒乎翁乎﹐肅肅赫赫。化生物品﹐應感旱情﹐巍巍乎不可名象。故得之者未敢以辯飾﹐知之者輒敢爲輕微。廉愼而保﹐恬愉而處﹐當時而大行。周盡一體﹐靈變無窮﹐神之莫測﹐而能精之至矣。

純素篇第二

純素寂然﹐貴精全神﹐養气於澹漠﹐藏志於虛曠。悠悠乎天地之問﹐物不能雜﹐倚伏倪仰﹐不失其實。處尊顯而不悅﹐貧賤而不惡。水火四時﹐難盜其眞。是謂有徳而知天之所謂也。然後知大玄﹐知大倫﹐知大淸﹐知大徳﹐知大持﹐知大行﹐知大朴﹐知大智﹐知大寧﹐知大達。至矣。大玄蹈之﹐大倫稽之﹐大淸居之﹐大徳牧之﹐大持廣之﹐大行逝之﹐大朴成之﹐大智深之﹐大寧守之﹐大達貴之。十事精通﹐粹之極也。故日無不可也﹐無不妙也。泯然無思﹐澹然無爲﹐是其吵畔。

致道篇第三

致道天成﹐而無極元際。汪洋汗漫﹐充滿六虛﹐遨遊乎四海之外。或觀或倚兮﹐無影豫章之樹。以盤以遊兮﹐三秀長生之苑。箕踞於希及至一之門﹐篤實偃然。冥伯洞庭之巨室﹐浮定出入。逍遙乎大方壙垠之野﹐其處無端。斯人也﹐斯倫也﹐物莫之傷。何往而不至﹐又不知其所終。故日﹕𨿽螻蟻梯稈﹑瓦礫屎溺﹑禽獸艸木﹐無不在也。物物者無物。然而天下黎庶﹐日用猖狂而莫知。

太衝篇第四

太衝至妙﹐森兮汛兮﹐其道深深﹐若水之變也。動其元狀之狀﹐著龜筮卜﹐莫朕其祥。浩然泊心﹐玄洞萬方。蕩然有形﹐運轉無常。流行於善時﹐況漾自得。無爲也﹐元邇也﹐合乎天倫。詐巧僞情﹐狂狂伋伋﹐莫可測量其用也。

宏達篇第五

宏達大順﹐無作萬物之性。其靜若空谷﹐其動若春風。化被羣有﹐故志匪勇摩﹐言無涯異。不工乎天﹐不拙乎人。始得其環中﹐以應無窮﹐其可左右而已矣。

水鏡篇第六

水鏡明淸﹐其道皎然﹐若天之垂象焉。其應若谷也﹐其鑑若神也。無私無遺﹐含融於萬有。閒然無存﹐故湛澄瑩飾矣。分別美惡修短﹐動靜有黨乎耳。且夫手之於搏也﹐殆足之於驟也﹐殆目之於明也﹐殆耳之於聰也﹐殆身之於美也﹐殆凡能其於府也﹐殆眾殆之成也﹐不給攺也。禍之突也日溢矣﹐而人以爲己寶﹐不亦危乎。故日﹕其返也綠功﹐其果也待久。是以聖人禦物治世﹐其道有若於斯。泛然無系﹐豈有執守之所﹐形物自著﹐濟上潤下﹐昭一用不疲﹐而物自違也。道未嘗有封。

適常篇第七

適常無妄﹐出處有宜而盡道。執左契而從事﹐淸而容物﹐世累不幹乎心。綠慮而葆眞﹐𨿽混囂塵﹐疑獨不化﹐入乎寥天。

虛者篇第八

虛者道之淵﹐靜者神之舍。無始首創於鴻蒙﹐鴻蒙肇判於天地﹐天地布列於四時﹐四時玄斡於五行﹐五行滋長於萬化﹐萬化復歸於太初﹐太初妙會於元有。元有者﹐謂之天門。天門者﹐元乎出﹐元乎入﹐元乎生﹐元乎死。眾不見其形﹐物物復情﹐同乎混冥﹐聖人藏於是。古之人其知有所至矣。

冥眞篇第九

冥眞神遊﹐渺邈大明之墟。以道觀之﹐則無遠近洪纖﹑淸濁貴賤之差也。怛於是﹐則元出而陽﹐元入而藏。果而勿敢﹐而元自伐。以實致虛﹐立乎不測。純粹洞徹﹐物元所闌﹐入乎元問然矣﹐而元求其故。

道者篇第十

道者﹐天地之父母﹐萬物之靈樞﹐陰陽之綱紀﹐五行八卦之遊璣﹐賢聖之彌綸﹐神明之正宅﹐山海之淵源﹐社稷之大柄﹐動植性命之根蒂。至尊至貴﹐今古無窮﹐而常自然﹐巍巍乎大矣哉。以此禮天下﹐其鬼不神﹐聖人亦不傷民。是故物得者生﹐人得者久。居有所成﹐事有所承﹐行有所之﹐樂有所適。敬順而不喜﹐侮狎而不怒。其音不慈懣﹐同乎天和爲然。照不照之照﹐辯元辯之辯。若海之束流﹐明受不辭﹐大之至也。故靜嘿而體之﹐湛兮而司存。

天樂篇第十一

天樂妙音﹐出乎無始﹐發乎太虛。非金石絲竹﹑匏土垠簾﹐非大武鄭武﹑折楊皇萼。桑林經首難以操﹐宮商律呂不可知。由是鼓之以泰和﹐調之以太淸﹐振之以洞玄﹐動之以元爲﹐擊之以元弦。聲徽自然﹐元首元尾﹐元常元形﹐嗚嗚兮八極之表﹐瑯瑯兮象帝之先﹐故道可載而與之俱也。淸響寥空﹐聖功生矣。日月星辰﹐散行其紀﹐萬物循生﹐五徳應備﹐蕩蕩然乃不自得。及蘿賓之月﹐河漢沍凝﹐降爲白雪。當其黃鍾之夜﹐艸木怒榮﹐始造陽春。是以聖人奏之﹐則慶雲覆﹐醴泉湧﹐停之則景風調﹐玉燭明。視之則不足見也﹐扣之則不足聞也﹐慮之則不能知也﹐逐之則不能及也。布揮誕敷而不曳行﹐流散徙動於元方。無息之聲﹐弘蔽四虛﹐充滿天地﹐鬼神潛幽﹐廣大光明。元方之傳﹐叢生胥產﹐逶迆而無窮者也。

機械篇第十二

機械妙用動應﹐若神器俯仰淺深﹐度其可否也。進退輕重﹐不失其宜﹐舉激有滋﹐利於物澤﹐配時雨﹐啟發理﹐合於神明﹐民詛知之也。夫何故﹖善通乎道者若此。

解裹篇第十三

解裹釋贅﹐廓然而自虛。泯是非﹐鐲利害﹐卻其智巧﹐怯其果敢焉。是故夜眠元愕懾﹐晝覺無怨慧。亡失憂苦不蕩乎中﹐痛疾哀樂不謬乎心。美厚爵賞而不喜﹐刑威禁耿而不畏。捐其末﹐究其本﹐若夫古之眞人﹐達其調也。墮肢體﹐黜聰明﹐病其不病﹐知其﹑不知。暢然混一﹐體乎天鈞﹐遊於形骸寵辱之外﹐萬物之始。奚爲樂哉﹐奚爲不樂哉。

報珠篇第十四

軸珠於善淵﹐齋心服形也。養神於玄默﹐發乎眞智﹐有大美而元爲不言。若日月之自明﹐洞曠而不遺。至道不修﹐徳配天地﹐自髙自厚﹐而萬物不能離焉﹐各成其理也。惇龐含弘﹐沖虛條達﹐六極鑑徹﹐元幽不燭﹐始乎炳靈﹐適得而幾存。

妙契篇第十五

妙契寥廓冥冥兮﹐虛凝神會﹐積之不足﹐無藏有餘。非耳目之所得﹐心智之可求。績之愈遠﹐探之彌深o親之非近也﹐觸之無栗也。瞻之不在其前﹐忽然不處其後。和而不唱﹐應物無形。萬物不能礙﹐好惡安危無所缺。不將不迎﹐匪言匪默。愚惑者一絲有膈﹐聖

慧者萬善同源。用之則塞乎天地﹐不見其端倪。廢之則不知其所入﹐莫窺其朕兆。寂兮寥兮﹐百姓日用而未嘗知也。悲夫﹐積塊聚塵也遑遑﹐盡世疇覺之哉。運轉亡已﹐否泰密移﹐往來相接間﹐事之破僞﹐有醉於蠻觸之家者﹐烏能往復。

墮彊篇第十六

墮彊無好﹐已而不知其然。觸物元孩﹐是謂大成。若夫視不以朱紫鉗繡而眩目﹐聽不以鏗鏘笙篁而關耳﹐臭不以椒蘭橘柚而窒鼻﹐味不以芻豢醴嘐而中顆﹐身不以柔毛銻幕而厚適﹐思不以分別情慮而悖志﹐外不以功名富貴而役形﹐內不以衛學智巧而亂眞。扶掃眾穢﹐入乎無倫﹐如是則然﹐後遂得含乎明哲﹐納乎聰睿。味其元味之味﹐言發乎忠梗金石﹐佩乎魔素烯給。揮斥八弦六气之外﹐奮翼扶搖﹐盤磚洞靈﹐妙貫虛無。其知有所至矣﹐深矣髙矣﹐不可以加矣。

天隱篇第十七

天隱探藏﹐髙虛幽邃﹐故世莫辧焉。其道密庸﹐徳被含生﹐不著其邊﹐韜乎其事﹐起伏無妄也。昏昏昧昧﹐若獘若缺﹐如谷空曠﹐與物反矣。元毀也﹐元譽也﹐人莫知之﹐是謂大全。

哀樂篇第十八

哀樂不入﹐徳之至也。無取無與﹐性之定也。屏其思慮﹐忘其形智。養其素﹐致其虛﹐其徳不孤。審乎眞假而不與物遷﹐守其宗也而幾存。

寄托篇第十九

寄托眞宅﹐深息於壙垠之鄕﹐超卓無隅。其髙也無覆蓋﹐其大也無方位。形無形之戶牖﹐用無用之材梁﹐欲不欲之純粹﹐執不執之宏綱。玩不死之書﹐樞無生之曲。或從容輝光之野﹐惆儻擁腫之居。酌靈壺之旨酒﹐奏太古之徽音。縱橫肆任﹐與道周密﹐不爲至矣哉。且民之情﹐鹵莽滅裂﹐相揉相摩﹐相治相繼﹐覆墜而不返﹐火馳而不顧。六鑿相攘﹐心元天遊。悲乎。是故室無空虛﹐則婦姑勃碟﹐義有所極。

頓泯篇第二十

頓泯世態﹐開天去人﹐虛室生白﹐吉祥止止也。明道之大賢﹐墨史辯聰﹐知巧技藝﹐烏可得窺此機乎。若滅若沒﹐默而素逝。不應乎揆務﹐立乎本源﹐而通乎自然。存亡好惡﹐寵辱是非﹐警乎悅乎﹐其未可制也。九竅百骸﹐物物混融﹐而不知我有。忘時忘所﹐忘古忘今﹐杳然空然﹐故深入太玄。

天下篇第二十一

天下無敵﹐暢道而知本﹐通天地之統﹐盡萬物之性﹐發乎天光。髙蹈乎大方神器﹐獨化於玄冥之境。蕩徳海之長波﹐淸徹九淵。扇象外之眞風﹐搏翕八表。語識遼廈﹐指顧幽微﹐智徳明敏﹐照機若鏡。是以眞聖知人知天﹐與造化同功﹐或動或止﹐妙用無窮。然後達死生之變﹐放適太虛﹐與物有宜﹐利澤施乎萬世而不衰。

神遇篇第二十二

神遇而遊﹐元處不通也。不疾而速﹐不行而至﹐不爲而成﹐妙萬物之上﹐自然而已。以近及遠﹐因己知人﹐元形元邊﹐數之所不能分﹐精粗所不能誦。不可以言論﹐不可以意察。乘虛而不墜﹐觸實而不咳。吸風飲露﹐迂闊元方。元忌畏﹐無愛矜。越山谷而不悸﹐貫金石而若元。視元所障﹐雲霞不閡其明。聽之不亂﹐雷霆莫駭其聰。瓤元阿黨﹐元犯性。紛紛塵壤﹐不能撓滑。有元生化﹐探之又探。逆之而不怒﹐順之而不聽。𨿽有勇刺﹐而不見創傷﹔𨿽有力擊﹐而莫聞摘痛。歷於形數之外﹐故能勝物而不累﹐出入往來﹐千變萬化﹐元窮極矣。與天人合徳﹐元哀思之音。陰陽順度﹐珍繆熬之災。日月合明﹐元昏蝕之變。控禦六气﹐以利羣生。字育常時﹐事絕魑魅魍魎。巫現不敢靈響﹐地無氛沙﹐居元毒螫。是以聖人𨿽處廟堂之上﹐以百姓心爲心。爲天下渾其心﹐順其性﹐而同其化。翕然應彼物感﹐孰獘獘焉﹐嗟其執滯之如此也。乃嘆夫知其道者不易逢矣。今也若目擊而存﹐】言交臂﹐怡然自得﹐不爲玄遠﹐夙契眞風﹐大夢覺矣。豈不然耶。

獨卓篇第二十三

獨卓儼然﹐其道只立。潛行乎萬物之上﹐其志不栗。不以博溺心﹐不以文滅質﹐莫之爲而常自然。彷徨乎塵垢之外﹐而元所系。不知其所終﹐不知其所始。不雕不琢﹐復歸於朴。元捲元舒﹐冥冥四隅。恫乎其元識﹐曠然爲至矣。

去性篇第二十四

去其作﹐靈臺無所持徳﹐應萬變而元所觸違﹐是謂和同﹐不以人助天。若然者﹐莫知其極。故得混茫於太常。

平易篇第二十五

平易恬泰﹐邪气不能襲。志謐神凝﹐全其生﹐保其質。其魂不疲﹐不悲悔﹐不惴栗﹐浩然固守﹐偸然自怡。委蛇應物﹐元時不適﹐何往而不通。至徳內充﹐其朴自成﹐可以爲天下寶。故益之不加多﹐損之不加少。淵淵乎若海﹐運量乎無之紀也。

貞態篇第二十六

貞殷有感﹐徳至於神明。古之善爲士者﹐聞斯行諸﹐孜孜可矣。俗安所習﹐嘗試論之。縣岔之澑以穿堅石﹐單締之梗能斷楨幹。水非石之鉆﹐繩非木之鋸。夫何故﹖其績綿綿﹐可使然也。入海求珠﹐不畏於波瀾。投山射弋﹐不懼於猛獸。蓋忘心至此也。嗚呼﹐振振君子﹐終身不兔﹐死於漁經獵史。淺薄頑器﹐綢繆嗜欲﹐相儻輕肥﹐妄生埋滅也。至於神人﹐以天地爲一域﹐將億代爲曠息﹐元知先後﹐不覺古今﹐大小混然﹐殊別同際。況至學契眞求道之者﹐持不怠之誠﹐篤彊行之志﹐然後形礙之可忘﹐至平之道暢矣。

淵默篇第二十七

淵默深靜﹐入乎元隙。中而元所伏﹐出而元所陽。以虛爲閩﹐以元爲家﹐元宗元祖﹐元子元孫﹐寂然獨立﹐一元所系﹐不知其誰何。由是精至於元倫﹐大至於不可圍。

兼忘篇第二十八

兼忘物我﹐至和不遷﹐去其與故﹐靜一而不變。言意不立﹐吹噓自然。感而通也﹐而元所系。息之深也﹐而元所忘。觀化死生爲一﹐莫之能滑﹐而況堅白同異之介乎。由是亦元所遣﹐亦元所存﹐豁然洞虛﹐故謂之道樞。

去窒篇第二十九

去窒忘偶﹐純純如也﹐閒閒如也。七孔流通﹐方寸虛也。若木殼極株﹐沈埃聚沬﹐𨿽威賞元禁勸﹐親疏元問然。天下毀譽﹐警然不顧﹐儻然不受﹐如入至幽之谷﹐遊於萬物之不逛﹐而皆存焉。

無得篇第三十

元得可得﹐是謂玄式﹐眞樂純熙﹐寥寥致虛。內不覺有太初﹐外不知有形影。無輒無家﹐不素不緇﹐非有非元。遇陽明不動﹐當幽陰不凝。含容萬變﹐一物不爲。聽之無聲響﹐壞混希夷﹔用之不可旣﹐元始元卒。自本自根﹐深不可識﹐一旦古以固存。

鑑道篇第三十一

鑑道精微﹐超然無際。雕琢羣品﹐而不見其匠巧。垂見參羅﹐而罔測其樞機。燾載二儀也﹐故非淸非濁。更遞四時﹐而不華不實。巢穴禽獸﹐此未嘗飛走。流注河漢﹐其難探淵源。先出渾淪也﹐寥寥元首。跨古騰今也﹐不見端倪。大則包羅元亨利貞﹐元挨元隅。小則緘芒秋毫﹐纖塵不立。千聖難窺﹐萬法莫載。離聲離色﹐勿問勿傳。故曰﹕寂寞恬恢﹐廣大深微﹐虛妙靈通﹐元爲元礙。

混同篇第三十二

混同不殆﹐冥契於參寥也。觀萬物而罔有貴賤小大焉。視泰山秋毫﹐殊元髙下﹐達有元一門﹐知臭腐化神奇。故曰﹕通天下一气耳。若然者﹐以富貴爲土梗﹐以蓬戶勝連欐﹐以華蕾勝三牲﹐衣裘褐也﹐有館敝狐貉之樂。由是忘我忘彼﹐孰是孰非﹐知生化與夢覺等情﹐巨細元限一域﹐自然而幾存焉。庶民之有廖矣﹐盡之也﹐彼直以循斯須也。

盈虧篇第三十三

盈虧代謝﹐陰陽相推﹐因形移易。其中有達於上玄者﹐萬元一全。察乎耳目之間﹐智態貌色﹐謬矣。夫見於此者﹐不見於彼﹐知其有者﹐不識其元。且一形者﹐大塊載也﹐眾穢聚也﹐五行相假﹐偶爾和合﹐四時相生相殺﹐疊來疊去﹐嬰孩少壯﹐耋耄老弱﹐豈有暫停而無變易耶。噫﹐蕓蕓黔首﹐忽起忽滅﹐代興代廢﹐執此操持﹐晝夜欣欣﹐認爲其實﹐屈伸俯仰﹑吐納吹噓﹐以此爲妙道﹐見彈而求鵲炙﹐何不大惑之甚。俄爾皮膚獘惡﹐毛髮凋敗﹐不成於一事﹐寧不悲乎。是以至人外通萬善﹐內削一心﹐觀百體四肢將爲塵垢﹐超乎羣趣之表﹐放任於天倪而元容私﹐物我全之矣。

蒙昧篇第三十四

蒙昧綠慮﹐蠡賊內訌﹐精神之失也。且世之人﹐其年𨿽壯﹐其行甚孤﹐輕用其事﹐蹙類於時﹐有獘不濟﹐憂患相接﹐喪而不知也。此胥靡之所﹐古之善爲士者不然﹐忘懷順物﹐任眞而不囿﹐澡雪其垢﹐塗隙如愚﹐完其徳﹐就其閒﹐是謂知明理罄矣。

死生篇第三十五

死生至理﹐民之大事﹐莫過於斯。惟貪生喪徳﹑倒置薄俗之流﹐嬉遊四方﹐情欲關肩﹐窮年喋喋﹐忘乎本矣。夫體道之人則不然﹐通乎物之所造﹐達陰陽之變化﹐了心智之玄同﹐塞乎七竅﹐眾態一齊﹐考命𨿽終﹐有不亡之理﹐忘彼忘此﹐元悅元惡﹐以天地爲一谷﹐以太虛爲友鄰﹐豈有形骸之累乎。

任運篇第三十六

任運達數﹐知足而不辱﹐全生保形之道也。以形爲體﹐以徳爲基﹐不趁向於俗﹐不親放於利﹐不預謀於事﹐不薪惠於人﹐知時不知止也﹐道不可壅也。遙而不悶﹐攘而不顓覦﹐知古猶今也﹐生者勞也。隨變應化﹐始末非吾明乎。坦塗則亢節操而無作﹐物不能屈﹐至貧不戚﹐樂天知命而無傖。囊之忽遽﹐內樹伸舒﹐尸居室寄﹐終身不殆﹐可以長久。

洞淵集卷之一竟

洞淵集卷之二

龜山長荃子著

至一書下

至徳篇第三十七

至徳蕩蕩﹐渺邈元窮極。燻然仁慈﹐配乎天地。運載發生﹐推移四時﹐綏柔遐邇﹐澤及符葦﹐不積不累﹐動之以天行。所以統禦羣有﹐出入元旁﹐妙若神明。是以聖人調之而應﹐偶然而勃出。以百姓心爲心﹐不得已而用之。漸之渥之﹐廣之覆之﹐顯顯印印﹐沛然其爲萬物﹐莫不逝矣。不謀而事遂﹐不化而政成。淸淨元爲﹐故垂衣而天下治﹐幾向方矣。

應構篇第三十八

應構不諱而與物爲春﹐親愛而不恃有功﹐是接而生時乎。心者也﹐其出元端﹐平易而簡朴。蕩蕩兮若江海﹐濟乎百川。儼然猶泰山﹐滋產於萬物﹐垂鑑若陽徳無其呢。故曰﹕率仁義爲拱壁﹐以禮樂爲拎帶﹐駕智信爲結駟﹐居恬啖爲眞宅﹐立乎宇宙之中﹐制控黎元﹐其惟聖人乎。

遠物篇第三十九

占遠物元累害﹐尙志貴眞。故君子養其廉也﹐安其分也﹐不濫屈於小人﹐甘於知足﹐樂天道而元憂﹐是謂全其節正飽於徳也﹐不令邪侈蕩蔽於中和。若有能知其此者﹐謂之天府﹐完合盛州美﹐而不知其所由來。

惱鄙篇第四十

怯鄙叨濫﹐欲得而不足﹐是胥易技系﹐勞形休心者也。禍患。自作﹐而怨尢於人﹐肆情而身獘。營之繞之﹐失之敗之。徇物天化﹐憮然其中﹐鬼現來其捨。

俱系篇第四十一

俱系慮易﹐大惑之本歟。喜怒相攻﹐朝夕營營﹐萬情瘓埋於靈府﹐增益徽幸﹐湮沈嗜欲﹐區區世路﹐未嘗返顧。庸詛知物無不墳也﹐事元必固也﹐蠟蒙朝菌﹐須臾變滅。稽日月尙有虧蝕﹐何況於人乎。是以眞人挾減宇宙﹐元爲觔而入﹐素心合气﹐气合神﹐神合虛﹐虛合境無

綽約於壺嶺之山﹐逍遙於自然之'其壺奧也﹐難窮難終。憎然若亡而存﹐由然不形而神。﹣爭毒羣氓﹐畜乎萬物﹐忘功潛被。此謂之眞力﹐至道之根本﹐苟以觀於天矣。

夢覺篇第四十二

夢覺等情﹐形遇而神交也。孰知感變之由。嗚呼﹐撓撓羣趣而居﹐蘊利之樊﹐馳騖荒淫﹐不知休息。方且旦以萬慮易其志﹐夕以想念迷其性﹐與物相刃相靡﹐經營四方﹐終不思其歸﹐乃天地之蠢﹐蠢蠢也哉。曾豈知造乎道者﹐緘朦機括也。窖也﹐密也﹐寧極也﹐深根也。以古今爲一制﹐觀死生如一條﹐肯溺寤寐﹐事故衛數﹐惑喪於眞源。故翺翔於蓬艾之問者﹐而彼且奚適也。

關鍵篇第四十三

關鍵肩鐳﹐充詐智力爲務﹐嬌抑心君﹐盜賊遏蔽於天和。上下相給﹐失乎正道﹐其民瘁瘁﹐亂更易常﹐不得其所養﹐艸木烏獸亂嗚﹐枯槁於山澤﹐鬼神大侵其祭杞。夫何故﹖蓋不用善道而取名法權勢﹐顯嚴智勇。是以聖人法不必之﹐必故元尢。事天以實﹐不以其華。見出而知入﹐觀往而知來﹐聞響以。知聲﹐顧影而知形。故曰﹕枉直儀則﹐噸隨應不武﹐道當時則﹐兼濟興行於天下﹐與萬物同昌﹐大窮則默默﹐寧極守

眞素﹐以返朴鄙。。

眞僞篇第四十四

眞僞問出不同﹐處事乎位分。嘗聞爲天使難以僞﹐爲人使易以僞。失戶其正一﹐便僻邪侈攻塞於靈府而物亂﹐眞君矜巧徇情以喪道。古語有之曰﹕大丈夫出言襠律﹐爲政而有恆。居實若虛﹐蘊知若愚二得之若無有﹐遷善如不及。以外戕內﹐從事敗身﹐見利忘道﹐是謂三不祥。持此不祥﹐故元其咎﹐理未聞也。

勢命篇第四十五

勢命權謀﹐苟暫榮美﹐安可固陵烏。紹蠟離披於此﹐豈知造化疊處疊去耳。誇誕威情﹐黨比於時俗。且天之道不言而善應﹐垂報如影響。孰知其故﹐誰能悚畏其未央。是以至人知夭折壽考﹐命也﹔貧窮逸樂﹐時也。儻來不可恃﹐旣往不可追。否泰得失﹐難易成敗﹐吾何庸心其問哉。受命於地者﹐惟松柏冬夏靑靑。時偶

篇第四十六

時偶名實﹐懷道者愼之不爲主。或茂或衰﹐隨動隨止。尊顯逸豫﹐卑辱憂苦﹐會之爲一狀。遇禍福吉凶﹐不駭不喜也。傾墜顚僕﹐奚慮奚悲。是以聖人觀變化之元窮﹐知盈虛之有數﹐當死不懼﹐至髙不危﹐超然自得﹐而元一所逢。故四達皇皇明白﹐六合與時偕化﹐遭而不達﹐過而不悔﹐以和爲量﹐似之而元累﹐莫不大焉。

淸淨篇第四十七

淸諍元爲﹐而天下自正。故得海內一心﹐上下風化﹐吋气陶燻﹐樵采頌聲﹐洋洋而滿路﹐遠方入貢﹐百姓褪褓挈梳﹐負荷而來之。故暖妹豕虱者﹐學一雌雉鷓鴻之言﹐斗瞥之量﹐商距之才﹐處利不知﹐而私自悅也。自以爲足矣﹐而未知未始有獨化於象帝之先﹐混沌之鄕也哉。

存亡篇第四十八

存亡不悸﹐善獲養生之度。惡乎知之﹖守篤信﹐明代謝﹐量虛實﹐識進退﹐其來也不卻﹐其去也不禦。故善人者﹐棄世全神。物境不累乎天﹐其行無﹐豈謂涉於艱危。

浮沈篇第四十九

浮沈大倫﹐惟精惟微﹐不可不察也。觀乎天地之綱紀﹐明乎萬化之終始。況生民之情﹐去就取捨﹐不秉其彜。所以知榮而不知辱﹐徇物而不徇乎道﹐所矜乎外而拙塞乎內。夫何故其不鞭乎後﹖是以眞人爵祿不申肆﹐卑辱不僻陋﹐美色不能濫也﹐頡滑不能罔也。不易乎性﹐不夭乎命﹐其志一而不憊﹐淡然元爲﹐則災害何及。

醉飲篇第五十

醉妖恪愼﹐悔吝徳尢﹐患在乎衽席之問﹐不可不知矣。夫恣其淫蕩﹐動之爲死地﹐愚哉滋甚。嗚呼﹐今也舉世熙熙皆然﹐萬元一兔﹐熒然而也﹐何足以知之。惟至人不滯於此﹐保天和於寡欲淸虛﹐善牧乎內徳而一成純。

饕餮篇第五十一

饕餮可欲﹐狂蕩貪濫﹐天民之殘寇也。揣度奇物﹐以悅私情﹐內有遑遽之心﹐外有休惕之恐。腿馳羈摩﹐不守命分﹐終身疲役﹐利貨相推。幽則畏鬼責﹐明則畏人非。須臾曾不寧救﹐未止休息﹐以至於刑憲﹐不終其天年﹐中道而夭﹐則遁天倍情之俗愚﹐忘乎所受。將鑿垣塘﹐種殖蓬蒿也﹐不亦力嬋菱菱也哉。且民之饑﹐以其上食稅之多。是以聖人博施不積恩﹐推四海治天下而不恃乎蓄。夫惟天道利而不害﹐地道生而不辭﹐而不爲主。帝王之道﹐廣濟而不斂﹐愛養運載﹐元欲元爲﹐故得萬物成熟而自足。

驚畏篇第五十二

驚畏防患﹐是謂保身全眞盡年之道也。遠乎利害之端﹐立乎善貸之圃﹐其出不街﹐其居不捐﹐語事有則﹐元罔元諳。夫如是﹐則寵賜不驕﹐匱乏不淫﹐不淫不驕﹐厥徳懋昭。若夫庸詛知之﹐鵪鵡目之﹐所不宜處﹐不給於視﹐𨿽落其實﹐棄之而走。其畏人也﹐能避禍患也﹐遠其害也。且丰狐文豹不棲於山林昆穴﹐驟於原陽川澤﹐而有网罟之殃﹐不亦甚乎。故曰﹕大丈夫知其明﹐守其晦﹐隱乎無名﹐鶉居而駕食﹐髙乎志節﹐抗於浮雲。故天子不得臣﹐諸侯不得友﹐遊乎萬物之祖﹐寢外道徳之鄕﹐何累之有耶。

是非篇第五十三

是非之理﹐蓋以深爲基﹐以審爲智﹐以約爲紀。眾寡相傾﹐未可全定﹐略垂其要﹐此體道之博大也。天下俗士濟濟﹐忘形保神者幾希﹐民之迷其日久矣。何謂焉﹖天地水火﹐陰陽寒暑﹐元不錯綜﹐疇能正之。柰何紛紛擾擾﹐惑亂於惡欲﹐尊卑巧拙﹐生死香臭﹐悲歡相滑也﹐不知爲知也﹐以妄爲實也。有無聲色﹐沈滯循環﹐物我分別﹐以成辯爭﹐至於罔象獲玄珠﹐未爲極也。𨿽得此﹐亦失此。又況迷之郵者﹐羈摩利害﹐貴賤親疏﹐萬慮攻激﹐比比皆然﹐鮮有廖者。以此觀之﹐孰能迷耶﹐孰能不迷耶。

徑庭篇第五十四

徑庭狹居﹐蔽於偏見﹐管隙之明﹐勇辯智嚴﹐非天下之至道也。蒿目窺天﹐井蛙蹈海﹐亡羊憂惱﹐竄句遊心﹐光耀五色﹐難觀其大象。關塞五音﹐奚解於無弦。甘舐梁肉橙橘爲美者﹐不知元味之味。方且螢燭輝空穴鼴﹐遇晝郁柄烏足﹐焉知冥靈大樁之物﹐以天爲父﹐以地爲母﹐止我以徳﹐綽然其卓乎。得之固矣﹐昧者不知也。駑貽燕雀﹐寧識鵡鵝鵪雛﹑綠耳驛驪白藥之志也。舉則千里﹐翔則九霄。畦跨愚夫﹐莫能同進﹐一曲之士﹐安可知天乎。背乎遠﹐趨乎近﹐酷醉名聲﹐夭折性命﹐駢枝於利祿之藩﹐馳騁湛樂荒淫之野﹐失乎道徳﹐元自而可悲夫哉。

栓楷篇第五十五

栓桔聲色﹐縲紲靑紫﹐是謂倒置之士。俗播塵咪目虫﹐書篆刻格以瑜汶﹐不爲難乎。日中穴阡淸旦竊金﹐不爲戮乎。進躁貪殘之輩﹐團圄萬機﹐蹈舞於人爵﹐譏誚於玄网﹐未嘗自理。若蟾娘拒轍﹐麼虫負山﹐擒耳面隍﹐不亦悲乎。於是暴慢鄙倍以柴其內﹐貂裘縉紳﹑皮弁組綬以約其外﹐自以爲得﹐荼苦勞生﹐不計乎後﹐而虎兕在於柙﹐終身不救﹐異哉狼藉﹐孰能省者耶。

虛妄篇第五十六

虛妄亂誣﹐物入胸次﹐是謂賊恩於眞君。夢鹿爲己﹐骰辯參差﹐彼是相攻﹐執誠萬有。且夫親愛縈紆﹐和嗚比翼﹐壘酥爲實﹐扶疏離合﹐連綴於塗樊。於是衰樂相干﹐紜紜勃起﹐色風揚蕩也。欲海橫波﹐情雪飄諷也。迷雲蔽日﹐馳騁田獵﹐悠悠不已﹐世俗之民憤憤也。彼又烏能知之﹐故有道者不處。

感化篇第五十七

感化相埃﹐譎怪萬端﹐其不尋乎本者﹐致惑所由矣。若乃觀天地陶鑄之大冶﹐四時星紀之密移﹐孰覺也﹐孰曉也。眾惡相駭﹐形物憚殘﹐涉於事邇﹐晝夜遑遑﹐沈阿於蔓衍之中﹐或悲喜而死﹐或毆擊而亡。甘酒嗜音﹐欲心慮縈﹐使於凶短夭折﹐非禍禁罰﹐及犯上誤謬而作亂者﹐水火凍餒﹐自刑於溝壑﹐不得其天年﹐邢以致於滅身﹐奚不殆哉而已矣。夫道無終始﹐形有生死。且生而是也﹐寧不死而是﹔死而非也﹐亦生於非。若造乎是者﹐臭腐化神奇﹔逐乎非者﹐神奇化臭腐。淸婦化爲堅石﹐怨重化爲揪相﹐其問情變不可具載也。嘗聞神有濟物之心﹐形有尊祟之報﹐神有害物之心﹐報有陋賤之形。影響相隨﹐應無差濫。故曰﹕淸白者遷榮﹐貪殘者降黜。惟天道無親﹐常與善人。昧者偶偶﹐覺者於於。鯨統相忘於江湖﹐豺虎據勢於山林﹐蓋薦委影附之使然。故致乎道者﹐等千聖同源﹔失乎性者﹐與萬塵一域﹐不亦疑乎。

名善篇第五十八

名善凶器﹐非所以盡行也。智詐頡滑﹐剪剪交雜﹐何以知其然耶﹖且人之從道﹐倉碎幾成而敗之﹐名蕩乎徳﹐善出乎妖。此二者聖人之所不能勝也﹐何況於凡乎。於是受染於執閡﹐沈湎於常情﹐自枉者視正不盡﹐自暱者視公不明。由此觀之﹐迷亂大惑不自得也。故日﹕大丈夫居其實﹐不居其華。肯以其賓﹐將害其主乎﹖必也元就元與﹐元處元服﹐其心憫憫﹐其气愉愉﹐柔弱淸儉﹐被道含徳﹐則與天地同。

好惡篇第五十九

好惡滑心﹐內有所藏也。與己同者﹐𨿽便佞穋呀而悅也。與己異者﹐𨿽忠恕賢良而惡之。馳其形性﹐潛之於萬物﹐皆囿乎外﹐終身不返﹐使靈識飛揚﹐喪乎天徳也。大人之操則殊於此焉。元掄擇﹐元嫌疑﹐物來則應﹐盡其所誠﹐分徳與人﹐不以賢臨人﹐爲天下之至公﹐然後乃至於大順。

香臭篇第六十

香臭旣分﹐妄情互相生矣。支離其徳﹐使百姓不知至理也。逮糞滋稼穡﹐布於園圃畦瓏之問﹐均天下而食之﹐正味存焉。今也有用丰呆畢弋﹑网罟增餌﹐制捕飛走蠢鶉﹑魚瘍麋鹿﹐鵝鴨雞服﹐狗氦之畜﹐損他益己﹐恣悅心情﹐以爽其口﹐咎莫大焉﹐豈知眞嗅穢哉。夫何故﹖且禽獸二種﹐咸有牝牡﹐子母親愛﹐血气之類﹐與人心智何殊遠矣。嘆此浮薄之世﹐好殺啖生之人﹐破巢毀卵﹐陷棄羅絡﹐令端蠕之虫﹐肖翹之物﹐驚駭散亂﹐隱伏逃竄﹐以避其患害﹐莫不失其性命。以道觀之﹐天地與我並生﹐萬物與我一體﹐孰爲彼耶﹐孰爲此耶。

情技篇第六十一

情技相勝﹐淳和不生﹐道徳疏遠﹐鑠亂天下﹐民多姦詐矣。仍此世與道交相喪﹐遁其天也﹐開其人也﹐滅其命也。艸木蕃殖﹐故羣生不能返眞。然則我且外曲而內直﹐事獘而徳新﹐平而若類﹐和而不同﹐以天爲徒﹐勉而一元其疵癘焉。

鐲累篇第六十二

鐲累釋疑﹐去習止妄也﹐憂患不能入﹐故其徳全。世多迷執彊梁﹐恃估偸拔自欲之情焉。且夫寇莫大於有心﹐心起則萬慮皆至﹐賊入亂其天也。元主於中﹐自遺其咎而致身殃﹐莫可稱揚也。搖蕩遷徒僞薄憂苦之塗﹐諭詖相遠﹐徑經跋扈﹐認附贅縣疣﹑金玉閥閱﹑結繩累瓦爲己眞物﹐不爲慚乎﹐又何足以爲載﹖題哉。今天下囂囂﹐皆如斯矣。故至人其出不迷﹐方其入元自得﹐不擢不脫﹐遺其視聽﹐寂寞恬啖﹐廓然元有﹐是謂復初。

孝慈篇第六十三

孝慈﹐人倫之至徳﹐五常之大本﹐百行之宏綱。元气混沌之中﹐含忍生靈﹐遠則大責於萬物﹐近則愛敬於六親﹐不悖於禮﹐不亂於俗。若夫天將救之﹐以慈衛之﹐以戰則勝﹐以守則固。故曰﹕至仁元親﹐至孝不恢。蓋天子賴之﹐慶雲廣覆﹐龍負皇圖﹔庶人由之﹐徳星臨耀於門聞﹐林藪茂榮於陸澤。是以聖人率此要道以禦天下﹐化被艸木﹐徳配乾坤﹐遂致陰陽協贊﹐稼穡種稔﹐及朝有蓊莞之僚案﹐下元接折之桁揚。若然者﹐故得萬國交歸焉﹐四海以來祥﹐車書一混﹐而黎蒸欣戴﹐則何患之有耶。

柔儉篇第六十四

柔儉﹐徳之基﹐道之用﹐則天下莫能行。夫何故﹖不奢侈也。絕狼戾也﹐終日應而不爭﹐無作於物﹐則樂推而不厭。廉潔於己﹐撙節守約﹐歷世從事﹐不以物易己﹐元求元失﹐其知不憊也﹐故能全身而遠害。是以聖人實而不聚﹐名而不立﹐並包天地﹐澤及萬方﹐而不知其誰氏。

廉恥篇第六十五

廉恥﹐國之維﹐事之紀﹐仁行之本歟。君子兢兢而愼之﹐方乃不苟且也﹐不諂諛也。識其羞惡﹐守其忠信﹐持剛毅而不敢犯上﹐純實而返乎情樂也。拳拳服膺﹐日遷其善﹐不濠醇﹐不散朴﹐終身而不危。吾何以知不危之然哉﹐以此。

委積篇第六十六

委積元患﹐消息盈虛﹐先見之明﹐是謂持後之道﹐荒兮其未央哉。孰能思之畏之﹐枉直眞僞﹐吉凶壽夭﹐而皆在乎神明﹐不可輕忽﹐不可不知也。故善者責影以正身﹐執儀而明道﹐見其往而知其來﹐因其著而識其微﹐天地密應﹐遺如影響﹐未嘗有差也。如彼桔桿﹐俯仰隨人﹐徳溥則行廣﹐實善則名眞﹐君子可不愼乎。朝徹於見獨之先﹐作炳於眇綿之上﹐昭昭生乎冥冥﹐有形出乎元倫。履霜堅冰﹐非一夕之沍﹔爲山九仞﹐非一簣之土﹐其所由來漸矣。禍福倚伏﹐執知其極。古語有之曰﹕見善如不及﹐見不善如探湯。故天网恢恢﹐疏而不失﹐義有極矣。

交涉篇第六十七

交涉歷世﹐應接人問﹐不以物害而累心﹐向背低昂﹐審察其安危﹐權道之微矣﹐得乎妙者鮮矣。夫陶運羣生﹐各底其性﹐逆順同志﹐賢愚不性﹐神會之也。調而馴之﹐和而應之﹐因任物品﹐不失其分﹐言法方圓﹐動作平易﹐日新之變﹐合乎自然也。使大小長短﹑廣狹多少﹐俱得其所宜﹐然後海鷗可狎﹐猛獸可養也。安時處順﹐可同乎玄徳﹐浹洽混成﹐周行不殆﹐至於育萬物﹐治天下﹐豈有他哉﹐以此而已。是謂常勝之理也。聖人之道﹐其殆庶幾乎。

肆任篇第六十八

肆任荒蕪﹐恣逸外遊﹐酩酊於聲色邪曲之中﹐不省不覺﹐乃下民之瞑蒙﹐有失其所也。馳騁田獵﹐宴樂驕佚﹐矜誇富貴﹐幹纓敝冕﹐尊顯市朝﹐焦心廢形﹐終宵無寐﹐日反忘餐﹐困辱於萬端﹐以名喪志﹐以利害身﹐區區盡世﹐不知其大猷﹐痛可悲之。六徹相櫻﹐其徳喪焉。逐於幻境﹐物物相孩﹐由是恣目之所觀﹐耽乎巧笑美色﹔恣耳欲聞﹐迷於鄭衛邪音﹔恣鼻欲向﹐嗅其腥躁朽腐﹔恣口所道﹐語發無稽之言﹔恣體所適﹐悅服美厚羅谷縑執。恣目之逸﹐遊乎荒態之場﹐是以水救水﹐﹝以﹞火救火。名之益多﹐無一日之優遊﹐有萬種之疲倦﹐戚戚然以俟其死者﹐不亦大哀者耶。殘賊眞性﹐凋獘靈根﹐背道忘本﹐不能觀其復。我獨怕兮其未兆﹐不以有所養害其所養。嘗試論之﹐夫人七尺之形﹐與天地之理備矣。故首圓足方﹐取象二儀﹔鼻隆口歲﹐取象於山谷﹔肢肉連於土壤﹐血脈屬於川續﹐溫蒸同於炎火﹐气息不異風雲。內觀諸色﹐靡有一物不備焉。是以眞人除荏苒之俗慮﹐玩道徳之元何﹐迎沿神滇茅猜移﹐鰷然而來﹐偸然而去。

內外篇第六十九

內外幾微﹐惑敗於不能抑度。慮嘆舞作﹐輕躁嚴苛﹐妖冷之眾﹐爲日夜相代乎前﹐莫知其所萌。惟大達者塡塡樂全﹔軒冕貨財不役其身﹐憂苦窮通不損其生﹐蓊其慮欲﹐靖其語言﹐不累於俗﹐不疲於心﹐故無僭怛愎愁之疵乎。是以至人制命在乎內﹐不思櫻乎外﹐忘其肝膽﹐遺其耳目﹐則神慧湛然﹐頗頰沖虛﹐遊乎造化之始﹐則混胞於玄冥。

辯惑篇第七十

辯惑庶龐﹐莆爾忘歸﹐謂之蔽蒙之民。蕩舟於陸﹐熄火於水﹐不爲妄矣。夫何故﹖𨿽積賄賂﹐不能得其盡用之計﹔憂富貴﹐不能盡世而享之。榮辱交參﹐趙起躊躇﹐以慮不死﹔具太牢以爲膳﹐以獲其有養﹐亦不能存生。其爲形者疏矣愚矣﹐鄙陋遠之甚矣。世之人奚足以爲也﹐不亦甚乎。使神識遊乎外﹐終身不見成其功﹐可不傷哉。方且認金璧爲碗實﹐以性命爲空虛﹐親他人之冢社﹐棄自己之田園﹐系囚五蘊﹐展轉七情﹐暗葆光之慧炬﹐墜濁辱之深淵﹐路損靈根﹐未嘗自適。是以聖人以天下爲寄托﹐以寵愛爲仇雕﹐知形形者不形﹐生生者不化﹐故日棄世而元累。視姣色如刃﹐密愼而不敢爲﹔觀富貴若一虫鸛雀﹐果而勿矜。文錦玉室若摹戶敝組﹐椒蘭肴膾倡戎菽樂礪。仍此養智於恬﹐冥息於玄關﹐滌除嗜音﹐持用慈儉﹐浚哲文明光宅於天下﹐徳教仁風淸芬於四海。然後浮游虛極微妙篤靜之門﹐則廓落希夷﹐逍遙永固。

總要篇第七十一

總要元綱﹐括囊眾妙﹐洞照萬世之後﹐光而不瑕﹐無其昏墊﹐使天下百姓返歸於常道﹐品匯皆獲其自然﹐瑩然不情﹐慮警悟眞源矣。故日﹕變化無窮﹐通乎至也﹔純粹不雜﹐精之妙也﹔博達元礙﹐道之極也﹔廓徹幽微﹐眞之深也﹔周視萬物﹐聖之截也﹔徳沾動植﹐慈之上也﹔化及羣小﹐賢之能也﹔忠恕不失﹐善之良也﹔心智常明﹐慧之備也﹔虛寂淡漠﹐神之靈也﹔衝一舒暢﹐气之養也﹔文辭廣辯﹐才之敏也﹔克誠不妄﹐志之定也﹔謙退處事﹐福之大也。古之修眞之士﹐稽此眾善﹐率循於世﹐與天人相際﹐大道畢矣。若夫原一曠蕩﹐淸虛元爲﹐混成不恃﹐流通博大﹐運行無轍﹐微妙雌靜﹐鎭之以朴﹐淑載萬靈﹐丰茸蓊郁﹐徐而不費﹐曼衍於區宇﹐其辭障曄﹐不污不貲﹐其用曲全﹐元事元欲﹐以爲天下式。古之道術有在於是者﹐今長荃子聞其風而悅之。學不學之學﹐處眾人之所惡﹐塊然封戎﹐已然退天﹐賽極木訥﹐不以紅紫亂其朱﹐篤願優裕﹐芒漠無形﹐或出或沒﹐泛兮若波流﹐變化元常。不先於人﹐而後隨於物﹐不割不彰﹐其功同人﹐削碧蜷駁﹐庭實淳和。以敝爲新﹐以弱爲彊﹐以拙爲巧﹐以檐爲眞﹐獨與四時爲馬﹐以空虛爲林﹐以不積爲足﹐以一爲多﹐以本爲精﹐以故爲龐。其語𨿽淡薄蝌峭﹐珞珞不玉﹐躋攀而不險﹐鼓搖而不傷。至大無外﹐至小無內﹐用廣發揮﹐同乎大同﹐始出吾宗﹐冥一生死﹐混然古今。以福員爲沈濁﹐不可以接構﹐則頌論歌呼﹐躇步跳蹈﹐樹乎眾甫之上﹐不知然而所以然也。惚兮悅兮﹐陰陽難以數﹐鬼神莫朕其涯辯。其理也酌而不竭﹐注而不滿﹐渺渺若江海之源﹐其未有盡。且如百家之辯﹐眾技之藝﹐設於中國﹐拔擢於時﹐𨿽然有用﹐不免交徵其利﹐侵奪民情﹐塡殘道徳﹐讒慝殊塗﹐不能返其眞常﹐一反哉。故冗亂糠枇之民﹐屹屹萬物﹐經緯蹦邏﹐揮援未已。其問苟談於方壺員嬌﹐企望登而陸之者﹐危然閣極。

至吉悶篇第七十二

至言無言﹐至知不知﹐至樂元樂﹐至爲元爲。至樂者未嘗不樂也﹐元爲者而元不爲也。純气沖於內﹐坦然形於外。猜忌兼消﹐物元所性。由是魚鱉以同嘔﹐麋鹿而同野﹐禽獸尙由不惡﹐何配於人乎。蓋徵遠以明近﹐舉末而知本﹐是以忘言。人言哉﹐其口𨿽言﹐其心未嘗言。方且與世違﹐而心不屑也﹐與之俱是陸沈者也。故非燸火之明﹐名分之徒之所知﹐何謂也﹖逐萬物之末﹐而不返妙原﹐有過理之嫌。松斯之敝﹐以宣其气﹐以系其思﹐役心術而求道﹐繼河瀉而索眞﹐飄風驟雨﹐日時而作﹐艸木也茂﹐塞乎靈府﹐蓬乎其中﹐不能芟褥。亦何異輕用隋珠﹐彈千仞之雀﹐悲夫。惟明乎天者至矣。跛。鱉之志﹐塗說之學﹐齊知之所知者﹐淺淺而已矣。

洞淵集卷之二竟

洞淵集卷之三

龜山長荃子著

和朗然子詩並序

伏聞修眞玄路者﹐理非一揆﹐衛建多門。或因凡而入道﹐或從道以化凡﹐事邇不同﹐將何以辯﹖庠日﹕蓋悟有頓漸﹐學明淺深。何謂也﹖瓦語發精微﹐文垂詼詭﹐燦然昭彰﹐殊無疑矣。故昔有莊﹑列﹑文﹑亢之書﹐陶鑄天地﹐乘履風雲﹐禦六气之辯﹐遊八極之表﹐摘騎日月﹐旁通宇宙﹐雕琢羣品﹐澤及昆虫﹐敷揚道徳﹐羽翼玄元﹐揮斥古今。率循造化﹐鉗百家之辯口﹐創萬法之樞機﹐開登眞之捷徑﹐演大聖之徽音。蕩蕩乎此四眞人﹐豈不從道而化凡者哉。若論因凡而入道者﹐歷劫已來﹐數實夥繁﹐難可具載。昨因閒玩唐朗然子先生《唱道詩》三十一篇﹐乃文辭簡略﹐旨趣幽探﹐外明恍惚杳冥之理﹐內達沂沿胎息之源﹐觀此眞功﹐安可忘矣。嗟僕性非土木﹐寧不見賢而思齊焉。是以不愧狂斐﹐恪續貂尾﹐豈敢望補於後人﹐且放任蕭閒自適者也。

其一

夢斷黃糧正少年﹐便歸林下枕云眠。不因跳出塵勞窟﹐又更深通微妙權。

慧劍剔開千聖路﹐靈光射透九重天。從玆放蕩遊寰海﹐誰識逍遙陸地仙。

其二

有時壺內玩長春﹐昭見元初面目眞。物外已知無上道﹐寰中未遇有綠人。

閒栽玄圃瓊瑤樹﹐渴飲華池瀲艷津。一任桑田隨海變﹐仙家景色四時新。

其三

道委吾身太素中﹐萍蹤殊不論西束。靈臺靜與天人和﹐雅操豈憐俗士同。

玉洞吹簫千聖喜﹐紅鑪烹雪百關通。些兒妙用親言破﹐不是塵綠斷色空。

其四

修行須要解其紛﹐吹散靈臺萬劫云。一點閒閒忘嗜欲﹐六門寂寂絕聲聞。

胸中妙有神明志﹐手內深藏崇鑰紋。煉就金身超達去﹐不爲陰鬼泣孤墳。

其五

不貪塵世是非財﹐大悟天眞絕往來。善發靈芽生槁木﹐能教紅焰起寒灰。

旣通妙道虛無理﹐豈怕韶光晝夜催。堪笑浮生空老卻﹐暗中兩鬢雪皚皚。

其六

凡籠打破便休休﹐任運淸閒不記秋。酒色气財非活計﹐沖和恬啖好根由。

人問設施長生藥﹐海上搜尋出世儔。鉤得金鱉歸去後﹐坦然髙臥白雲頭。

其七

落魄寰瀛數十春﹐天生不愛屈侯門。綿綿气母如龜養﹐湛湛心淵似谷存。

火熾丹田金菊秀﹐烏飛鉛鼎玉漿溫。天機奪得憑誰話﹐探謝三光賢聖恩。

其八

玄珠收得遂平生﹐應用隨機處處明。兩手擘開生死网﹐一身跳出利名坑。

若將兌戶探能塞﹐自覺谷神永不薨。髙枕洞天塵垢外﹐悲嗟飯蟻競浮榮。

其九

不羨金章極品官﹐有綠悟道得非難。气神和暢命能固﹐情欲不占身自安。

貝闕擊開三要鎖﹐玉鑪煉就九天丹。這些滋味元無價﹐不共尋常藥一般。

其十

莫說山林與市塵﹐野雲何處不安閒。昆侖霧斂龍蟠穴﹐洞府風生虎嘯山。

有志能餐金鳳髓﹐無功難養玉童顏。玄元至道人知悟﹐大朴仙鄕穩步還。

其十一

欲傳祕密與誰論﹐盡是凡夫俗態存。只解恩妻並愛子﹐孰能固蒂更深根。

內虧五臟精神本﹐外負三才道徳恩。觀此人人好愚昧﹐不修仙界自沈坤。

其十二

仙路瑤宮非遠深﹐學人不悟本來心。玄霜丹桂何曾識﹐劣馬顚猿不自禁。

足躡靑亮遊帝闕﹐身騎白鹿玩瓊林。天然法界須明了﹐莫逐迷徒向外尋。

其十三

處順安閒臃腫居﹐不侵人事結交疏。匣中閒放七星劍﹐架上深藏三聖書。

冰雪肝腸輕富貴﹐水雲節操傲虛無。蓬窗一枕淸風足﹐豈羨紅塵寵辱夫。

其十四

洗除愛欲速歸淳﹐認取從來自己眞。莫戀宅中紅粉態﹐好隨方外赤城人。

玄鑪煉就長生藥﹐寶藏修成不壞身。月殿星樓常自在﹐金容萬劫愈淸新。

其十五

不居僧俗不爲儒﹐一味閒閒樂有餘。性命已知方外了﹐榮華何慮分中無。

心如朗月輝髙下﹐身若孤云自捲舒。放適乾坤眞快樂﹐免教塵事把心驅。

其十六

服卻沖虛妙藥丸﹐自然神彩顯童顏。輝輝靈慧如晴晝﹐占占身心似泰山。

芝艸四時常馥鬱﹐天光萬劫永淸閒。世人日用還能此﹐快活騰騰宇宙問。

其十七

不著邪門外法迷﹐學人幾个悟無爲。剪除情欲常淸掙﹐休苦肌膚忍凍饑。

默默修成無漏果﹐綿綿產出化生兒。功成事遂辭凡世﹐鶴馭朝元赴聖期。

其十八

學道切休尋外丹﹐精陽耗散不能還。五千育內明天理﹐十二時中保玉顏。

志樂簞瓢親淡怕﹐性同云鶴愛虛閒。市朝名利誰知我﹐坦蕩優遊天地問。

其十九

隨綠過得不剛求﹐日日殷勤向內修。洞府簫韶非律呂﹐壺天光景不春秋。

蟠桃金液香瓊宴﹐霞破霓裳賜羽流。大道豈擇貧與富﹐塵寰誰肯萬綠休。

其二十

勘破年華春復秋﹐縱人妒我不爲偉。鑿開大道長安路﹐尋个知音出世流。

純素樓臺閒賞玩﹐杳冥宮闕慶歸休。醞酬飲罷醺醺睡﹐酩酊不知人世愁。

其二十一

冰哂蠅頭蝸角名﹐丈夫有志悟圓成。滿襟風月酬三樂﹐萬頃煙霞遂一生。

靑眼錦心天上客﹐紅塵芳艸路傍情。撒然歸去玄都日﹐髙邁鵬飛九萬程。

其二十二

神光晃朗射蓬瀛﹐三島誰知別有程。深密雲房無污染﹐靈明覺海自澄淸。

寶花爛慢通身秀﹐眞火燻蒸徧體行。此段功夫如到得﹐相邀五老看元精。

其二十三

任他軒冕石崇財﹐難免羈摩役本來。薄利浮生從妄想﹐天機祕訣莫胡猜。

神通至理超今古﹐气結純陽蔑禍災。行滿決疣何處去﹐穩乘彩鳳看瑤臺。

其二十四

晦邇田蘆結白茅﹐大羅天界姓名抄。欲遊海上施玄寶﹐爭柰人問無故交。

火棗瓊漿難出示﹐金鉤香餌饅垂拋。塵寰不是安人處﹐收拾煙霞歸鳳巢。

其二十五

操持田產望榮家﹐不念蒼顏兩鬢華。拔苦濟貧無粟米﹐懣心造惡過河沙。

不修智慧遊仙島﹐故縱貪愼騁夜叉。一失人身再難遇﹐空中賢聖暗悲嗟。

其二十六

莫迷花酒戀浮榮﹐點檢身心物外行。見在生涯常潔靜﹐縱前機巧盡除更。

時時緞煉丁壬甲﹐日日調和神气精。休說修眞無應驗﹐九天仙部暗添名。

其二十七

悟卻黃庭兩卷書﹐返觀身命妙資於。空中卓立擎天柱﹐壺內明安偃月鑪。

醉飲流霞眠絳闕﹐閒持慧炬玩靈虛。上天捷徑人皆有﹐不信因他識見愚。

其二十八

推延歲月懶修持﹐萬慮攻心業所爲。陽界不能行至徳﹐冥司受苦更何疑。

棲遲混沌絕災禍﹐出入圓明無老衰。回首家山雲路坦﹐華胥國裹赴佳期。

其二十九

切勸學人休亂尋﹐頭頭認取妙眞心。自家宮殿非爲小﹐大地山河未是深。

滿腹風雲成瑞象﹐一壺星斗化精金。崢嶸四海無知友﹐獨聽寥陽不鼓音。

其三十

閉其地戶敞天門﹐鐵樹花開別有根。白雪黃芽三際會﹐金烏玉兔兩飛奔。

任從愚濁人空滅﹐依舊淸虛道固存。慈忍廣施方便法﹐歸來紫府報師恩。

朗然昔日達重玄﹐功滿飛升入洞天。祕語數篇誰悟得﹐佳名千古饅相傳。

乘風白晝非爲道﹐玩月靑霄未是仙。了徹希夷無相理﹐混成一段好因綠。

次淵明歸去來詞韻

歸去來兮﹐無何有鄕修然歸。悟希夷而道要﹐免尢怨而心悲。愼片言而不出﹐惟駟馬而難追。掃蝸蠅之軌轍﹐滌今古之是非。樂鶉居而鴛食﹐任葛屨而麻衣。防未兆而居實﹐明先見而知微。天地爲輪﹐四時運奔。步乎寥廓﹐潛乎妙門。惇兮若朴﹐湛兮或存。旣飽以徳﹐旣醉以樽。動之以禮應機﹐悅之以道解顏。捨慈儉而焉保﹐非澹漠而何安。保息能固其踵﹐善閉不用其關。每自寬以三樂﹐常無欲以獨觀。挾宇宙而出入﹐笑蓬蒿而往還。稟姑山之風雅﹐向寥水之盤桓。

歸去來兮﹐莫隨臧谷﹝絕﹞交遊。從任眞而養素﹐故知足而勿求。嘆幻嘔而妄起﹐得眞樂而忘憂。勘破莊周蝴蝶夢﹐髙抗志節﹝樂﹞田疇。采芝翠麓﹐釣月扁舟。獲玄珠兮象罔﹐遇知音兮壺丘。斷疑网於慧劍﹐濯塵纓於淸流。達其生而若浮﹐了其死而若休。已矣乎。處其順兮安其時﹐寸陰過隙難以畱。誰能淸掙以成之﹖廉矣而不劇﹐信矣而不期。一點靈光自然﹐萬頃。云田何籽。塡支體而坐忘﹐感鬼神而爲詩。齊萬物於一府﹐遊乎大方更奚疑。

拄杖

這拄杖﹐非塵俗﹐不是尋常藤翠竹。沖虛端正好新奇﹐應用分明無損曲。撥煙霞﹐敲昆谷﹐穿雲點破春光綠。橫拖順播顯靈威﹐打破虛空神鬼伏。遊山海﹐引鸞鴿﹐剔出靈芝香霧簇。斡開玉洞鳳凰枉﹐玲蘸醞酗醒醉目。甚枝苗﹐無相木﹐天地星辰權養育。七寶林中覺樹生﹐五明宮內瓊波浴。收采得﹐沒皮肉﹐般若形容難近觸。自然秀气本圓成﹐放下淳風三界足。一條淸瘦玉龍寒﹐物外神仙眞眷屬。

悟眞

覺中覺了悟中悟﹐一點靈通沒遮護。放開烈焰照娑婆﹐法界縱橫獨顯露。這些消息至幽微﹐木人遙指白雲歸。此个玄關口難說﹐目前薦得便忘機。不是葛藤老婆舌﹐端的慈悲眞妙訣。一輪明月杖頭挑﹐一鑪紅焰盛春雪。我本元修大覺仙﹐有綠悟得祖師禪。歸來雪曲無人應﹐翠竹黃花體自然。畫堂一竈沈煙細﹐空嘆文殊問疾意。曹溪月朗風自淸﹐金蓮開徧只園地。橫擔虎錫便歸來﹐雪閉寒山路不開。瀟灑此時誰會得﹐知音惟有數枝梅。自從認得長安道﹐不愛閒華並野艸。夜深枝上子規啼﹐壺內樓臺春正好。到家自在樂無爲﹐觸處頭頭顯聖儀。不是大悲千手眼﹐玉人拈出古摩尼。將何法寶明此物﹐杳杳冥冥及恍惚。眾生不識這如來﹐三世諸佛獅子窟。眞閒眞樂向誰誇﹐盡是鶴鷓與井蛙。一曲空琴彈罷處﹐靑山依舊鎖煙霞。

眞空妙色

眞空妙色非粒飾﹐亙古亙今人不識。一團素艷顯祥輝﹐萬道淸光神莫測。明三界﹐照諸天﹐玲瓏精粹體新鮮。應物隨機無所住﹐祖師會得號金仙。常瑩靜﹐常皎潔﹐不增不臧無生滅。眾生不解這些兒﹐空憊外邊胡扭捏。遊山川﹐覓賢哲﹐盡是愚頑怎分。說歸來獨自舞春風﹐安閒一枕梅梢月。

酒

我愛酒﹐愛眞酒﹐不用世問花共柳。做時須要好眞材﹐靈明都料神通手。玉壺中﹐和卯酉﹐加添水火按時候。造成美味號瓊漿﹐飲之萬古無衰朽。注童顏﹐增福壽﹐酩酊不知天地有。醒來獨坐太虛中﹐撥散迷雲看星斗。怠時作个醉中仙﹐身與海山同堅久。

色

我好色﹐好眞色﹐時時身腹添精液。常教赤鳳抱烏龜﹐五明宮內同歡悅。無弦樂﹐八音和﹐風流喜殺老黃婆。夫婦團圓成九轉﹐功全產下玉嬰哥。好容儀﹐黃金相﹐偏愛絳銷紅錦帳。剎那長大便朝元﹐變化神通難可量﹖華胥國內享無爲﹐逍遙自在玄歌唱。

財

我貪財﹐戀眞財﹐得之有益絕輸回。石崇金穀園非貴﹐吾家珍寶少人猜。銀霞洞﹐碧雲堆﹐無量玉帛此中培。繡褥錦捆珠翠問﹐那堪鸞鳳遠亭臺。建一宅﹐號天臺﹐百般花木滿庭栽。蟠桃丹桂靈芝艸﹐長春日月四時開。驅龍虎﹐引風雷﹐五湖四海賞瓊梅。置成家計尋知友﹐物外神仙作往來。

气

我爭气﹐號眞气﹐不是尋常補脾胃。昏昏默默守仲和﹐保養綿綿鑪鼎沸。通造化﹐發陰陽﹐滋榮萬物秀芬芳。浩然一點通天地﹐壺內氤氳顯瑞祥。至淸虛﹐至剛大﹐燻蒸法體常安泰。空中五色聚玲瓏﹐煉就純陽超物外。收藏歸去赴何方﹐混元堂上龍華會。

牧童

荷笠春風野﹐堆蓑向晚晴。團沙﹑閒取戲﹐擊瓦笑相迎。鬥艸尋幽勝﹐騎牛倦步行。胡松頭卓縮﹐飽妖肚膨脖。歌舉五七里﹐笛橫三兩聲。招呼來小徑﹐聚集撲飛贏。只解邊巡樂﹐焉知寵辱驚。指途同牧馬﹐起石效初平。睡枕嵐光翠﹐歸吟久照明。穿林收兔罟﹐掬水濯塵纓。艸莽喧終日﹐樵歌遂一生。宣王曾歷卜﹐帝業復興榮。

木香

春光將欲老﹐繁卉乍離披。羽客能幽植﹐木香正及時。瑞云凝蓓蕾﹐綠葉秀囊垂。似雪還多萼﹐如酥卻有姿。粉囊開小檻﹐玉藥映疏籬。旖旎風前異﹐鮮明月下宜。芬芳招勝覽﹐點綴更無私。偏稱賢良賞﹐不須蜂蝶知。精神因淑景﹐標格壓繁枝。香气沾人袂﹐淸陰勝繡帷。何人憐寸晷﹐獨我赴佳期。奇奇奇莫比﹐尋常紅紫閥。

嘆世

君不見﹐年華促﹐晝夜相催如轉轂。百歲匆匆彈指問﹐俄爾桑田變陵谷。又不見﹐葉辭柯﹐過隙人生能幾何。石火電光風裹燭﹐水上浮樞爭甚麼。競蠻觸﹐披紅綠﹐浮名浮利濃如粥。疲役身心早晚休﹐直待云陽遭耿戮。嘮花酒﹐弄精神﹐如蚤作繭自囚身。家計置成誰受用﹐眼光落地一堆塵。嘆媳蛄﹐這朝菌﹐忽然生兮忽然泯。卻被春秋暗折磨﹐不成一事空凋損。妣蚌夢﹐傀儡棚﹐百般仗倆杖頭呈。片時綫斷無消息﹐贏得髙人笑一聲。歷周書﹐考唐傳﹐致身喪命難窮算。古代英雄竟若何﹐北郁山下狐貍伴。爭似我﹐傲煙霞﹐模鄒三尺斬妖邪。籬落幽栽陶令菊﹐圃園閒種邵平瓜。冰雪心﹐松筠操﹐勘破黃根眞可笑。蓬窗一枕囉哩吱﹐瓦鼎沈水常知道。此風味﹐豈虛言﹐萬疊遙山鎖翠煙。莫怪洞庭歸去晚﹐野雲何處不家天。

樂睡

蕭閒逸志聊樂寢﹐時或曲肱而爲枕。謝他天賜一身閒﹐豈羨錦堂官至品。泠然飯了自從容﹐萬事皆忘袖被蒙。放曠松亭在茅室﹐此問偃仰甜如蜜。簾前秋梢弄梧『桐﹐塌下任教嗚蟋蟀。優遊淸邁邊孝先﹐當時晝寢競思賢。知命樂道忘貧諂﹐樂匝書岌消流年。大哉昔日周公夢﹐湮沈思慮神無用。形朽木兮混杳冥﹐性死灰兮忘雅頌。藤牀好寐頓無愁﹐不聞耳畔溪淸流。須臾再又昏昏默﹐魂遊華胥放春色。人問無限冗如麻﹐夠夠旦暮同迷惑。柳映亭臺冰簞涼﹐嫩荷泛綠點池塘。風光空變年華換﹐功名未遂黃糧散。長嘆希夷老逸者﹐三峯隱邊誰知也。古洞云埋傲市朝﹐至今美譽光天下。不如聞早外雲溪﹐榮枯利祿奚足爲。歸去來兮三徑在﹑相呼童稚居東籬。宰予何寵今何辱﹐杜戶云房穩安宿。虛窗瑩徹月光寒﹐助我平生眠意足。

固窮

野叟固窮吟﹐何人敢授傳。飯中蛛結网﹐釜內蟻生蜂。睡嘈能安分﹐胼胝奚怨天。整冠簪朽木﹐沽酒借楡錢。爆背聚螢火﹐涉津橫芥船。采薇登遠岫﹐拾穗趁荒田。奎窗﹟難冥邇﹐連蘆適自然。塵埃盈空壁﹐茂菽度殘年。席地眠芳艸﹐齋心絕爨煙。老藤爲虎錫﹐折條裊吟鞭。惟有貧三樂﹐殊無土一塵。外身居陋巷﹐洗耳近淸淵。坐泣仍知此﹐行歌尢可憐。季倫非益友﹐原憲是同肩。履缺莎鍼補﹐衣零木索穿。寒泉澄古鏡﹐落葉寫佳篇。不得監河力﹐深蒙裹飯綠。錦堂忘緬想﹐華轄任陶甄。自得如斯病﹐經今猶未痊。个人來問我﹐只此是終焉。

逍遙

處順適逍遙﹐全生遠俗囂。狎鷗泳滄渚﹐鼓瑟會漁樵。轅軻心無恥﹐尊榮志不驕。收綸忘晚釣﹐信步興春翹。完矣丰烯給﹐沛然澤夢蕭。黃庭消百慮﹐紫芋待終朝。放逸開三徑﹐扶搖玩九霄。暢情橫短笛﹐握固返垂髻。寵賜非憑據﹐淸閒足富饒。盡他便副墨﹐惟獨貫參寥。遂智浴沂水﹐嫌喧棄許瓢。虛壞鐲匠斫﹐挫銳混芻蓋。時否港知止﹐歲寒節不凋。九思從接揖﹐五柳任蕭條。伉儷或耘筱﹐歸休懶折腰。灌畦甘抱瓷﹐忘味喜聞韶。除害輕金玉﹐聿修光祖桃。髙奔邁麒驥﹐奮翼笑鶴鷓。絕學遊玄壺﹐頌聲歌聖朝。觀鵝臨曲沼﹐覆鹿用枯蕉。塞兌徒居實﹐深根匪樞苗。解紛須侃侃﹐養素樂夭夭。塗隙藏深密﹐如愚匿懋昭。素蟬稽拘樓﹐樞瓦巧靈潮。齊物眞何礙﹐封戎世可超。悲嗟蝸競角﹐坐看烏遷喬。但且同耕叟﹐焉能屈下僚。鳳笙云外聽﹐春色杖頭挑。刻木鳶誰放﹐無弦琴自調。搏空歸去日﹐不必借鸞鑣。

洞淵集卷之三竟

洞淵集卷之四

龜山長荃子撰

幽居

正大辛卯歲孟春望日﹐時有龜山長荃子﹐逃干戈於古唐之境﹐避地於泌陽畎畝之中﹐柴籬蓬戶﹐楮冠組袍﹐簞食華羹﹐顏色腫嗆﹐如愚若缺﹐韜乎其事。乘乘兮似無所歸﹐悶悶兮獨若有遺。頹然封戎﹐凝然塊坐﹐昧昧晦晦﹐若極欞之木駒。良久﹐昂霄詠歌而嘆曰﹕快哉幽居乎﹐快哉幽居乎。須臾﹐座側有穎昌蛻桓野人廓然子許若晦﹐避席作禮﹐乃詢其故何謂也﹖荃曰﹕詛不聞鶴嗚於陰﹐其子和之﹐及同聲相應﹐同气相求。故道不同﹐不相爲謀爾。非个中人﹐焉知方外語。廓然子憤然變容而答曰﹕我聞君子上達﹐小人下達。且先生幽居﹐其有道乎﹖其理至微乎﹖惟給誣之甚邪﹐還豈知有江村之樂﹐村居之雅﹐山居之幽勝乎﹖僕獘然應之曰﹕噫﹐有此乎﹖汝何不申而陳之﹐莫匿其旨焉。俄爾﹐大開言曰﹕

蓋江居遠塵邇﹐消俗慮﹐淸吟寥浦﹐寄傲蘋洲。以璽絲爲綸﹐芒緘爲鉤﹐刻筱爲竿﹐剖粒爲餌﹐釣巨魚於百仞之淵。水風爲活計﹐鷗鷺是朋儕。或懸琦而揮綸﹐或中瀨而橫旋。專羹稻膾﹐月笛煙蓑。采菱曲罷﹐鼓蘭棹於楓江﹔擢足歸來﹐收罟帆於滄渚。泛波順性任悠揚﹐避世窮年楊柳岸。豈不是漁家之樂也。次之村居之雅者﹐生謀活計﹐田畝桑麻。或春耕於綠莖﹐或秋獲於束郊。竹溪信步﹐花塢招呼。引兒童於艸舍﹐牧雞犬於柴門。松陰蘚徑唱樵歌﹐瘦地陽坡閒種雕。一軒風竹﹐四面雲山﹐雨霽疏林喧烏雀﹐照殘翠麓下牛羊。歸去來兮春正好﹐社前時聽鷓鴣啼。豈不爲田盧之淸﹐瓦村居之雅乎。是以投老山居﹐大有佳處﹐穿雲轉水﹐石徑林亭。屏絕世塵﹐泯忘物累﹐無心於鐘鼎之謀﹐自樂於林泉之興。層峪養拙﹐淺瀨濯纓。野情優逸﹐外聽烏猿叫片﹔松溪賞玩﹐笑觀麋鹿銜花。棲心朴略﹐適意虛閒。啟戶有煙霞之伴﹐橫橋有藤檜之梁。或尋梅於絕頂﹐或煮茗於淸流。林巒聳明秀之峯﹐洞府藏長春之景。昆樹撐空兮﹐枝柯蟠蒼虹夭嬌﹔石華繡壁兮﹐苔蘚砌紋錦爛班。此間嘯傲與忘形﹐寧不勝幽居之寂寞﹐默坐之湮沈。

長荃子聞之推幾﹐肩肩然哂之云﹕且愚不伏智﹐小不狎大﹐不祥也。不登昆侖﹐安知天之髙﹔不涉江海﹐焉知水之大。嗚呼﹐糠枇之民﹐囂囂之俗。只聞老彭而爲壽﹐奚解殤子而爲考﹔只見輿薪重如一羽﹐不見秋毫甚於泰山。且天地一指也﹐萬物一馬也。大小多少﹑長短闊狹﹐而皆在於我﹐貴賤成敗﹐奚在於物乎。廓然子愕然而驚之曰﹕愈增益矣。嗟鞅掌小子﹐𨿽無盥櫛之儀﹐灑掃之禮﹐終願授之﹐朝聞夕死可矣。仍此跟踏鞠躬﹐稽首再拜而請告之。

荃曰﹕復坐﹐吾誨汝。方乃勃然動感﹐應形而言﹐蕩然出咳﹐�然流芳﹐若解木之屑﹔洋洋津津﹐若滄瞑之波瀾﹐向淸諍源中自然湧出﹐幽居之旨趣也。若夫不汲汲於富貴﹐不戚戚於貧賤﹐不樂壽考﹐不哀夭喪。衣綿給﹐有狐貉縑繪之溫﹔服義菽﹐有稻梁蘭橘之味。庇蓬室﹐有連欐大廈之蔭﹔乘華轄﹐有駟馬文軒之飾。不拘一世之利﹐以爲己私分﹔不以王天下之任﹐以爲己處顯。進不市朝﹐笑張毅膏肓於嗜欲﹔退不丘壑﹐悲單豹命姐於餓虎。若然者﹐然後可以探幽居之壺奧﹐遊恬靜之門問﹐超瑜世网﹐棄絕人問﹐出入無方﹐行藏自在。或松軒而宴息﹐或郊甸之優遊﹐或徽音而淺酌﹐或杖華以登臺。掃莓苔於院落﹐種桃李於蹊藩。坦蕩平臯﹐消遣閒中日月﹔燕申小浦﹐侵尋靜裹乾坤。曁乎解利名之絆鑠﹐臨風月之逍遙。地僻無來往之賓﹐門玲絕送迎之禮。衣冠放適﹐睡來時幽夢一窗﹔書劍凋零﹐回首望白雲千里。春遊秋賞﹐夏淸冬溫﹐築蝸捨於林叢﹐創環堵於原藪。筆硯塵埃﹐頓消萬慮﹐風騷牢落﹐掩靄三山。正當憊麼時﹐偸然素逝﹐而恥通乎事﹔立之本原﹐而智明乎天。由是藏山於澤﹐藏舟於壑﹐藏天下於天下﹐而無所逐﹐遊乎萬化之表﹐元何有之鄕﹐廣莫之野。使鷓夷不敢言扣舷漁父之樂﹐使子眞不敢言谷口耕耘之趣﹐使洪景證盟不敢言終南句曲之隱。故親我者北宮子﹐友我者黃大圓﹐會我者裴度﹐知我者淵明﹐厚我者韋瓊﹐邀我者徐勉。對良辰美景﹐從容陋館﹐蕭然無累﹐負杖躡履﹐臨池觀魚﹐披林聽烏。取數刻之暫樂﹐怡然自足﹐滌除玄覽﹐開闔天門。不乘風於鄭圃﹐不夢蝶於漆園。髙枕南軒﹐委她自得。身閒閒兮無所疲﹐心虛虛兮無所馳﹐意空空兮無所思﹐神冥冥兮無所知﹐气愉愉兮無所爲。櫻寧澹漠﹐胳合無倫﹐髙蹈九淵﹐忘答四問。琦移茅靡﹐放曠希夷﹐大妙大成﹐至精至極。此爲幽居閒趣之理也。廓然子聞之﹐拳拳服膺願殷﹐扣首禮謝﹐悚息而退矣。

栩栩然

蓋栩栩然遊者﹐神遇玄冥﹐道觀齊物。別虛幻之端倪﹐警陰陽之大冶﹐窮造化之藩籬﹐達優劣之蓊郁。方且可以進則進﹐可以退則退﹐可以翔則翔﹐可以集則集。上際於天﹐下蟠於地。精神四達﹐唏吁萬有﹐遨無崖異﹐飛越方隅。擔風握月﹐徘徊姑射之春﹔臥艸吞花﹐繚繞洞庭之野。頤眞莫莢﹐舞撲芙蓉。飲神漠於飯甄﹐餐朝霞於員嬌。糧舂沆浬﹐羊角扶搖。度桃源水而來﹐瑜赤城墻而去。髙騰三界之垠﹐奮翼九霄之表。雨晴日暖﹐出沒輕便﹐風定姻微﹐參差自在。不爲蠹朽﹐懶伴烏柄﹐束西上下﹐順性飄揚。履空寥寥﹐偸然自適。嗚呼﹗今之淺世﹐凡葩爛慢﹐峽蝶翩翻﹐搜紅訪綠。物態芳情﹐於是輕飛於柳陌﹐弄影於花衢。梅魂蘭魄兮﹐著莫沈迷﹔粉翅香須兮﹐追尋眷戀。褊遊景色﹐歷覽風光。愁春破曉﹐伴糙於金綫花房﹔傅粉偸香﹐並宿於玉羅書幌。狂心散亂﹐俗艷姘婷﹐推移葉底風流﹐嘮逐枝頭富貴。夢魂濁濫﹐終不獲免於蔽蒙﹔根性臍蟾﹐到了難超於臭腐。又乃至人則不然。蓮蓮頓覺﹐耿耿潛通﹐乘光乎疑始之前﹐適志乎渺綿之首。控揮眾妙﹐除掃八庇﹐動不隨乎物化﹐靜不知乎司存。栗實宇宙﹐泱北洪纖﹐提攘靈明﹐依烯﹐純素。要第輟櫝﹐今古彌綸﹐咀嚼恬恢﹐血脈虛無。若然者﹐知元爲而所以爲也﹐知不然而所以然耶。空寂境內﹐聞麼虫震於雷霆之音。冥漠鄕中﹐見秋毫聳於泰山之象。深之又深﹐神之又神。自此已往﹐巧歷不能諭﹐何況凡之乎。稽夫天瑞者列氏﹐夢爲者南華﹐號野蛾兒者崔公﹐有撲圖捲者周防﹐話詩者王著﹐最嘉者張君﹐橘蛻知化者陸龜蒙﹐效顰狂斐者長荃子。抑末如斯﹐罄之也已。

隱逸

歸歟歸歟﹐屈拙如愚。不開三徑﹐免泛五湖。曲窪而宅﹐塗隙而居。吾生有涯也﹐逝弗面揆。務而無窮﹐莆而難已。亦不采薇﹐奚須洗耳。無心出岫以題橋﹐倦役搏霄而進履。或在南山﹐或曳濮水。嘉返蓬蒿﹐薦機螻蛆。或晦述於蘇門﹐或潔身於酒泉。形不可觀﹐芳猶可傳。不入廊廟兮﹐輕捐敝冕。髙抗志節兮﹐嘯傲雲煙。披褐懷玉﹐枕石臨淵。仍此鴻毛六印﹐蝸角千鐘。彷徨乎塵垢之外﹐逍遙乎天地之中。昆阿壑固﹐門柳庭松。七甌佳茗﹐一塌淸風。申舒兮煙溪月瓏﹐吹噓兮云將鴻蒙。葛巾羽扇﹐鹿塵斑節。林巒老計﹐道徳深衷。放適兮綿邈﹐閒曠兮心胸。棲＇遲物表﹐倪仰虛寂。忘憂兮漁唱樵歌﹐步屨兮山村澤國。鶴童猿友兮淸淸﹐凝獨往復兮默默。遠市朝兮怡然自足﹐杜柴荊兮蕭然自得。但能屏四而省三﹐不敢進寸而退尺。故曰﹕造疏者庾峻﹐知音者馬岌。深息匪觀兮梁纖﹐長嘯益喜兮阮籍。已矣夫。隱逸隱逸﹐藏身於密。若蔽若愚﹐毋意毋必。噫﹐從渠黔首競浮雲﹐爭似我歸來處厚而蓬華。

廣莫

誰識大受曲全客﹐磅磚東西與南北。方寸鑿開道五千﹐一言蔽盡詩三百。搏風馭﹐奮鵬翮﹐八荒四極權阡陌。騰釀廣莫興無涯﹐星斗滿壺仍自適。鎖鄕吼﹐飛泉吸﹐一揮妖滅鬼神泣。昨霄酒醒鳳鸞。臺﹐豁落襟懷太虛窄。驀昆丘﹐橫長笛﹐湖光月浸溪毛白。石發靑靑鶴未來﹐野猿空叫蓮峯碧。玉芝芳﹐瓊葩坼﹐香浮露重珠璣滴。千古英雄一窖塵﹐五雲樓閣羣仙宅。歸去赤城春正濃﹐煙波休把絲綸擲。

入道

夫入玄門﹐須知其軌。排斥浮華﹐黜降妻子。蕩滌情愛﹐鐲除邪委。柔弱淸貧﹐忘絕驕侈。討論陰陽﹐括囊綱紀。配合束西﹐調和離癸。一縷一飯﹐返生廉恥。身若孤云﹐心如秋水。晦邊林泉﹐同塵問裏。志樂簞瓢﹐愼終如始。富貴不趨﹐仇條莫起。內抱虛無﹐外絕非是。人世頓捐﹐飽諳玄旨。寂兮寥兮﹐素朴淸沘。煉質澄神﹐超凡可擬。歷考眞仙﹐碗然殊此。萬物昭彰﹐惟獨頑鄙。道未弘人﹐和光同彼。言梗金石﹐徳馨滋美。采摭羣經﹐削刮瑕妣。精研萬法﹐靈根玉藥。丹闕瑤官﹐不勞而止。嗚呼嗚呼﹐今時多士。簫髻量戴﹐道裝而已。經籍何曾﹐焉知所以。一日出家﹐便爲達理。一世蹉跎﹐性不寧敉。操持饕餮﹐損他利己。似此修眞﹐將何所倚。泛泛之流﹐孰能詳矣。謹垂斯言﹐免乎迆邐。從而愼之﹐淸名不毀。

升堂示眾

夫至徳渺漠﹐妙道希夷﹐先地先天﹐不拘文字。光明虛徹﹐徧滿十方﹐淸淨靈通﹐周流三界。千化萬變﹐統攝陰陽﹐體用眞常﹐無窮極矣。爭柰凡流障重﹐難以承當。賤古尊今﹐妄生知見﹐嘮法參禪﹐傍開戶牖。從此太極朴散﹐教列三門﹐情識場中﹐不能歸祖。觀彼諸人﹐深宜哀湣。是以大開方便﹐廣運慈航。普濟苦海羣生﹐脫免沈愈六趣。引歸眞路﹐復玩鴻蒙。鑿開恬快門庭﹐遊賞淸都絳闕。五雲臺上﹐明傳黍米玄珠﹔九曜樓邊﹐髙舉含光寶劍。縱橫廣莫﹐坦蕩無拘﹐動止無爲﹐混成純素。遂可掃除不死不生﹐無餘無欠﹐聖凡俱遣﹐空色包羅。假使泥牛吼月﹐木馬嘶風﹐漏逗機張﹐作家笑具。炎炎言下﹐寂寂光中﹐擊碎金毛獅子。花收五葉﹐機拂三玄﹐放行元始鉗錘。發揮象罔﹐閒居鄭圃﹐已有南華禦寇。柰何學者棄主伶賓﹐不扣沖虛﹐空費艸鞋﹐尋个甚麼。石獅子剜了心肝﹐野狐涎灌徹骨髓。在欲行此般﹐君子怎生接引。今也聊將法藥﹐擲向人問﹐出此醞酗﹐利滋上士。舉揚本分生涯﹐點檢見前面目。露些消息﹐分付知音﹐這段家風﹐是何曲調。樂非律呂﹐劫外陽春﹐琴操無弦﹐孔吹天籟。不消玉綫金﹐鍼﹐繡出霓裳彩鳳。个人會得﹐卽便歸來﹐不夜樓臺﹐同登雅會。沒底籃兒汲水﹐無根鐵樹開花。此个規模﹐如何印授。渾淪那畔﹐不許商量﹔靈寶峯前﹐孰能著腳。直須灑酒落落﹐休更紛紛紜紜。頓悟玄風﹐逍遙宇宙﹐久貯仙賓﹐伏惟珍重。

茶

伏聞一聲雷震﹐吐極品之芬芳﹔鳳餅龍團﹐表至眞之異物。陰陽滋秀﹐天地氤氳﹐稟四時之正气﹐奪五行之淸味。先春園內﹐生成片玉之珍﹔瑞雪昆前﹐造化靈芽之藥。玉人采得﹐妙用依時。金槽碾處﹐香塵馥鼻。石鼎烹開﹐瓊花浪翻。盧同七碗﹐洗除六欲之昏迷﹔撚老三枉﹐滌盡眾生之濁夢。愛之者精神爽異﹐悟之者心地淸凍。莫言仙子家風﹐眞是道人售用。聊將一味﹐普施諸人﹐得意歸來﹐伏惟珍重。

唐州長春觀金蓮會

蓋聞積善之家﹐必有餘慶﹐害物之者﹐決致深殃。旣處乾坤之內﹐須明禍福之因。故日皇天無親﹐惟徳是輔﹐遺如影響﹐應無差濫。勿輕片善無功﹐莫調絲徳無報。始卽一二﹐歲積丘山﹐栓桔臨身﹐悔之何及。是以至人君子﹐見出而知入﹐觀往而知來。恪勤孜孜﹐謙慈度日﹐守約博施﹐繼成善道。嗚呼黎庶﹐罪業彌天﹐背覺合塵﹐不思銷滌﹐喪己於物﹐失性於俗。戚戚一眞散亂﹐膠膠萬慮淇蒙﹐宛轉迷津﹐不能返本。觀此羣情﹐寧不悲矣。夫惟我重陽教祖普化眞人﹐大開方便之門﹐廣演玄元之理﹐接引凡流﹐復遊瓊路。玆乃聖因﹐金蓮慶會。何謂也﹖金乃性之基﹐蓮乃命之蒂。散之爲萬器﹐聚之爲一金。陶鑄大冶﹐百煉愈新。大常而小變﹐應用羣生﹐各隨如意。花開五葉﹐吐露香風﹐秀出羣英﹐芬芳異品。錦幢紅飾﹐能奪造化之工﹔綠蓋黃心﹐深得陰陽之妙。波光水面﹐雅韻長簪﹐月下日中﹐滄洲彩繪。悟之者聖賢可伴﹐奉之者道徳相扶。宴息玄關﹐終身無咎矣。

淸閒賦

泛愛日濁﹐孰能好淸。從他縈其萬慮﹐惟我閒其一生。猛離栓桔之囚﹐常居安靜。兔被蝸蠅之縛﹐大悟靈明。原曰絕世羈摩﹐統玄綱紀。玩杳冥太淸﹐則能深根固蒂﹔處恬淡眞閒﹐則樂長生久視。旣達此理﹐心如秋水之澄﹔凡動於時﹐妙若春風之起。若乃卓爾與立﹐湛兮或存。廉而不劇也﹐諭鏡分妍醜﹔光而無私也﹐如月射乾坤。端正一性﹐安閒六根。孤髙潔靜於靈源﹐松筠雅操﹔坦蕩縱橫於法界﹐純素玄門。於是身邁孤云﹐情超野鶴。體微妙則藏山於澤﹐絕思慮則藏舟於壑。淸徹靈虛﹐逍逼廣漠。絲毫不掛﹐神飛姑射之遊。物我俱忘﹐云步寥天之廓。大抵非聖所私﹐由人所爲。苟未捐其名利﹐安得悟其希夷。述夫大智閒閒﹐文見南華之語﹔小人戚戚﹐理聞宣父之辭。且如在欲行﹣禪﹐擔家說妙。𨿽得下愚之敬慕﹐未免賢良之譏誚。直須淸裹興功﹐回向閒中返照。不見致虛極而守靜篤﹐老氏家風﹔飧肢體而黜聰明﹐顏淵樞要。夫然心法雙泯﹐死生兩捐。憑淸淨修成道果﹐悟虛閒鑿透玄天。從此頓拋有漏之因﹐蕭條宇宙﹔深息無爲之穴﹐嘯傲雲煙。異哉。飯蟻勞生﹐燈蛾損命。空憊漂沈其苦趣﹐誰肯修完其徳性。已矣乎。不如聞早樂淸閒﹐歸去玄都朝上聖。

玄賦

大矣疑始﹐偉哉洞玄。聊啟淸虛之志﹐暫宣微妙之詮。鑿開純素之門﹐神機莫測﹔迸出靈明之物﹐妙用昭然。夫惟正則忘邪﹐通則無說。不在乎唇槍舌劍﹐亦非乎手指口訣。三淸玄教﹐難憑於辯解聰明﹔一味醞酗﹐豈出於英豪俊傑。當其悟者本有﹐得乎夙明。不在行功打坐﹐先當遣欲忘情。這些消息﹐少可崢嶸。壺中不夜之天﹐至尊至貴﹔物外長春之景﹐眞雅眞淸。蓋聞蠢動包藏﹐愚迷散失。萬論千經而執法﹐五行二儀而抱一。化生知見﹐端實昧於靈虛﹔分別聖凡﹐終未到於眞謐。今也盡著邊徽﹐反棄希夷。猶若夢財爲喜﹐還同畫餅充饑。蚓此匠者暗哂﹐迷人豈知。捉杳冥恬恢之風﹐妙中得妙﹔應寂照色空之理﹐爲裹無爲。是以眞仙﹐識其達士。身披麻衣紙襖﹐心藏天機玄理。素乎朴乎﹐淸矣淨矣。乾坤道徳﹐括囊都在其中﹔賢聖神仙﹐了達不離於彼。如是則出俗梯橙﹐超凡紀綱。捲之不盈一握﹐舒之深彌八荒。非昏非默﹐越陰越陽。從此絕學忘言﹐月朗靑霄之上﹔致虛養浩﹐雲閒碧岫之傍。噫﹐襯獨迷徒﹐驅馳塵務。不肯歸其純粹﹐寧知昧其恍惚。衰哉哀哉。孰知大道之玄機﹐舉動盡著於外物。

金丹賦

大道祕訣﹐學人罕知。一粒金丹最貴﹐兩般銀樹難頤。絕是非名利之交﹐外明損益﹔棄酒色气財之境﹐內補根基。豈不以恬啖爲原﹐陰陽爲祖。采萬法聖賢之骨髓﹐撮八方宇宙之風雨。聽甲乙震雷初發﹐火養龜蛇﹔待癸壬坎水齊潮﹐鼎煎龍虎。當時玉女乘鳳﹐金翁駕牛。種黃芽咆哮於地戶﹐布彩霞盤遠於宸樓。由是四隅煙滿﹐五嶽雲收。見靑童頂戴於春蘭﹐池栽菌莒﹔喜赤子身披於素練﹐櫃鎖獗猴。必也烏兔交宮﹐星河回轉。朱雀靜居於香閣﹐玄武醉眠於云殿。瑤臺霧起﹐海中餛化正升騰﹔絳闕春深﹐柳內鶯嬌初吭囀。端的祕訣難傳﹐玄之又玄。冰輪皎潔兮﹐姐娥搗藥﹔錦帆綽約兮﹐仙子行船。失要丹霞洞中捉馬。太白山上飛泉。雲中紫桂開花﹐變成瓊藥﹔鑪內靑松結子﹐化作金錢。幽微鸚鵡歸巢﹐鴛鴦定枕。瑞靄飄兮文物秀﹐甘露降兮芝田稔。淸音嘹唳﹐鶴嗚九耀之琴﹔﹣翠色斑爛﹐雞斗七星之錦。從此劍戟林巒﹐日飛廣寒。收鉍汞煉成靈寶﹐用木金結就眞壇。會千神於三秀之堂﹐同歸聖母﹔聚萬象於六丁之殿﹐都入泥丸。丕休哉。得此金丹﹐頓超塵世。跨靑鸞﹐便辭於中國﹔隨紫詔﹐速朝於上帝。衣賜乎玉佩霓裳﹐食啄乎蟠桃丹桂。樂逍遙永住於玄都﹐享長生活計。

八義禪賦

教有頓漸﹐禪無後先。迷之者遠隔劫外﹐悟之者薦在目前。無去無來﹐運六通而自在﹔不生不滅﹐超三界以孤圓。一曰拂邊。不畏誼嘩﹐不居瀟酒。門分五派者﹐彊生知見﹔宗舉一乘者﹐亦爲虛假。只要常常顯露﹐般般放下。淸風萬道﹐松問石女樞歌﹔明月三竿﹐嶺上牧童顚菱。二曰法用。智慧夙稟﹐靈明頓開。應機時須宜性現﹐對境處庾要心灰。圓融四象﹐通達三才。綠水長流﹐從使嘔生樞滅﹔靑山不動﹐任他云去云來。四曰眞空。百一古亙今﹐不衰不朽。昧之者滯於聲色﹐達之者超於無有。驅掃風雲﹐摩單星斗。空琴韻美﹐堂前木馬咆哮﹔雪曲應希﹐海底玉龍飛走。五曰普照莫問束南菩薩﹐休尋西北彌陀。觸目盡皆法界﹐何方不是禪那。會得如此﹐方堪懇麼﹐居塵出塵﹐豈落萬綠之幻﹔在欲無欲﹐不沈六賊之魔。六曰接物。左右逢原﹐寂照返朴。葛藤老婆者﹐千劫販骨﹔靈源直指者﹐一句絕學。縱奪自由﹐殺活獨卓。白雲靑蟑﹐頭頭盡是眞如﹔翠竹黃華﹐物物無非正覺。七曰圓成。泯絕無寄﹐包含大千。拈花示眾者﹐眞爲過計﹔叱佛罵祖者﹐亦是違愆。誰會進步﹐蓮生鹿苑。��歸來﹐月滿江船。拈出自己家風﹐頓超十地﹔踏碎頑空夢幻﹐獨玩諸天。八曰泯詐。一等虛脾﹐敢胡斗貲。比較糟粕者﹐寧知眞味﹔穿鑿公案者豈通妙理。差之一毫﹐失之千里。木人言﹕若要識這个西來﹐須吸盡涅盤金仙髓。

全眞賦

神聖垂禦﹐仁慈普均。旣弘開於玄教﹐特謹奉於全眞。孰知十極之髙仙﹐來遊此世﹔大闡三皇之古道﹐順化於人。切原徳貫諸門﹐心歸一正。捨俗者辭親割愛﹐固窮者樂天知命。是以全眞﹐學而修性。功名財色﹐觀如水上之浮樞﹔智慧靈通﹐明若教中之先聖。誠以學不所執﹐法求大通。廣積徳行﹐則外施於方便﹔深做修煉﹐則內運於神功。善處無爲不二﹐能尋有道參同。物物分明﹐瑩若潭中之皎月﹔頭頭應現﹐動如艸上之淸風。必也選甚髙低﹐盡皆提挈。學之者有因有果﹐達之者無生無滅。至靜至和﹐至廉至潔。統萬徳而接物﹐不捨慈悲﹔宣三教以開迷﹐猶尊賢哲。大抵丐食不恥﹐至貧不憂。報己惠人﹐則施恩於孤老﹔髙志抗節﹐則寄傲於王侯。是謂全眞英士﹐達道仙流。頓悟天機﹐髙播玄風遊聖域﹔廣施香餌﹐普尋知友赴瀛洲。是以見物明心﹐知空悟道。行全眞正法﹐則謹依於鍾呂﹔取大道玄理﹐則嚴奉於黃老。淸虛恬啖﹐收紅鑪煉就銀絲﹔純粹精微﹐向丹鼎烹成大寶。足表捐﹐彼假合﹐達其自然。證實相妙之更妙﹐得眞功全之又全。五道銀霞貫斗﹐一輸紅日輝天。鶴駕金書﹐朝赴九陽之殿﹔蟠桃玉液﹐位登萬聖之筵。噫﹐有等愚迷﹐鬥爭人我。宣揚譎怪者﹐豈通玄妙﹔誑惑中下者﹐不知因果。𨿽離火院恩山﹐卻入名韁利鎖。丕休哉。若要知端的全眞﹐頓了虛無堪可。

官不及仙

人有遠見﹐心無近憂。然爲官而貴顯﹐不及仙以優遊。從他位列於朝廷﹐金章紫綬。難比身登於聞苑﹐月殿星樓。嘗聞達士休官﹐愚人幹祿。子房歸山也﹐絕有患害﹔範蠡乘舟也﹐免遭刑戮。旣知此道﹐奚求官之浮名﹔凡益於身﹐不及仙之淸福。當其權至一品﹐名威四方。封妻癮子者﹐惟貪厚祿﹔欺公虐下者﹐豈畏深殃。只迷火宅﹐不悟仙鄕。館敝尊榮﹐造孽而終歸地府﹔縷褐貧賤﹐了眞而央赴蓬莊。未若金液蟠桃﹐花光云錦。降龍伏虎也﹐五老之殿﹔抱月眠云也﹐七星之枕。偏耽物外無爲﹐不愛朝中極品。世上玉簪朱履﹐一夢﹑浮華﹔壺中紫桂芝田﹐萬年丰稔。夫秦宮漢苑者﹐白楊芳艸﹔嗟成都舊城者﹐桃花杜鵑。過鬥錢財何濟﹐同巢妻子何堅。縱爲賢相﹐難及列仙。豈不見棄相蟾公﹐悟至眞而忘世﹔捨王悉達﹐證大覺以歸天。且如不義而富貴者﹐何異於浮雲﹔不忠而利祿者﹐猶若於獘履。假饒將相雙顯﹐不若神仙獨美。是以李斯濁辱﹐遭白刃於云陽﹔黃帝靈通﹐獲玄珠於赤水。足表脫俗羅网﹐證仙裔苗。掃煙霞於斗口﹐懸日月於星橋。從此棄人問有限之驕奢﹐丹墀宴樂﹔得天上無窮之福利﹐紫府逍遙。柰何迷昧仙都﹐貪婪官爵。戀之者盡遭縲紲﹐脫之者兔沈溝壑。直饒金穀繁華﹐莫比桃源快樂。勸世人﹐聞早學天仙﹐歸去朝三淸赴約。

苦海

蕩蕩苦海﹐滔滔愛河。選甚賢愚沈溺﹐不論貴賤消磨。一旦古及今﹐誰頓拋於欲浪﹔至尊與貴﹐盡皆喪於恩波。憶上古純粹軒轅﹐淸虛老氏。垂五常夫子之至徳﹐演三乘釋迦之妙理。髙棹法船﹐普撈善士。慈悲四聖﹐畱出苦海之玄方﹔濁濫羣情﹐甘溺迷津之臭水。若乃人物悠悠﹐蛉姘不休。或縱心而飄蕩﹐或隨世以淪流。情波沈滯﹐業窟憂愁。往來綽綽如魚﹐百年汨沒﹔動轉夠夠似鱉﹐萬古淹畱。但見深闊昏昏﹐灣澴彌彌。愛之者有災有難﹐離之者無生無死。智慧仁人君子﹐下手忘焉﹔昏沈愚輩迷徒﹐終身戀矣。且夫陷溺眾生﹐無窮漩坑。迷之則號爲苦海﹐悟之則亦是蓬瀛。漫漫萬頃之洪波﹐專沈昏昧﹔渺渺千尋之巨浪﹐難污靈明。旣日似此嬉遊﹐何時出渡。若不入淸灘。之涯際﹐央難免黃泉之冥路。不見賢哉範蠡﹐乘扁舟以登眞﹔達矣張騫﹐泛靈樁而得遇。奉勸凡流﹐回頭莫遊。學取瀛洲之羽客﹐休爲苦海之枯髏。如是則袖統煙霞﹐髙臥於靑山碧洞﹔杖挑日月﹐好登於彼岸神洲。噫﹐率爾欣浮﹐莫之能出。球球乎波瀾倒轉﹐洋洋乎淸濁混一。歸去來兮﹐何不苦海拋離﹐玩瑤池金堂玉室。

嘆世擔家

火院得出﹐愚人不離。晝夜塵勞汨沒﹐朝昏情欲羈摩。憂他妻子艱難﹐饑寒逼迫＇﹔使得身心撩亂﹐煩惱驅馳。愚哉﹐坐設三心﹐行思百計。損人物毒似蛇蜴﹐傷骨肉巧如蚊蜻。貧窮下賤﹐皆憑宿世之因綠﹔富貴榮華﹐不是今生之福慧。今也無限豪傑﹐空安姓名。使姦狡﹐誇呈俏悼﹐縱驕奢﹐賣弄崢嶸。豈思後世﹐不顧前程。奪利爭名﹐甘作三塗種子﹔瞞天昧地﹐喜爲六道眾生。議曰﹕一任昏迷﹐不求康健。做經營有萬種之毒﹐學善道無半絲之願。全無覺悟﹐果然蠢物之徒﹔甚可哀伶﹐盡是地獄之種。大抵嫉妒剛彊﹐誰能肯忘。耀風賣雨兮﹐剜尋錢物﹔挈雲溺霧兮﹐置買田注。欺饅鄰里﹐損害孤孀。常懷邪僻之心﹐侮狎賢聖﹔不信吉凶之報﹐輕慢爺娘。旣而只喜求財﹐不言避罪。念佛看經兮﹐佯且口善﹔挑樁棺刺兮﹐幾曾心攺。囂浮見識不除﹐諂詐機關常在。還似网羅之獸﹐撲入迷坑﹔渾如濁濫之魚﹐漂沈苦海。足表業罐才滿﹐閣王速追。鐵棒銅錘打拷﹐刀山劍樹陵遲。常爲冥府之囚﹐朝朝叫苦﹔永作陰山之鬼﹐夜夜聲悲。噫﹐旣怕如斯﹐須當早悟。擘開恩愛之榔鎖﹐跳入煙霞之雲路。歸去來兮﹐壺內春深﹐好向桃源相遇。

世人說道

世已久獘﹐人多說玄。每論金丹大藥﹐時明火候周天。對修藏羽客之前﹐胡談教法﹔向隱逸仁人之側﹐亂講眞詮。愚哉﹐街己識情﹐騁乎辯解。尋名尋利者﹐幾曾淸諍﹔貪酒貪色者﹐實無齋戒。口劍善揚﹐辭鋒能賣。說宗說祖﹐觀之者還似心狂﹔在道在玄﹐問之則佯推耳積。若夫侮狎上下﹐傲輕智愚。論顯目則扭斡平仄﹐講詞話則添染之乎。本不學道﹐惟圖口糊。分三乘玄妙之微﹐疑惑鄙士﹔表九伯風魔之漢﹐實是狂夫。爾曰太易太初﹐至剛至大。不在虛無之裹﹐先出杳冥之外。難以言通﹐表乎天籟。講天地陰陽之妙﹐事已難當﹔分遊璣造化之機﹐理實無柰。大抵不識好弱﹐奚通正邪。作一小詞﹐則人前賣弄﹔撰兩絕句﹐則物外談誇。豈知對面說好﹐過耳悲嗟。迷人解萬卷之書﹐難超生死﹔達士悟一眞之趣﹐髙外煙霞。是知專任見聞﹐不歸眞實。棄顏子簞瓢之樂﹐習楊朱紅紫之術。憑言動眾﹐在道匪一。無廉無恥﹐行如跛鱉之前﹔有喜有瞋﹐辯若飛龍之出。足知只可暫聽﹐不宜久聞。與之爲友﹐則終是無益﹔近之學理﹐則徹底空文。說有千萬﹐道無半分。從此方方﹐談是談非。動乖物理﹐處處爭頭爭角﹔不悟心君﹐柰何全沒慈悲。不生恐畏﹐講之則便論我長你短﹐說之則管甚訛言國諱。彼哉彼哉﹐殊不知說道之人謀个甚麼﹐只圖養气。

道人閒遊

人有大志﹐心當慕眞。旣在道而爲本﹐且遊世以閒身。偉哉玄妙之機﹐必資髙士﹔驗爾逍遙之客﹐若晦同塵。夫惟脫彼凡籠﹐偸然樂道。或洗耳棄瓢﹐則笑昔日之許氏﹔或跨驢玩世﹐則邁當時之果老。本不務於雲遊﹐其實采於芝艸。捐名棄利﹐豈徒樂於身貧﹔割愛離親﹐皇謹修於天寶。若乃可以避世﹐宜乎煉形。或飽經術也﹐心藏若賈﹔或蘊徳行也﹐內明若星。志旣如此﹐遊何損靈。可伶君子之淸標﹐常容玄教﹔還似逸民之曠野﹐髙步郊鋼。且日落魄靑山﹐優遊綠水。觀富貴如浮雲﹐棄榮華若獘履。何賢士之如斯﹐蓋道人而能此。無榮無辱﹐常固窮以恬然﹔或止或行﹐邁孤鶴而翔矣。夫秋冬野望﹐則觀羣生之否泰﹔或春夏嬉遊﹐則賞百卉之斕斑。貴饒極品﹐寧如樂閒。是以沖虛至徳眞仙﹐乘風方外﹔了達純陽上士﹐貨墨人間。或日衣敝組袍﹐披蓑頂笠。或在林泉而隱志﹐或遊市井而忘習。人所難辧﹐道閒足及。養就眞人之志﹐有以安居。定超玉帝之鄕﹐央然聚集。足表功行已滿﹐身心不遊。獲玄鑪之丹樂﹐傳蓬島之仙儔。喜捐蛻殼而升遷﹐速離塵世﹔幸馭鳳翎而歸去﹐永玩瀛洲。柰何人物髙低﹐世情冷暖。展手上街者﹐猶言於懶墮﹔化余乞餐者﹐復講於長短。大抵塵俗兩忘﹐一任是非不管。彼哉彼哉。孰不知道人之遊﹐本釣錦鱗﹐豈徒勞於閒散。

洞淵集卷之四竟

洞淵集卷之五

龜山長荃子撰

詞

拋球樂二首

道人心印悟來﹐自然惺灑。這妙用玄關﹐造化神功﹐巧筆今古難畫。見壺中﹑不夜春光﹐有錦繡﹑江山相亞。處處花萼樓臺﹐秀吐香風﹐髙聳蟠桃架。玩紫微絳闕﹐瑤池板苑﹐豈羨世間﹐園林郊野。閒步鳳凰臺﹐聽一派簫韶﹐音韻淸雅。任縱橫出入﹐靈空不用﹐玉鞭金馬。偸然卓立乾坤﹐看萬象﹑森羅靑霄下。五明宮﹐玄珠會﹐妙體嬋娟煙姥。醞酗芝艸﹐誰肯著﹑千金酬價。有綠得遇眞師﹐點透靈通﹐常應無虛詐。賞聖賢至理﹐謙慈度日﹐更六根淸淨﹐無爲風化。性月桂枝芳﹐放萬道光明無毀謝。把天機祕訣﹐勿令輕捨。

細開根基妙道﹐幾人深知。自大朴初分﹐剖散洪蒙﹐畫八卦帝尊伏犧。辧百艸﹑功顯神農﹐播稼穡﹑徳布華夷。次後運啟軒轅﹐聖明宣教﹐諸方吐瑞芝。感遐荒奠枕﹐淸寧萬國﹐更迆邐求道﹐七十餘師。從此闡淳風﹐降後代神仙出世機。旣到今日不悟﹐羣迷總被﹐利名腿馳。獨余擺脫羈摩﹐任落魄﹑南北與束西。壺中景﹐眞消息﹐三火烹煎坎離。杳冥恍惚﹐誰信有﹑純陽龍飛。斡開玉戶金關﹐祥煙瑞气﹐紅雲罩紫微。聽無弦雪曲﹐仙音韻正美﹐見日月配合﹐結就刀圭。功滿大丹﹐成便拂袖﹐長生路上歸。住天宮快樂。武陵瑤池。

天香慢梅

萬木歸根﹐三冬拔萃﹐曉來梅萼輕坼。妒雪精神﹐淸人气焰﹐不許等閒攀摘。百花未發﹐獨占得﹑束君春色。庾嶺斜橫﹐秀孤芳﹐更妙機難測。西湖灑然至極。勝蠟黃﹑愈增靈識。漏泄前村驛使﹐喜傳消息。解引詩人雅詠﹐對一枝金蕾﹐興自適。月浸寒梢﹐天香可惜。

燭影搖紅

菊綻黃花﹐月生碧漢淸光皎。霜前雨後正芬芳﹐四海圓明照。朵朵爭開爛慢﹐吐香風﹑騰輝天表。檻邊幽雅﹐空外嬋娟﹐依時呈妙。閱苑仙葩﹐蔣公三徑知音少。瑤臺寶鑑照娑婆﹐悟者頭頭了。好對束籬賞玩﹐射江山﹑虛堂靈沼。數枝金藥﹐萬道銀霞﹐浮生難曉。

解愁二首

歲月匆匆﹐忙如奔騎。來往暗催浮世。愛河誰省悟﹐戲欲浪﹑苦爭名利。火院憂他妻共子﹐更不念﹑自身傾頓。你直待﹑大限臨頭﹐怨時悔恨﹐又成何濟。活鬼販骨千回﹐空勞壤﹐紛紛鬧如螻蟻。丈夫心猛烈﹐秉慧萬綠齊棄。劈碎凡籠無堅礙﹐任自在﹑骯山游水。向林下﹑醉飲眞風﹐坦然髙臥﹐占淸閒貴。

返照人問﹐忙忙劫劫。晝夜苦辛無歇。大都能幾許﹐這百年﹑有如春雪。可惜天眞逐愛欲﹐似傀儡﹑被他牽拽。暗悲嗟﹑苦海浮生﹐攺頭換殼﹐看何時徹。聽說古往今來﹐名利客﹐空有兔蹤狐穴。六朝並五霸﹐盡輸他水雲英傑。一味眞純爲伴倡﹐養浩然﹑歲寒淸節。這些兒﹑玲淡生涯﹐與誰共賞﹐有松窗月。

滿庭芳五首

大覺光明﹐不須外覓﹐人人各有如來。浮生迷昧﹐販骨走千回。鑿透靈源法海﹐禪河漲﹑風浪崔鬼。泥牛吼﹐威音嘹曉﹐鐵壁起雲雷。菩提﹐元縫塔﹐林巒掩映﹐山色分開。任曹溪雪滿﹐漏泄紅梅。處處香嚴法界﹐休分別﹑祇樹蒿萊。眞消息﹐孤峯頂上﹐石女繡莓苔。

微妙家風﹐非空非色﹐卓然元去元來。超今越古﹐悟者免輪回。拈出長春聖境﹐瓊花綻﹑鐵樹崔鬼。誰知覺﹐丁築夜半﹐震動九天雷。玄門﹐眞灑落﹐星樓月殿﹐愚昧難開。寥陽芝艸﹐端的勝寒梅。方寸神機莫測﹐何消得﹑飛過蓬萊。紅塵外﹐玉霄閒客﹐未肯躡蒼苔。

決烈修眞﹐殷蔥辧道﹐萬綠識破皆空。太虛鼎內﹐默默養和衝。一顆靈珠燦爛﹐光輝似﹑月射千峯。長春景﹐五雲臺上﹐芝艸吐香風。這些﹐微妙理﹐有綠端的﹐千里相逢。纖塵不染﹐淸淨是眞功。日用頭頭不昧﹐超生滅﹑法界難籠。還能此﹐逍遙自在﹐處處是仙宮。

老氏眞機﹐如來祖印﹐明明象帝之先。不生不滅﹐端的至幽玄。一派淸風匝地﹐迷雲散﹑皓月當天。君知否﹐寥寥劫外﹐法鼓震三千。本來﹐眞个妙﹐無名無相﹐非道非禪。學人外覓﹐教我怎生傳。不肯回光返照﹐區區地﹑走徧山川。歸來也﹐人牛不見﹐芳艸鎖江煙。

本分家風﹐尋常日用﹐何方不是林泉。饑餐渴飲﹐任運度流年。行止非人所及﹐休思算﹑好弱由天。君知麼﹐一身尙假﹐萬事豈牢堅。些兒﹐窮活計﹐寂寥消灑﹐有口難言。簞瓢不置﹐那得買山錢。且想騰騰兀兀﹐任從他﹑皚戰蜂喧。眞淸樂﹐松間步月﹐石上枕書眠。

綠頭鴨

雨初晴﹐江山景色新鮮。乍艷陽﹑春光美麗﹐見郊原﹑芳艸芋芋。觀梨花﹑輕籠澹月﹐聞松聲﹑玲和淸泉。風細池塘﹐簾垂院落﹐曉鶯啼喚柳含煙。更疊翠山幌如削﹐時物筆難傳。誰能悟﹐韶華不久﹐人世非堅。走紅塵﹑何曾返照﹐損气神﹑虛度流年。競錐刀﹑如蠅見血﹐戀妻男﹑似蟻爭膻。火宅憂煎﹐情波出沒﹐四生六道不知還。任千劫輸回販骨﹐迷了本靈源。聰明客﹐諸綠放下﹐閒裹修仙。

江神子慢

掃除六塵邇。點檢現前﹐眞个消息。慧光赫。親拈出﹑妙用靈根端的。越聲色。一曲威音非律呂﹐超今古﹑瑯瑯誰聽得。湛然萬里云收﹐晴天闊﹐月華白。縱橫金田覺海﹐笑巴歌讒縐﹐葛藤千尺。泯情識。空劫外﹑門掩蒼苔閒寂。致虛極。枕上江山春色好﹐松花老﹑香風飄廣陌。此時作个逍遙﹐一煙霞客。

雨霖鈴

淸晨凝坤。見風雲濟﹐及作時雨。陰陽協順空中﹐爲甘露﹑山澤敷布。點點如膏利益﹐洗滅妖氛﹐四海澄素。造化天地神功﹐擾擾浮生幾人悟。乾坤美澤恩沾溥。勝娑婆﹑此價應難買。滋生萬物榮蘇﹐增瑞﹐慶﹑兆民歌舞。五穀丰登﹐庶事康寧﹐遐邇安固。感上下和睦無爲﹐敬禮玄元祖。

絳都春三首

天生懶惰。愛靜處坦然﹐開懷澄坐。面垢頭胡﹐養疏慵﹐消災禍。無縈無擊隨綠過。也不會﹑焚燒香火。囉嶝哩嶝﹐鸞歌舌誕﹐恣情吟和。南柯夢中識破。把蝸角蠅頭﹐身心摧挫。手握靈芝﹐泛無何﹐誰知我。淸風皓月時相賀。杳冥中﹑修成仙果。了然歸去﹐綿綿九天髙臥。

侵尋妙景。看赤城秀稔﹐芝田千頃。物外閒閒﹐樂眞情﹐搜佳興。扁舟載月煙蓑玲。酒醒時﹑臨流淸詠。一聲羌管﹐三幅曉風﹐灑然幽勝。徽音慢彈誰聽。似野鶴騰空﹐生涯萍梗。放曠乾坤﹐與江湖﹐絲綸整。錦鱗釣得成餘慶。便歸來﹑玄都馳騁。杖挑春色﹐逍遙太虛仙境。

心如江海。納百川萬振﹐澄淸無礙。渺渺淵源﹐幾人知﹐包沙界。光朋燦爛超三昧。說小乘﹑邪魔潛退。混元風範﹐虛元祕密﹐下愚難解。宣揚亙初眞載。統眾妙之門﹐髙下無賽。應物頭頭﹐顯慈悲﹐消災害。不生不滅非中外。這一曲﹑玄歌誰買。玉京仙子﹐吹動太虛天籟。

瑞鶴仙五首

歲華如轉華。嘆世路忙忙﹐何日知足。錐刀競蠻觸。這浮名浮利﹐少榮多辱。誰能寡欲。醉恬恢﹑天之美祿。把塵錄一旦紛飛﹐回首退藏昆谷。淸福。松問步月﹐石上眠云﹐性如麋鹿。髙歌一曲。閒昤罷﹐布棋局。聽猿啼鶴唳﹐水綠山靑﹐籬外風敲瘦玉。這眞懼﹑誇古騰今﹐幾人繼續。

又花開閱苑

武陵溪上看。觀闔苑瑤臺﹐應是花綻。風流世問罕。噴淸香鮮異﹐紫芝相問。束君不管。更別有﹑長春﹟手段。向無爲樹上芬芳﹐光彩日常呈現。

堪獻。玄元根本﹐錦誘枝梢﹐是誰親見。何方貴顯。金蓮會﹐任舒展。這天生雅艷﹐一種瓊英﹐只許神仙作伴。若諸人﹐采得歸來﹐玉京賞玩。

又風入瓊林

玉峯時暫歇。覺風入瓊林﹐倍增眞悅。煩蒸頓消滅。掃塵埃四海﹐廓然施設。八方靜潔。布一味﹑情凍妙絕。這些兄玲﹑淡生涯﹐等閒未曾輕泄。

奇別。蕭瀟晝夜﹐颯颯乾坤﹐喪人﹐能瞥。隨機應轍。尋知友﹐伴明月。遼羣芳結秀﹐響報聲聞﹐動用陰陽正訣。待浮生﹐吹散迷雲﹐憊時細說。

又月照洞庭

素秋天似水。更夜色呈鮮﹐物華殊麗。山堂興無際。見團圓月照﹐洞庭探邃。淸風匝地﹐但處處﹑昭彰徳被。徧但沙朗射晴空﹐千古秀凝靑桂。

髙貴。隨形應現﹐鑑物無私﹐碧霄呈瑞。孤然爽異。輝法界﹐顯靈慧。放淸光萬道﹐入戶穿窗﹐皎皎昏蒙普濟。願凡夫﹐早悟圓明﹐盡知此理。

又雪迷蓬島

幸逢玄運到。正律呂推移﹐北辰宣號。須夷瑞祥報。見同云凝雪﹐曉迷蓬島。天公徳茂。但處處﹑瓊花映罩。向長空片片輕飄﹐顯揚聖功微妙。

深奧。虛元造化﹐祕密神機﹐對誰分表。三山路杳。眞蕭灑﹐洗塵擾。看瓊宮寶殿﹐素淨樓臺﹐出入仙姿窈窕。這冰淸玉潔家風﹐幾人頓了。

玩瑤奎本名耍三臺

直指玄元路。嘆苦海﹑迷人不悟。在目前﹑平平穩穩﹐又無些﹑險難相阻。把萬緣﹑一齊放下﹐他自然有聖賢提舉。似斷雲﹑野鶴飛騰﹐向物外﹑靑霄信步。

慶會神仙語。渴時飲﹑蟠桃碌醋。出入在﹑星樓月殿﹐笑人問﹑死生今古。跨彩鳳祥鸞厭太虛﹐歸來外﹑碧霞探處。這逍遙活計誰傳﹐分付與﹑蓬萊伴倡。

花心動二首

江路閒遊﹐見梅﹝花﹞芳姿﹐水邊將發。蓓蕾半開﹐疏影斜橫﹐幽艷傲欺霜雪。淸瘦獨秀風臺畔﹐笑百卉﹑凍凝摧折。散芳烈﹐竹籬茅舍﹐最堪栽接。破臘傳春放徹。吐玉藥瓊枝﹐等閒誰瞥。欲寄故人﹐驛使稀逢﹐空對暗香淒切。壽陽公主今何在﹐這姑射玉仙淸絕。向誰說﹐黃昏小窗澹月。

又

百歲光陰﹐似飄風。浮嘔﹐電雷轟掣﹐返照速修﹐急景難畱﹐不覺鬢華如雪。萬綠羈絆何時了﹐饅昏曉﹑寸心愁結。勸英傑﹐莫教釜破﹐斷繩難接。一失人身萬劫。嘆伶俐惺惺﹐不遭縲紲。欲浪恩山﹐玉扭金柳﹐誰肯猛然拋擊。一朝大限臨門﹐喚見間老﹐怎生推說。憊時節﹐追思聖賢妙訣。

洞玄歌二首

野堂花老﹐檻外幽香度。綠影沈沈映窗戶。任從他﹑日轉西郊﹐且閒看﹑云生南浦。見隱隱遙岑接天靑﹐又石齒分泉﹐進珠飛雨。丹丘咫尺﹐幾个人回顧。鼴鼠穿竊豈足數。假直饒﹑綺陌長遊﹐爭似向﹑煙嵐探處。枕萬壑雲霞樂平生﹐便不勝紅塵﹐點染緇素。

又

倦遊退尺﹐栗裏港疏拙。浩气淩空向誰說。醉酬春﹑醞釀三杯﹐遣幽興﹑滄茫一葉。更野服蕭然越林叢﹐拉信友﹐相須竹風花月。生涯淡淨﹐至妙人問絕。不尙文軒錦幌列。樂田蘆﹑嘯傲華顚﹐種松菊﹑棲遲淸節。這一味眞懼幾人知﹐有靜幾蒲團﹐獸鑪沈屑。

水龍昤

故鄕何處棲遲﹐海山霧斂春風細。花穠石潤﹐云嬌煙淡﹐天容如水。芝桂香分﹐橘橙酒艷﹐錦茵擒翠。佩霓裳縹緲﹐飛瓊羽蓋﹐瑤池宴﹐賞佳麗。俯笑人問富貴。到頭來﹑一場虛僞。桑田暗攺﹐人生空老﹐誰能適意。虎戰龍爭﹐漢興秦滅﹐今成何濟。看蓬萊紫府﹐長春勝景﹐妙無加矣。

雨中花

急急蚤音﹐似箭暗催﹐人物煙艸茫茫。塞鴻悲秋晚﹐敗葉飄黃。萬里關山牢落﹐一天風雨妻涼。這蕭閒活計﹐向誰分訴﹐表我衷腸。霜寒露玲﹐菊瘦梧凋﹐又近重陽。信道壺中光景﹐雲水家鄕。金殿玉樓庭院﹐錦溪花塢池塘。世問虛幻﹐薄名浮利﹐都寄黃根。

百寶粒二首

橊藥濃芳﹐簾幕半捲﹐淸閒白晝偏長。院宇無塵﹐微雨過池塘。幽軒細細﹐風披竹歌﹐石枕藤牀。分外凍。看雲峯偃仰﹐髙眠晃然﹐已到羲皇。休休塵世俱忘。眞常妙用﹐安排黃卷鑪香。莫羨俗情﹐如蟻慕膻腸。淸虛淡素甘貧樂﹐縱酷暑難侵道哲堂。好棲心見素家風﹐洞中別是仙鄕。

又

一點靈光﹐輪回萬劫﹐胎卵濕化無歇。苦海無涯﹐生滅甚時徹。元根四大非堅固﹐戀此个形骸何大拙。把浮沈世夢磨開﹐慧劍割斷根孽。逍遙物外生涯﹐隨分樂天知命﹐閒伴風月。抱守元陽﹐神气自交結。乾坤倒顚翻離坎﹐這旣濟天然非扭捏。有春生夏長秋成﹐萬匯一气無別。

鸞穿柳

乘檸默契。便休休倦役﹐結茅歸裏。一任貌琳威鎭﹐虎韜熊略﹐旌麾爭起。赳赳成何濟。只贏得﹑玉顏先獘。覆手一場空﹐過眼繁華虛矣。爭似樂然從己賞花穠上苑﹐魚遊春水。滿泛紅潮美。且郁陶襟懷﹐靑門歌吹。醉臥東風裹。看隨堤柳搖金藥。放適簪纓﹐亂鋪蒼翠。

天香二首

過隙年光﹐如毛塵事﹐幾人識破休矣。歸去來兮﹐雲耕水釣﹐林下澹然寧耳。翠微影裹﹐別有些﹑逍遙眞味。一曲玄歌寄天香﹐嘆物華榮頓。白茅半問而已。暢情懷﹑四時吟醉。返照人生﹐畢竟到頭何濟。坐看空華起滅﹐這混成﹑消息越眾美。大朴淳風﹐淸虛妙理。

又

若論修眞﹐玄關直指﹐外綠心上都撇。靜處踟趺﹐存神握固﹐莫辯是非優劣。任緣度日﹐除飽暖﹑其餘忘絕。一味淸閒價無窮﹐對下愚難說。端的至誠妙訣。嘆學人﹑幾曾休歇。默默昏昏﹐壺內玉花開徹。恍惚中間顯象﹐見﹐寶珠﹑光耀似皎月。悟得之時﹐同遊聖闕。

二郎神四首

嘆平生﹐饅日夜﹑勞勞攘攘。想一世浮華能幾許﹐若云問﹑電光翻掌。夢幻吞侵何日省﹐戀火院﹑纏綿業网。這人身一失﹐萬劫難逢﹐誰能回向。淸爽。猛跳出迷津欲浪。彼岸風光眞快樂﹐伴孤云﹑野鶴飄蕩。悟徹靈臺無障礙﹐似月掛寥天朗朗。滿十方三界﹐瑩徹圓明﹐逍遙吟唱。

又

平生興﹐有萬頃﹑雲山野景。竹瞳梅村蓬戶悄﹐這幽閒﹑世問難勝。一曲無弦喧宇宙﹐對沈水﹑石鑪絕聽。向林下棲遲﹐養就懶散﹐煙霞情性。復命。披短褐玄通古聖。看鷺立鷗飛沙貲岸﹐笑醱鸚﹑瓷中流梗。一枕華胥春夢覺﹐豈羨封侯列鼎。早回首歸來﹐月照松溪﹐云昆苔徑。

又

離塵俗﹐便點檢﹑林泉雅趣。竹杖芒鞋靑篛笠﹐泛煙波﹑綠蓑柔櫓。月夜江天無盡樂﹐品短笛﹑瀟湘夢渚。此消息﹐千金不賣﹐好對漁樵分付。歸去。對晚翠﹑風生小浦。勘破南華龜曳尾﹐盡教他﹑衣冠豺虎。野水添杯誰似我﹐醉外白雲深處。任秋月春花﹐暗換桑田﹐明催今古。

又

訴衷情﹐爲大地﹑眾生淚灑。曉夜憂煎貪活路。﹣盡都被﹑妻男相掛。使萬種機關圖富貴﹐全不怕﹑犁耨髙駕。勸愚迷早悟﹐後世因綠﹐眞言眞寫。幽雅。買玄妙﹐不用錢價。只用他心燈常不昧﹐要萬法﹑靈通總壓。待行滿丹成歸去日﹐把四假凡軀脫下。向桃源仙會﹐玉殿金樓﹐長春不夜。

上丹霄

嘆人生﹐如掣電﹐似浮嘔。更何消﹑苦苦貪求。榮枯得失﹐宿綠分定豈須憂。我今悟此養天倪﹐晦邊林丘。簞瓢樂﹐琴書味﹐閒中過﹐靜中休。有恬恢眞趣相酬。花朝月夜﹐大開口﹑笑展眉頭。玄珠收得默然歸﹐方外優遊。

月上海棠

應時宇宙行慈善。向苦海橫舟運方便。法界顯威光﹐說羣魔﹐隱潛逃竄。眞仙現﹐別有神通手段。上蒼委我開仙院。把大道玄﹐風任弘闡。香餌滿娑婆﹐釣金鱉﹑玉京遊玩。瓊瑤宴﹐俯嘯人問蟻戰。

一枝春

堪嗟肉傀儡﹐塵世爭奇怪。晝夜火院煎苦﹐沈埋花酒叢中﹐孽重終難攺。販骨何時徹﹐頭面翻騰﹐昧了靈源眞宰。獨我而今樂自在。放逸遊寰海。逍遙天地問﹑笑開懷。一味淸閒﹐萬兩金難買。九轉功夫足﹐步月鐫云﹐穩赴金蓮仙會。

醉中歸

過隙時光促。人身以風燭。誰信神明﹐暗裹報人災福。觀二耀如轉轂﹐晝夜翻騰榮辱。羣情苦﹐鉆鉆簇簇﹐貪迷嗜欲。獨我回頭﹐歸來隱山谷。水釣云耕﹐雅種數枝松菊。閒來後﹐歌一曲。不羨權門紅綠。養愚魯﹐淸貧自在﹐平生願足。

傾杯二首

物外回觀﹐愛河滚滚﹐空勞攘﹑爲何因故。戀惜妻男﹐競爭名利﹐念念隨他﹐蒙昧眞如。掀天富貴﹐傾城嬌艷﹐總歸何處。嘆浮生下梢﹐終久盡成虛。傷嗟是非今古。百年歡宴﹐大都幾許。夢想南柯﹐命遭北府﹐尙自貪婪﹐不尋歸路。輪回販骨﹐身伴狐貍。幾番荒蕪。饅贏得往來﹐欲浪苦流注。

又

休休我省也﹐棄世俗。洞庭探處。好行步。大藥燒成﹐寶珠收得﹐曲按無弦﹐音勝宮羽。洪揚道徳﹐風範鍾呂﹐許由巢父。向逍遙彼岸﹐尋个水雲倡。誰能繼聖徒﹐智若愚﹐六情斷滅﹐九玄通悟。妙粹沖虛﹐炳煥靈明﹐物物般般﹐無疑無慮。一眞瑩徹﹐功行滿足﹐頓超塵所。便歸來酒落﹐方外了然去。

鳳樓梧

逃暑繩牀聊慰興。翠摔森森﹐幾處花陰襯。萱艸池塘人不問。綠荷暗竊燻風信。懶把霜執嫌力困。沈李爵冰﹐責茗淸泉近。裸袒襟懷元鬱悶。籌來便有神仙分。

神仙會二首

堪嗟世上人﹐个个蚤成璽。不肯回頭﹐抵死火坑貪戀。千辛萬苦﹐甘受無辭嘆。置家計﹐慮妻男﹐恐不辦。一朝業滿﹐看你如何兔。眼光落地﹐別攺一般頭面。披毛戴角﹐怨時難分辯。早下手﹐出迷津﹐應仙選。

又

韶華似激箭﹐暗把朱顏換。我今識破﹐渾若夢中驚散。囚伽脫下﹐信任胡歌誕。盡人言﹐一乖慵﹐害風漢。大開口笑﹐世俗元拘管。落落魄魄﹐信腳水山遊玩。天涯海角﹐自有淸閒伴。細算來﹐這些兒﹐最長便。

一剪梅

身若白雲任捲舒。天涯海岸﹐自在元拘。太虛廓落是吾廬。不羨王侯﹐拱璧軒輿。一味閒閒樂有餘。從他活計﹐玲淡消練。歸來畢竟理何如。心月輝輝﹐光射蓬壺。

楊柳枝二首

頓悟眞空棄外綠﹐樂淸閒。四時進火運周天﹐種芝田。涎壇玄鑪分造化﹐飲靈泉。寥陽丹闕永綿綿﹐證金天。

又

二曜忙忙若轉丸﹐走天邊。催人販骨似丘山﹐不停閒。戀火貓兒拽不出﹐武癡頑。徧觀塵世總如然﹐好心酸。

踏雲行

無相形容﹐靈明心手。淸虛岸上栽金柳。剪除魍魎跨鶴螟﹐希夷俯嘯空山陡。劫外飛騰﹐妙中行走。杳冥鄕裹尋知友。飲余恬恢醉眞風﹐乾坤曠朗絕纖有。

粉蝶兒

欲說天機﹐柰塵寰﹑世人不信。只因他﹑夙緣無分。戀浮華﹐貪火院﹐气神虧損。販屍骸﹐迷了本來心印。悟後回頭﹐樂淸閒﹑莫勞方寸。好參求﹑妙靈玄牝。煉純陽﹐驚宇宙﹐一聲雷震。想時節﹐向蓬萊會中相等。

江神子令二首

世情誰不愛浮榮。利和名﹐兩關肩。識破歸來﹐林下傲餘生。萬頃煙霞眞伴倡﹐猿鶴老﹐水風淸。任教切騎走塵纓。掩柴荊﹐坐忘形。一味閒閒﹐斜日照窗櫃。試問知音何處也﹐云漢闊﹐遠山靑。

又

莊周蝶夢幾人醒。理圓明﹐了餘生。老計田園﹐谷口傲其耕。落日西風吹敗葉﹐云返岫﹐雨初晴。數聲髙柳暮蟬嗚。淡煙橫﹐野泉傾。千里關河﹐秋色滿山城。晦邇人間靑眼少﹐誰念我﹐養遐齡。

靑玉案

瞥然悟得長生路。平坦無來去。萬法圓融超六度。威音那畔﹐幾人曾到﹐別有逍遙處。靈明國內絕朝暮。誰薦當頭這一句。木馬嘶風泥牛許中慈云廣布﹐法雷髙震﹐密灑禪天雨。

賀聖朝二首

春光明媚﹐黃鶯出谷﹐紫燕來巢。見仙桃初放兩三枝﹐問翠竹香茅。琴書髙枕﹐柴門緊閉﹐莫放人敲。任松軒紅日照三竿﹐更蝶夢花梢。其二道人幽趣﹐蕭閒風味﹐林下雲煙。夜橫琴髙隱翠微間﹐看月印寒泉。逍遙昤唱﹐還鄕宮調﹐雪曲無弦。這玄珠收得未朝元﹐作住世神仙。

長思仙

醉中醒﹐夢中醒﹐月浸松窗枕蕈淸。誰家搗練聲。訴眞情﹐樂眞情﹐竹外流泉漱石嗚。雲山疊翠屏。

西江月二首

莫羨金閨鮪猷﹐好攀仙桂枝柯。悟來心鏡不須磨﹐頓泯浮華物我。返照壺天日月﹐休言塵世風波。長拖瘦玉泛無何﹐歸去煙蘿深外。

又

形物𨿽居宇內﹐夢魂長玩臺州。山堂眞趣與誰酬﹐窗外梅疏竹瘦。千里煙霞冉冉﹐半簾風月颼颼。天公賜我這淸幽﹐料想浮生難勾。

訴衷情二首

夜深人悄漏聲殘﹐秋色滿江幹。寒煙野塘橫渡﹐誰寫畫圖問。風瀝瀝﹐月彎彎。坐更闌。寶鼎香燼﹐銀漢星稀﹐蝶夢飛還。

又

楮冠竹杖友南華﹐耕釣老生涯。焉能系而不食﹐吾志豈匏瓜。忘扣角﹐憶歸搓。傲漁家。煙波萬頃﹐紅寥灘頭﹐醉臥兼葭。

小重山

自古髙人遠市郾。超然離俗表﹐隱林泉。曾聞宣聖有遺言。仁智者﹐山水窟中安。無事惱心問。猿鶴爲朋友﹐養成丹。白雲深處樂幽閒。明月下﹐一曲小重山。

大官樂四首

春

踏靑放適遊人悅。江山明湄陽和節。出谷新鶯聲軟怯。柳綿零落如飛雪。

夏

石橊色蘸香囊血。綠荷如蓋蓮開葉。避暑登樓心爽潔。霜紋揮落寥天月。

秋

登髙雅會時當九。黃花乍坼束籬後。煙淡波寒誰信受。風敲紅葉霜林瘦。

冬

斜橫疏影天香軟。玲齋夜話詩魂遠。好把紅潮頻滿勸。任教六出風撩亂。

鷓鴣天四首

春

小隱村居樂至閒﹐興來吟首鷓鴣天。桃花笑日開紅錦﹐門柳垂絲裊翠煙。扃華戶﹐掃苔錢。困時禪塌枕書眠。有人問我修何事﹐夢載華胥月一船。

夏

弄舌閒禽向郁林﹐滌蒸散發趁松陰。淸風習習來冰蕈﹐陶寫眞情取次吟。天似水﹐柳如金。火雲疊翠出遙岑。危樓安枕王孫趣﹐靜室忘機逸士心。

秋

乍覺西風吹葛衣﹐蕭蕭秋色滿華夷。催排養麥花開日﹐點勘梧桐葉落時。鴉噪晚﹐客思歸。一川禾黍正離離。蟬聲莫向髙枝叫﹐切恐賓鴻苦皺眉。

冬

一夜嚴凝作苦寒﹐頭明六出落人問。彤雲摻粉蛾飛舞﹐柳絮隨風蝶往還。梅影瘦﹐竹枝彎。一丘湖玉倚欄幹。何人助我丹靑力﹐寫入幌山子細看。

華溪仄

華溪仄。春風也是人問客。﹝人問客﹞飄零南北﹐幾時休息。不如學个商山伯﹐石樓云殿銷塵邇。丹丘閒看﹐老松千尺。

花心動

劫外威音﹐嘆勞生荒蒼﹐幾曾知覺。勘破轉輪﹐擘碎虛空﹐遊戲六門無著。塊然蕙帳胡牀穩﹐看鐵樹應時花灼。慧光爍﹐大明寶殿﹐玉龍盤磚。一顆玄珠踴躍。進霞彩輝輝﹐萬神懼樂。放去收來﹐逆順縱橫﹐雪曲頓超素鑰。眞情欲訴憑誰說。見胎卵﹑夢魂交錯。曉天廓。聽吹鳳樓畫角。

月中仙

歷劫淸凝﹐鑑無私瑩澄﹐誰是宜表。沖虛浩渺。統萬靈機變﹐恢恢臨照。湛然包大道。體難測﹑窮通暗報。素碧誰能到。寂寥九陽﹐閒靜至玄奧。乾元浩立靑霄﹐覆三千大千﹐神用樞要。髙明杳杳。應四時生化﹐淸虛顚倒。慧風空外掃。更廓朗﹑羣迷怎曉。我今深通了。歸來賞玩逍遙好。

成功了二首

瞥然曉。便識破浮生﹐一場虛矯。利路騵馳﹐光陰迅速﹐空惹物情衰老。自歌自笑。念好景﹑幾人曾到。故園春色﹐海棠半開﹐綠楊輕裊。休休萬事了。聽亂山深處﹐杜鵑啼叫。歸去來兮﹐長安古道。隱隱斷霞殘照。洞庭寂悄。嘆門外﹑落花風掃。故人別後﹐靑霄鳳吟杳杳。

又

悟浮世。把萬事紛紛﹐盡皆忘棄。藜杖云巾﹐麻絳紙襖﹐便是隨身行李。玩山游水﹐要到處﹑樂然從己。兀兀騰已歡細騰﹐逍遙自在﹐快活誰比。同流看子。是這些消息﹐想般活計。一味眞歡﹐君還會得﹐人靜月明千里。對小齋﹑幾枝寒藥。有誰知我﹐西山半軒曉翠。

洞淵集卷之五竟

