心目論

經名﹕心目論。原不著撰人﹐應爲唐吳筠撰。底本出處﹕《正統道藏》太玄部。

心目論

人之所生者神﹐所托者形﹐方寸之中﹐實曰靈府。靜則神生而形和﹐躁則神勞而形斃﹐深根寧極﹐可以修其性情哉。然動神者心﹐亂心者目﹐失眞離本﹐莫甚於玆。故假心目而發論﹐庶幾於遣滯淸神而已。且日心希無爲﹐而目亂之﹐乃讓目曰﹕予欲忘情而隱逸﹐率性而希夷﹐偃乎太和之宇﹐行乎四達之。逵﹐出乎生死之域﹐入乎神明之極﹐乘混沌以遐逝﹐與污漫而無際。何爲吾方止﹐若且視﹐吾方淸﹐若且營﹖覽萬象以汨予之正﹐悅。美色以淪予之精﹐底我邈邈於無見﹐熙熙於流鈣﹐搖蕩於春臺﹐悲凍於秋甸﹐凝燕壤以情煉﹐望昊門而發變﹐瞻楚國以永懷﹐俯齊郊而泣戀﹐翳庶念之爲感﹐皆寸眸之所眩﹐𨿽身唬美飾﹐口欲厚味﹐耳歡好音﹐鼻悅芳气﹐動予之甚﹐皆爾之謂﹐故爲我之尢﹐職爾之由﹐非爾之慧﹐而誰之仇乎﹖

目乃忿然﹐而應之曰﹕子不聞一人禦域﹐九有承式﹐理由上正﹐亂非下武。故堯俗可封﹐桀眾可趣﹐彼殊方而異類﹐猶咸順乎帝則。統形之主﹐心爲靈府﹐逆則予捨﹐順則予取﹐喜祥以之招﹐悔吝以之聚。故君人者制理於未亂﹐存道者克念於未散﹐安有四海分崩而後伐叛﹐五情播越而能貞觀者乎﹖曷不息爾之機﹐全爾之微﹐而乃辧之以物我﹐照之以是非﹐欣其榮﹐戚其辱﹐暢於有餘﹐悲於不足﹐風舉云逝﹐星奔電倏﹐紛淪鼓舞﹐以激所欲。旣汨其眞而混其神﹐乖天心而悖天君﹐焉得不溺於造物之景﹐迷於自然之津哉﹖故俾予於役﹐應爾之適﹐旣嬰斯垢﹐反以我爲咎。嗟乎嗟乎﹐何獘之有。

心乃啾然久焉﹐復謂目曰﹕顧予與爾﹐誰明其旨。何隱見之隔﹐而玄同若此﹖旣庶物之爲患﹐今將擇其所履﹐相與超塵煩之彊﹐陸淸寂之鄕﹐妝擷黑﹐吸晨光﹐咀瑤華﹐漱瓊漿﹐斯將期靈化於羽翼﹐出雲霞而翺翔﹐上升三淸﹐下絕八荒﹐托松喬以結友﹐偕天地以爲常﹐何毀譽之能及﹐何取捨之足忘。諒予圖之若玆﹐其告爾以否藏。

目曰﹕近之矣﹐猶未爲至。若然者﹐所謂欲靜而躁隨﹐辭埃而滓襲﹐間乎反本之用﹐方邈然而獨立。夫希夷之體也﹐捲之無內﹐舒之無外﹐寥廓無涯﹐杳冥無對﹐獨捐玆而取彼﹐故得小而遺大﹐忘息陰以滅影﹐亦何逃於利害﹐伊虛室之生白﹐方道徳之所載﹐絕人謀於未兆﹐乃天理之自會。故玄元挫銳以觀妙﹐文宣廢心而用形﹐軒帝得之於罔象﹐廣成契之於查冥﹐顏回坐忘以大通﹐莊生相天而能精。歷眾聖以稽徳﹐非智謀之是營。蓋水息瀾而喚徹﹐塵不止而鑑明﹐未違世以髙舉﹐亦方寸之所寧。故能泊然而常處﹐感通而斯出﹐不光而曜﹐不祕而密﹐冥始終而誰異﹐與萬物其爲一。因而靡得﹐是以罔失﹐誠踵武於坦塗﹐可常保於元吉﹐若棄中而務表﹐乃微往而不窒。其故何哉﹖水積而龍蟠﹐林丰而獸居﹐神柄於空洞﹐道集於玄虛﹐苟不剖其所有﹐焉得契其所無。非夫忘形靜寂﹐瑕滓鏡滌﹐玄關自朗﹐幽鍵已辟﹐曷可度於無累焉﹖不然﹐安得駕八景﹐升九霄﹐睹金闕之煌煌﹐步紫庭之寥寥﹐同浩劫之罔極﹐以萬春爲一朝乎﹖

心於是釋然於眾慮﹐凝澹於猶豫﹐澄之而徐淸﹐用之而不遽﹐致謝於目日﹕幸我以善道﹐弘我以至言﹐覺我以大夢﹐啟我以重玄﹐升我以眞階﹐納我以妙門﹐縱我以廣漠之野﹐遊我於無窮之源。旣匪羣而匪獨﹐亦奚靜而奚誼﹐協至樂之恆適﹐抱眞精而永存﹐遣之而無遣﹐深之而又深﹐通乎造化之祖﹐達乎乾坤之心。使我空欲視於目盲之外﹐塞將見於玄黃之林﹐覬有而如見空寂﹐聞韶而若聽谷音﹐與自然而作倡﹐將無欲以爲朋﹐兔驅馳於帝主﹐保後天之所能﹐窒欲於未兆﹐解紛於未擾﹐忘天壤之爲大﹐忽秋毫之爲小﹐處寂寞而聞和﹐潛混俱而見曉﹐應物於循環﹐含光而閉關﹐飄風震海﹐迅霆破山﹐滔天焚澤﹐而我自閒。彼行止與語默﹐曾何庸思於其問哉。

心目論竟

