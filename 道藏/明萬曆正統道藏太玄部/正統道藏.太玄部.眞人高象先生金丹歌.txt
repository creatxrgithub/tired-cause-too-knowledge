眞人髙象先金丹歌

經名﹕眞人髙象先金丹歌。一篇﹐髙象先撰﹐出於北宋時期。底本出處﹕《正統道藏》太玄部。

眞人髙象先金丹歌

髙先﹐字象先﹐朐陽人也。余素昧平生﹐祥符六年﹐因四明傳神僧禹昌﹐始得識公面於京師。佳其負才學而輕名壯﹐陶陶然以酒自娛﹔又視其眼光溢臉﹐嘆日﹕眞明了人也﹐始與定交﹐然莫測有他衛。洎七年秋﹐觀公《承醉答諸宮髙負外歌》一首﹐幾二千言﹐𨿽朝上帝問道西華﹐率皆寓言。其排邪斥僞﹑嬌正歸眞﹐眞一之道也。余不佞春秋六十四矣﹐學道四十年問﹐百師千友﹐萬言億術﹐皆蒙蒙相授﹐迷迷相指﹐其皎然明白若象先是歌者﹐未之前聞。余懼覽者目爲狂怪之詞﹐不悟至眞之道﹐遂爲注解﹐以示將來。

歌曰

東海髙先眞作怪﹐一个了心無比大﹐塞破乾坤造化鑪﹐跳出陰陽生死海。

雄哉權握天地機﹐上蒼不許自身奇﹐閒談王霸渾多事﹐鋒錯不露將誰知。

憶昔余年十四五﹐明經早欲幹明主﹐壯心不伏低時才﹐遂弄棧毫業詞賦。

賦成齷齪翻自鄙﹐篆刻雕虫安足貴﹐旋操洪筆落宏詞﹐將應大中天子制。

前年攘臂來京輩﹐曼倩飛書方自薦﹐酒酣覽鏡照客容﹐遽駭潘安鬢華變。

捨鑑撫膺吁自語﹐倏忽浮榮寧足慕﹐金闕遂拋方正科﹐玉京上應神仙舉。

神仙舉業竟何以﹐萬卷無師問深旨﹐何殊乘艦泛尾間﹐南北東西渺無際。

八月十五天淸明﹐閉關思道心冥冥﹐兀然四大生虛白﹐不覺一靈升太淸。

太淸四顧何漫漫﹐水晶宮殿冰相鉆﹐巍巍雙闕橫云端﹐玉牌金篆題廣寒。

廣寒宮中有平道﹐倒景未升天未曉﹐絳鳳紫鸞柄碧林﹐白鹿黃猿睡瑤艸。

以指叩關聲未已﹐有吏開關問行止﹐遽報髙先字象先﹐思眞不覺飛魂至。

仙官得旨聽然入﹐有頃雙童出相揖﹐玉宸有命召先生﹐霞披飄飄玉趾急。

雙童引去黃金砌﹐絳節霓旌森羽衛﹐雉扇雙開見粹容﹐再拜鞠躬俟天意。

玉宸謂我凡問子﹐矣矣修眞肯如此﹐急徵仙籍問仙名﹐仙官答云有名字。

舉世何人識河車﹐子當西去求西華﹐西華夫人掌樞紐﹐使當指與眞丹砂。

仍命雙童爲前導﹐縹縹渺渺淩飛霞﹐百萬里兮何咫尺﹐倏然已抵金天涯。

朱曦半出扶桑東﹐輕雲夾之光幢蒙﹐百花摘引如長虹﹐抓楹攫檻皆虹龍。

琳瑯琪樹何靑蔥﹐天風四觸聲玲瓏﹐珠璣寶殿森其中﹐雙童指曰西華官。

宮中彩仗何昭晰﹐有女方年十七八﹐鬢髮繽紛垂暮云﹐素容輕淡凝春雪。

雙童前宣玉宸旨﹐送到象先髙處士﹐已題仙籍有仙名﹐夫人爲指長生理。

夫人受命雙童去﹐揖坐從容與仙語﹐萬卷仙經傳世問﹐不遇眞人安得悟。

夫人爲我張華筵﹐珊瑚玳瑁寒相鮮﹐紛羽駕兮飛雲耕﹐召雙童兮邀彩鸞。

羣仙集兮祥雲聚﹐天樂鏗鍧聲四舉﹐滴瀝金漿帶露傾﹐婆娑丹鳳和云舞。

素容潛溢兮朱顏酡﹐獻酬交錯兮歡何多。夫人顧我兮歌短歌﹐聖賢莫若邱與軻。

借問邱軻今何在﹐空畱冢墓髙嗟峨。前豪後傑循一轍﹐溺名濤兮沈利波。

甘隨石火風燈去﹐莫有柄心追大羅。紅塵此日佳吾子﹐擺落浮榮如脫屐。

向來虔奉玉宸言﹐爲君析理長生事。君不見古皇問道崆峒室﹐𨿽得宏綱未全悉﹐

回頭蜀國訪峨眉﹐天眞皇人與眞一。眞一之道何所云﹐莫若先敲戊己門。

戊己門中有金子﹐金子便是黃芽根。黃芽根爲萬物母﹐母得子兮爲鼎釜。

日月魂華交感時﹐一浮一沈珠自飛。明珠飛到昆侖上﹐子若求之憑罔象。

得之歸來歸絳宮﹐絳宮蒸入肌膚紅。肌膚紅﹐鬢髮黑﹐北斗由玆落死籍。

大哉九十日成功﹐髻霏喬山有遺迹。又不聞﹐叔通從事魏伯陽﹐相將笑入無何鄕。

準連山作《參同契》﹐畱爲萬古丹中王。首日乾坤易門戶﹐乾道男兮坤道女。

世人不識眞陰陽﹐茫茫天下尋龍虎。日爲離﹐月爲坎﹐日月爲易相吞啖。

金烏死﹐玉鬼生﹐萬物生因天地感。天地氤氳男女娠﹐四象五行憑輻輳。

晝夜屯蒙法自然﹐焉用孜孜看火候。采有時﹐取有日﹐采兮取兮須愼密。

勿使驪龍驚覺來﹐天眞喪去明珠失。萬一畱心契上淸﹐上淸非道胡能升。

眼前有路不知處﹐造空伏死徒冥冥。返精內視爲團空﹐臍下彊名太一宮。

先想神鑪峙乎內﹐次存眞火炎其中。常當半夜子時起﹐采日月華投鼎裹。

妄將津液號金精﹐漱下丹田作神水。自云沖妙符希夷﹐脫胎十月生嬰兒。

勞神疲思良可嘆﹐往往容色先人衰。有烹金石爲九還﹐砂中抽汞丹取鉛﹐

團作一斤安土釜﹐炎炎凡火相烹煎。其中方色各歸一﹐依稀亦有黃芽出﹐

似是而非迷殺人﹐往往餌之成瘋疾。忽斷鹽﹐忽斷谷﹐或陽兮孤柄﹐或陰兮寡宿﹐

或向隅而坐忘遺照﹐或遁迹兮探山窮谷﹐或餌便溺爲九還﹐或煉桑灰爲大丹﹐

或陰采兮復陽﹐采沂精气兮衝泥丸。何事千岐並萬路﹐埋沒眞詮無覓處。

艸仙拍手笑方歸﹐人間四大颯然悟。悟來嘿嘿心自知﹐騰騰兀兀都無機。

信哉﹐端坐盤陀石﹐始覺奇之﹐又怪之。嘗聞古仙有遺語﹐探山不是修眞所。

許錯長尋偃月鑪﹐遊徧雄都並會府﹐二年出處當京國﹐求个同人求不得。

徧歷英才與雋才﹐未嘗失口談眞寂。有客通衢情忽忽﹐雙睛激電如驚鵲﹐

渾渾行當艸小問﹐鸚中一鶴孤突兀。迆邐潛隨復潛視﹐神骨𨿽奇容色悴。

此必髙才下位人﹐揖坐從容詢姓氏﹐答我江陵王者孫﹐祖先世列荊南君﹐

旋屬建隆眞主出﹐聽然納璽稱蕃臣。我昔少年心膽雄﹐文場一戰魁艸公﹐

豈思一射失前望﹐武陵曾薦阿房宮。蹤迹因玆沈下吏﹐九品公裳靑寧地﹐

折腰趨入謁刺史﹐階下一拜不如死。早是徒勞顧飄蕩﹐那堪枉被相誣罔﹐

由賴漢紹明霍光﹐得全首領歸南陽。旋辱天王需恩渥﹐一命遺催尉西洛﹐

自嗟薄命非貴人﹐退歸南海怡天眞。負郭良田幾百頃﹐禾黍離離墮云穎﹐

王租輸外有餘儲﹐足養嵇康懶惰性。去歲驚聞王禦史﹐嘗把文章奏天子﹐

向來已庾麋鹿心﹐不顧絲綸重及此。外龍諸葛徒權奇﹐今日升平何所施﹐

拂衣安得修仙子﹐九天髙約云爲梯。獨步長階方自適﹐喜辱先生問塵迹﹐

各當擁手登酒樓﹐酒酣髙歌豁胸臆。武陽鴻鍾百餘列﹐速飲連傾不得歇﹐

直宜潑向沃焦山﹐大江須枯海須竭。坐中筆我一千言﹐龍門浩浩傾詞源﹐

勢央昆侖塞渤淤﹐聲撼天關搖地合。數百言兮何磊落﹐囚龍掣斷黃金索。

霹靂一聲涇水湄﹐雲中推下馬頭雹。數百言兮何髙奇﹐虛籟寒生瓊樹枝。

誰將宋玉倚天劍﹐秋空截斷雙虹蜆。數百言兮何淸苦﹐霜猿斗月月當午。

霸陵衰柳怯秋風﹐金穀殘花愁暮雨。數百言兮何達觀﹐萬象彊名聲一斷。

大哉眞覺覺來心﹐一切聖賢拂如電。雄哉朴凸歌中毫﹐寶之未敢呈吾曹。

正當覃士急棧錘﹐紙價恐增朝夕髙。奇君手有謫仙筆﹐奇君身有謫仙骨。

吾皇丰爵安得摩﹐蛟龍不是池中物。我有赤龍天上訣﹐有口人問未曾說。

奇君雄負天仙才﹐不惜天機爲君泄。庸兒莫笑作虛狂﹐爲君一躍大羅月。

眞人髙象先金丹歌竟

