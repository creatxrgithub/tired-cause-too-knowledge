亶甲集

經名﹕亶甲集。原題西秦降眞子趙民述﹐疑出於宋代。一卷。底本出處﹕《正統道藏》太玄部﹐眾術類。

亶甲集

西秦降眞子趙民述

志人若覓長生理﹐子細窮尋大道源﹐旣曉赤龍盤黑海﹐須交白虎外朱軒。

五行備入黃金域﹐九轉終歸紫府門﹐見得此中仙境趣﹐也宜早早度兒孫。

勤心久慕希夷道﹐果遇眞人指道芽﹐認得坎髙柄玉樹﹐從他禽獸駕河車。

虎龍交媾安神室﹐時日循環作寶花﹐七反九回功畢後﹐柢餐一粒向仙家。

遁迹爲儒且混塵﹐周遊到處樂天眞﹐虔心幸遇超凡果﹐養道明知住世因。

一黑胎中收鳳髓﹐兩弦闡內育仙賓﹐陰陽數足成丹餌﹐便是長生洞裹人。

性靈孤僻藝孤髙﹐行盡天涯少道交﹐能使日魂居月魄﹐會分陰數應陽爻。

調和鼎內庸凡火﹐密固鑪中養聖胞﹐九九非愆時候足﹐犬應得餌化此蛟。

若更塵骨亦非難﹐金木交並理最淵﹐抱得金烏來北海﹐隨將玉兔過秋天。

三才有備髙恩助﹐百日無差藥力全﹐頻服自然延甲子﹐任他滄海變成田。

無功功裹用無功﹐功外無功合聖功﹐識得坎髙居上下﹐任從烏兔走西束。

丹沾瓦礫爲珍寶﹐老餌刀圭反幼童﹐此道幽微人少會﹐字中隱義義居中。

得道來來離卻秦﹐狂訝自詠爲淘人﹐陰陽發用興他業﹐鉛汞收藏濟己身。

莫訝忠言頻誘引﹐等閒光景失邊巡﹐但能煉服仙家藥﹐不礙淸朝作大臣。

若覓長生不死鄕﹐甲庚修作藥中王﹐會驅陰鬼隨虫化﹐能佐陽神益命長。

非畏海傾山潰爛﹐何愁體朽鬢蒼浪﹐孜孜早願同人悟﹐莫遣延遲恐受殃。

得悟虛無信有哉﹐能交智識辯難猜﹐龍披甲木居髙化﹐虎踞庚金隱北胎。

八卦爻中分四象﹐九霄宮裹契三臺﹐從凡入聖皆因此﹐爲采寒宮翠玉瑰。

萬卷仙經細意窮﹐不逢眞訣饅勞功﹐龍飛碧落髙金洞﹐虎走玄胎向坎宮。

問盡世人難會得﹐傷嗟志士未能通﹐回心早識無中有﹐兔使流年疾似風。

丹砂一粒有何殊﹐能點衰軀作壯夫﹐奪得乾坤初造化﹐吞來臟腑脫榮枯。

陰衰反朴凡人訝﹐陽盛還淳聖者呼﹐上古神仙服此藥﹐更無別法顯虛無。

世人不識水中金﹐看盡丹經理最深﹐窮取坎髙知否泰﹐方教卯酉自浮沈。

若歸紫府先由丙﹐要采瓊花出在壬﹐詩句直言言妙訣﹐更於別處莫畱心。

壺中一景少人知﹐知者無迷達者稀﹐莫指仙經圖自悟﹐須憑口訣泯他非。

延年必籍玄珠力﹐熬藥探窮造化機﹐頻餌一丸陰鬼去﹐極陽輕體向空飛。

祖宗陰徳嗣承仙﹐爲遇還丹力驗篇﹐金水互並歸戊己﹐寅申數足運時年。

開鑪五彩輝神室﹐入腹三魂反洞天﹐認取詩中幽隱意﹐莫於別處問眞詮。

陰采陽收應卦爻﹐合和入鼎虎龍交﹐龍逢虎似豺當犬﹐虎遇龍如雀見貓﹐

七度推遷居聖域﹐一回沐浴動神胞﹐靈丹善易凡夫體﹐鸚餌爲鸞宿鳳巢。

會煉仙丹別有由﹐古今眞訣理相投﹐盡言壬子馭金虎﹐皆說靑童探火牛。

朝去暮還巡蓋載﹐日來月往運春秋﹐方知此法門難入﹐侯殺人問好道流。

不遇眞詮理不精﹐饅勞神思若相縈﹐旣教赤子離玄室﹐須遣黃婆戀紫英。

一黑若差神易散﹐六爻𨿽備藥難成﹐勸君最好勤修餌﹐餌了神全體自輕。

髙官坎位少人知﹐知者非云達道基﹐癸母常騎白馬子﹐丁翁愛養黑龜兒﹐

一千日內朝黃主﹐十二樓邊外紫帷﹐莫訝此言多顯煥﹐等閒年限有傾時。

負琴枉酒道相和﹐細算人生得幾何﹐逢快樂時須快樂﹐任蹉跎處且蹉跎。

水中若見嬰兒貌﹐火裹應聞姥女訝﹐調制但能延壽數﹐從他日月疾如梭。

北瞑深處隱紡魚﹐釣得將來配月賒﹐引入黃宮朝聖闕﹐種於紫府作仙蔬。

骨堅似玉顏無易﹐腸化爲筋性反初﹐陰部自然除字號﹐陽神不肯逐三車。

采得天池玉藥寒﹐若教髙女兒應歡﹐相將便入春君帳﹐次第須登赤帝壇。

一百刻中巡甲子﹐萬千日內造神丹﹐羣氓遇著爲仙客﹐燕雀餐之化鳳鸞。

日修修徳遇眞翁﹐說盡虛無理盡同﹐旣曉仙家鉛汞訣﹐定知塵世利名空。

堆金聚玉應難比﹐度子延孫爲累功﹐豈在瞻星兼禮月﹐道成方表宿綠通。

迷徒不識水中金﹐饅向天涯海畔尋﹐知得黑鉛成至寶﹐自然朱汞作寒林。

靑童善唱宮聲曲﹐坎母能彈徵調琴﹐請入壺中同宴會﹐晝宵歡似玉龍昤。

陰符道徳露玄機﹐句句篇篇說盡詞﹐母長成兒堪愛惜﹐白猶存黑莫施爲。

火生巽木還述果﹐水入髙鄕反善基﹐窮盡世問無限法﹐除非丹藥殺三尸。

道可道兮玄復玄﹐志人遭際契天然﹐混成物象俱生坎﹐發化根基盡在乾。

每煉丹砂神坦坦﹐因餐紫藥體鯀鯀﹐八千一百三年數﹐不向塵寰作地仙。

眞人善會采瓊花﹐與汞爲親合破菇﹐四象足歸黃世界﹐五方全號紫河車。

能圖朽殼成堅體﹐善漑枯根發嫩芽﹐便是淮南王法度﹐載將雞犬向仙家。

煉就仙丹混世問﹐不逢眞訣饅居山﹐誰知萬物皆同道﹐豈信三峯合二關。

一黑嬰兒揚玉貌﹐九宮姥女戴金顏﹐吾因昔日準些小﹐直至如今鬢不斑。

入口金丹有甚工﹐燻蒸四體气和通﹐攺形換骨爲眞子﹐卻老停顏作少童。

爲采陽中紅女子﹐匹歸陰裹白頭翕﹐因玆永保無窮壽﹐流俗焉知有此功。

域中四大道居先﹐福鮮焉能了汞鉛﹐不信抽鉛爲大藥﹐柢言燒汞補丹田。

迷徒往往迷亡世﹐悟者頻頻悟得仙﹐自古軒轅黃帝法﹐修成九鼎去升天。

碌碌尋人未得人﹐幾回沈想可傷神﹐盡知漸漸成塵土﹐猶自孜孜戀寶珍。

一法包含千萬事﹐數丸能住百餘春﹐詩中早願同人悟﹐莫信來生再有因。

亶甲集竟

