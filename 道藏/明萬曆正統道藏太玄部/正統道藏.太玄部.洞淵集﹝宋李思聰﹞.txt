洞淵集

經名﹕洞淵集。宋李思聰集。九卷。底本出處﹕《正統道藏》太玄部。

進洞天海嶽表

虔州大中祥符宮道士臣李思聰。臣竊以瑯函翠札﹑玉岌紫書﹐捲帳頗繁﹐尋譯彌廣。粵若三淸奧妙之典﹐煥乎《五嶽眞形之圖》﹐古存闈苑之文﹐今有十洲之記。眞風綿邈﹐史氏弗論﹐歷代英儒﹐罕畱編錄。臣每因朝修之暇﹐焚竈之餘﹐密扣幽微﹐輒排次序。𨿽丹臺廈遠﹐紫府幽深﹐具載畫圖﹐豁如指掌。使崇上之士﹐同贊國風﹐味道之流﹐上祝宸籌。忝遇泰寧之運﹐式揚淸淨之風﹐博采仙圖﹐久歸上聖。臣誠惶誠恐﹐頓首頓首。恭惟體天法道欽文聰武神聖孝徳皇帝陛下。執祥符而禦歷﹐握金鑑以臨民﹐道冠百王﹐徳降千古。堯云庇野﹐萬匯昭蘇﹔舜日麗天﹐八弦和煦。遂遣東夷南越之俗﹐稽顆歸仁﹔北胡西虜之民﹐傾心順化﹐凡遭聖運﹐盡罄惟深。切念臣幼年以來﹐苦心本教﹐每覽前賢述作﹐道門異事﹐率多泛濫﹐罕究根源。臣夙夜精心﹐討尋經錄﹐采摭事實﹐形於篇章﹐久歷歲時﹐頗盈編軸。今撰成《玉淸縱極圖》《洞天五嶽圖》《蓬壺闈苑圖》《大淇靈漬圖》《名山福地圖》《金液還丹圖》。幸逢昭代﹐不敢藏於﹐蝸室﹐輒思上達龍庭。若得少經睿覽﹐卽臣生平苦辛﹐不爲虛棄。輒敢隨表進呈﹐干犯冕旎﹐無任戰汗憂兢﹑悚惕屏營之至。臣誠惶誠懼﹐頓首頓首。謹言。

宋皇佑元年十二月日

虔州祥符

官道士臣李思聰狀奏

乞進洞天海嶽名山圖狀

虔州大中祥符宮道士李思聰。右思聰﹐艸野微軀﹐生逢昌運。長遇無爲之教﹐叨居有道之朝。性愚罔究於仙書﹐智淺曷量於淇渤。以思聰自明道元年﹐相次於道門祕典﹑列聖眞詮﹐探迹幽微﹐精究妙本﹐撰成《玉虛遊極圖》﹐述虛無旋象之神化﹔《洞天五嶽圖》﹐贊五嶽仙山之靈境﹔《蓬壺闈苑圖》﹐頌蓬島十洲之勝盤﹔《大淇靈漬圖》﹐序龍宮海讀之奧妙﹔《名山福地圖》﹐吟紫府丹臺之祕景﹔《金液還丹圖》﹐集神仙之火候﹔其圖廣大﹐慮煩尋繹﹐又別纂集《臥披圖》一十軸﹐並已了畢。念以思聰采摭事實﹐刻苦彌年﹐柢願美贊於皇猷﹐豈敢叨求於帝渥。今遇乾元節將近﹐擬乞以前件圖子陸本﹐並《臥披圖》一十軸﹐具狀通納﹐乞與進呈者。

右具如前。所據道士李思聰狀﹐陳述前項外﹐臣良肱與當州眾官﹐體訪得道士李思聰﹐潛精道行﹐積思仙書﹐歲紀浸深﹐功勞備著。蓬山洞府之詠﹐玉淸遊極之言﹐纂爲畫圖﹐贊之詩序。英辭昭灼﹐妙格淸新﹐宜備睿觀﹐以暢眞教。況乾元慶旦﹐方貢盈庭﹐惟妙本於髙仙﹐願同符於聖籌。儻隨旅幣﹐得觀凝旎﹐傾切之心﹐庶獲聞達。其《玉淸遊極》等圖﹐各有詩序﹐命辭措意﹐實有可采。當州見今收掌﹐未敢進呈。

伏候勃旨。

中書劉子付昭信軍

虔州奏大中祥符宮道士李思聰狀﹐自明道元年﹐相次於道門祕典﹑列聖眞詮﹐采迹幽微﹐精窮妙本。撰成《玉淸遊極圖》﹐述虛無遊象之神化﹔《洞天五嶽圖》﹐贊五嶽仙山之靈境﹔《蓬壺閱苑圖》﹐頌蓬島十洲之勝盤﹔《大瞑靈讀圖》﹐著龍宮海漬之奧妙﹔《名山福地圖》﹐吟紫府丹臺之祕典﹔《金液還丹圖》﹐集神仙之火候。圖子六面﹐並《臥披圖》一十軸﹐乞與進呈。當州眾官看詳實可采﹐其圖見在本州收掌﹐未敢上進。伏候勁旨。

右奉聖旨﹕宜令虔州入遞進呈。付虔州。準此。皇佑二年三月二十七日。

洞淵集卷之一

沖妙先生李思聰集

三界詠序

夫三界詠者﹐應三才也。列八十一章者﹐應九九之數也。玉淸詠贊三淸旋象之神化﹐洞天詠著五嶽洞天之勝盤﹐海山詠述蓬壺板苑之仙景﹐三才備矣﹐九數生焉。昔希夷先生著指玄篇﹐言修身養黑之妙理﹐臣今昤三界﹐詠述虛無洞天海島之奧區﹐今古異同﹐各言其志﹐並按仙經寶錄鳳蘊霄書﹐備究根源﹐非敢臆說﹐退暫膚淺妄扣淵微﹐柢期傅修眞羽服之流﹐豈敢示英辭學林之士﹐味道君子同暢眞風﹐時宋皇佑二年上元日序。

三淸詠敍敍三淸傳降經鐮事迹

元始天尊者﹐卽天地之精﹐極道之祖黑也。本生乎自然﹐消卽爲黑﹐息卽爲神。不始不終﹐永存綿綿。居上境爲萬天之元﹐居中境爲萬化之根﹐居下境爲萬帝之尊。無名可宗﹐故曰天尊﹐始世人天矣。不可以理測﹐不可以言荃﹐生萬物而不宰﹐化萬類而不言﹐至尊至極﹐乃曰天尊。居玉淸聖境淸微天官焉。

玉晨道君者﹐乃大道之化身也。言其有不可以隨迎﹐謂其無復存乎恍惚。所以不有而有﹐不無而無﹐視之無象﹐聽之無聲﹐於妙有妙無之問﹐大道存焉。道君卽審道之本﹐洞道之元﹐爲道之黑﹐卽師事元始天尊﹐稱受道弟子焉﹐猶是老君稟而師之矣。居上淸眞境﹐禹余天中降金科寶錄三洞仙經﹐付經師郁羅翹眞人傳教於萬國焉。

混元老君者﹐乃元黑之祖宗﹐天地之根本也。歷劫行化代代爲師﹐或在九天﹐或遊四海﹐。不可無師教﹐不可無主。立乃師事玉晨道君﹐稱受道弟子焉。或降太微勾陳六星中卽號曰天皇大帝曜魄寶至周降生﹐孔子嘗曰﹕老聰者﹐吾之師也﹐而問禮焉﹐仰之如猶龍。自開辟以來﹐五十餘度降見﹐西度流沙﹐下化中國﹐爲三教宗師﹐作百王軌範。千古行道﹐神變無方。居太淸仙境太赤天中焉。

紫微北極五靈帝君者﹐位居中天紫微﹐垣爲萬象宗師﹐眾星拱之焉。昔龍漢元年﹐爲北陰鄧都羅山﹐六洞鬼神妖魔﹐出行人問﹐殺害生人﹐尢甚莫能制禦。上帝召北帝﹐統神將天兵﹐驅蕩氛邪﹐救護兆庶﹐功成升帝入中天﹐自然總極紫微之位。七眞曰﹕我祖師北極歷劫已來﹐勤苦香燈﹐供養三淸﹐功滿徳備﹐而升入紫微帝位﹐出入常有華蓋相隨﹐星光七寶燦爛。上徹諸天﹐下照萬國﹐每月二十七日下降﹐察世人罪福焉。

《度人經》者﹐卽元始天尊在始靑天中演四方元始眞文﹐五帝魔王名諱﹐諸天內音之辭﹐眞文奧妙非世常辭﹐諸天大聖所祕於紫微之宮。上帝憫天地陰陽有劫壞之數﹐救地獄有五苦八難之魂。諸天神仙乞演靈音﹐救度兆庶﹐上消天災﹐下禳毒害﹐安鎭國祚保天長存﹐斯經尊妙﹐爲萬道之宗焉。

《黃庭經》者﹐卽玉晨道君在上淸眞境紫微上官藥珠闕內而作。是經皆羅列一神室﹐處胎神之所在耳﹐乃眞人不死之道焉。

一名太上琴心文﹐一名太帝金書﹐一名東華玉篇。東海靑童君﹐眾仙皆以白玉爲版﹐黃金刻書﹐日夕朝拜天地﹐然後師授暘谷神王﹐傳紫虛元君魏夫人﹐因傳於世矣。

《道徳經》者﹐卽混元老君在太淸天中所著焉。昔虞舜在宥以孝悌治民﹐感老君下降﹐稱尹壽子以五千文﹐。授舜悟希夷之妙﹐退身禪位﹐隱於蒼梧之野。斯文祕之不傳於世﹐至周昭王時﹐老君西度流沙。尹喜爲關令﹐占見紫黑浮天﹐狀若龍蛇之質﹐知有聖人度關﹐掃街齋肅以俟眞遊。果遇老君﹐瀝懇拜伏﹐乞救腐屍朽骨﹐願賜祕言。老君憫其哀苦﹐乃駐駕重演此五千言﹐並親注號曰﹕節解。又河上公爲漢文帝分爲《道》《徳》二經﹐列八十一章﹐用畱於世矣。《淸靜經》者﹐卽老君之祕言也。太極左仙公葛玄曰﹕此經上天所寶﹐不傳下士﹐吾昔授之於東華帝君。東華帝君授之於金闕帝君﹐金闕帝君授之於西王母﹐皆祕語相傳不死之文。上士悟之升爲天官﹐中士得之南宮列仙﹐下士受之在世長年。遊行三界﹐升入金門矣。

《陰符經》者﹐卽玄女授黃帝三百言。上百言有神仙抱一之道﹐中百言有富國安民之法﹐下百言有彊兵戰勝之術。黃帝得之﹐而升云漢。陰者﹐暗也。符者﹐合也。天機暗合於事機﹐故曰﹕陰符也。

上淸寶錄者﹐是九天三景寶文妙道。極眞之黑﹐出於大羅。玉京上館玉皇所祕﹐眾聖所尊﹐封於瑤臺﹐位升髙仙﹐有金闕玉名者﹐皆得佩帶﹐朝謁上淸﹐此文生於元始之先﹐結飛玄之黑﹐以玉字煥曜太空﹐萬靈尊奉。

髙上玉皇傳太微﹐天帝傳上淸﹐得道之聖因小有天王﹐王眞人傳紫虛元君魏夫人﹐夫人傳茅山楊司命許長史﹐後下降於世焉。

《靈寶仙籌經》者﹐是九黑之精結成而文。光明煥赫﹐上徹九天之威﹐下滅六天之凶。上帝至祕非名刻金簡玉書者﹐不得輒窺此文。道君傳太微天帝﹐天帝傳金闕後聖帝﹐後聖帝傳靑童君﹐靑童君傳得道之眞因太極眞人﹐徐來勒傳葛仙公﹐後畱於世矣。

《正一盟威錄》者﹐以後漢時玉晨道君﹐乘五云綠耕﹐儀衛甚整﹐降鶴嗚﹐山告天師張道陵曰﹕吾見下界鬼魔混雜﹐人事不分﹐生民夭傷﹐賜汝正一法錄﹦一卷﹐神劍二張﹐可爲吾斬滅妖凶﹐返邪歸正﹐和天轉地﹐保國寧家﹐功成之後﹐升汝歸無何之鄕。天師票命入西川行化﹐降二鬼師王長﹑趙升二人於門下﹐指使奪二十四鬼獄爲二十四福庭﹐分別晝夜﹐禁誓鬼神﹐使宇宙淸寧﹐民保遐壽。以後﹐漢桓帝時﹐白日騰書﹐位爲正一眞人。法錄畱傳﹐自玆而始。

《道教金科玉律》者﹐以漢安二年正月十五夜半時﹐玉晨道君降九龍玉輿﹐威儀甚整﹐褊滿空界﹐淸歌引詠﹐去地萬仞﹐徘徊不下。天師剖心仰望﹐乃見道君告眞人曰﹕昔使汝西蜀降鬼﹐不候天符﹐擅興雷雨。役使吏兵﹐失常過度。驅馳星斗﹐昏亂日月。上驚天府﹐下怖陰司。殺黑盈空﹐邪光徧體。今上帝責汝之過﹐錄子罪名﹐吾不得近汝矣。天師悲告﹐乞死駕前﹐願垂救拔。道君憫之﹐乃遣功曹使者﹐開紫陽玉岌﹐出素書三卷﹐題云﹕玉律金科謝罪滅除黑簿救拔九祖儀式。天師稟命﹐退居鶴嗚山﹐道靖依科醮謝萬靈﹐功徹諸天﹐白日升晨﹐位爲三天﹐扶教大法師。齋醮玉律金科畱傳﹐自玆而始。玄都玉京山﹐周回九萬里﹐卽陽華精黑凝結而生﹐無根而立﹐據空而停在無極大羅天中焉。山有七寶城闕﹐光燦諸天﹐其山上廣下狹﹐狀若昆侖﹐傍有十二天自然陽黑化生﹐周遠﹐﹟其下﹐復有七寶﹐騫林彌覆﹐八天周列。八行乃八方神仙受事之徑﹐花葉之上﹐皆玄黑化生﹐鳳篆龍章﹐諸天內音之文﹐道徳希夷之句。眾聖昤詠﹐難可尋詳靈風振之鈞天泛空卽虛皇上帝所都。萬聖朝軒﹐爲極道之城﹐髙仙之玄都焉。

鄧都羅山者﹐在北方﹐癸地爲鬼戶﹐死黑之根﹐山髙二千六百里﹐周回三萬里﹐其山有洞宮﹐皆鬼神之都。山內外各有十二宮﹐合爲二十四陰宮。主考罰罪魂之所。其三官﹑九府﹑二十四獄。冥官鬼神主黑簿之司﹐皆濁黑凝滯爲地之根﹐陰黑之主﹐乃九地樞機焉。山林艸木﹐皆稟毒惡之黑。所生爲鋒刃爍空﹐黑煙蒙勃﹐晝夜不停﹐中有執罰神兵﹐常考理罪魂。皆三元八節之日﹐北帝冥官引出歷劫窮魂﹐責問罪釁端由﹑州縣鄕土﹐墳墓所在﹐居住年代去處。或罪法深重﹐天未原赦者﹐卽流殃見世子孫﹐災難自此而生。乃北帝君統禦鬼官鎭此山﹐其中皆結黃精之黑而成官闕﹐官吏皆是古之帝王。忠臣孝子有功者﹐卽爲冥官﹐皆黃衣素丹繡服。常以七月七日﹐校定世人善惡﹐黑簿罪名上奏天府﹐塵心不得警悟追導祖宗矣。地官品秩﹐各有等差焉。

洞淵集卷之一竟

洞淵集卷之二

沖妙先生李思聰集

十大洞天

第一﹐王屋山天壇峯絕頂﹐髙一百二十里﹐洞周回一萬里。名小有淸虛之天﹐卽杜衝王褒爲小有天王淸虛眞人所理﹐在洛京王屋縣。

第二﹐委羽山﹐洞周回一萬里﹐名大有空明之天﹐卽司馬季主爲大有眞人所理﹐系臺州爾雅云應在海中。

第三﹐西城山﹐髙二千丈﹐洞周回三千里﹐名太玄極眞之天。此卽王方平眞人所理﹐在梁州成都府西一千里﹐入西界。

第四﹐西玄山﹐髙二千七百丈﹐洞周回一千里﹐名三玄極眞之天﹐卽裴眞人所治﹐系華州人不可到入西界。

第五﹐靑城大面山﹐髙三千六百八十丈九尺﹐洞周迥二千里﹐名寶仙九室之天﹐卽育眞人所理﹐黃帝曾問道﹐希夷眞君授帝龍嬌經之處。在蜀州靑城縣。

第六﹐天臺赤城山﹐髙一萬八千丈﹐洞周回五百里﹐名上淸玉平之天﹐卽桐橋王眞人所理。葛玄仙公煉丹得道處﹐上應臺宿﹐故名曰天臺﹐在臺州天臺縣。

第七﹐羅浮山﹐髙三千六百丈﹐洞周回五百里﹐名朱明耀眞之天﹐卽篷萊之島也。堯時洪水泛海而來﹐博於羅山﹐二山相合﹐故曰羅浮﹐抱朴子葛洪煉丹得道處﹐在惠州博羅縣。

第八﹐茅山﹐髙一百七十丈﹐洞周回一百五十里﹐名金壇華陽之天﹐卽古名句曲山。因茅君煉丹得道﹐故曰茅山。記云﹕華陽洞天﹐生黃金壇﹐髙百丈﹐紫玉宮室﹐皆上淸眞人遊息之地﹐在升州句容縣。

第九﹐林屋山﹐洞周回四百里﹐名尢神幽墟之天﹐一名包山。在太湖水中。夏禹治水平後藏靈寶五符於此洞中﹐在蘇州。

第十﹐括蒼山﹐洞周回三百里﹐名成徳隱眞之天﹐徐來勒眞人所治﹐在處州。

三十六洞天

第一﹐霍桐山﹐髙三千四百丈﹐洞周迥三千里﹐名霍林之天﹐卽鄭思遠﹑韓眾﹑許映眞人爲司命君所治﹐在福州長溪縣。

第二﹐東嶽泰山﹐髙四千丈二尺﹐洞周回一千里﹐名蓬玄空洞之天。此卽太昊爲靑帝﹐治東嶽﹐主萬物發生﹐考校死魂鬼神之所。歷代帝王報功封禪之嶽﹐上應奎婁之精﹐下鎭魯地之分。系兗州奉符縣。

第三﹐南嶽衡山﹐髙四千一十丈﹐洞周回二千里﹐名朱陵太虛之天﹐卽神農赤帝治南嶽﹐昔上帝降玉冊寶印﹐賜生眞君﹐永鎭靈嶽﹐卽吾皇比壽之山。上應翼翰機衡之精﹐故爲之衡﹐下鎭楚地之分﹐系衡州衡山縣。

第四﹐西嶽華山﹐髙七千丈﹐洞周回。二千里﹐名太極總仙之天﹐卽少昊爲白帝﹐治西嶽﹐昔巨靈神手擘其上﹐足蹈其下﹐以通流救民洪波之難﹐仙掌之形﹐集然瑩目﹐上應井鬼之精﹐下鎭泰地之分﹐系華州華陰縣。

第五﹐北嶽常山﹐髙二千九百丈﹐洞周迥二千里﹐名太一總玄之。天﹐卽顓項爲黑帝﹐治北嶽山﹐名有五﹐一曰蘭臺府﹐二曰列女宮﹐三曰華陽臺﹐四曰紫微臺﹐五曰太一官。上應畢勗之精﹐下鎭燕地之分。主天下五穀蕃熟之

司﹐系定州常山縣。

第六﹐中嶽嵩山﹐髙七千丈﹐洞周回一千里﹐名上帝司眞之天﹐卽黃帝治中國﹐土徳分精黃老駐蹕生﹐仙人貝多之株峭﹐玉女織錦之臺﹐石髓瓊環玉人金像﹑上應柳星張之精﹐下鎭周地分﹐系洛京登封縣。

第七﹐峨媚山﹐洞周回三百里﹐名虛靈大妙之天﹐卽天眞皇人所治﹐黃帝曾問道於此﹐皇人授帝守三一經﹐見傳於世嚴君平佐此山﹐在嘉州峨媚縣。

第八﹐廬山﹐髙三千九百丈﹐洞周回一千七百里﹐名仙靈詠眞之天﹐古名天子三幛山﹐昔周武王時﹐有方輔先生﹐字君季﹐跨白驢入山﹐結艸爲廬舍煉丹得道﹐故曰廬山。卽王長﹑趙升二眞人所治﹐在江州得陽縣。

第九﹐四明山﹐二百八十峯﹐洞周回一百八十里﹐名丹山赤水之天。山有四門﹐通日月星辰之光﹐故曰四明﹐秦皇驅山塞海﹐鬼神勞役奔入四﹟明洞不出﹐因名鬼藏山﹐在明州。

第十﹐陽平山﹐在蜀郡繁縣界﹐去成都一百八十里﹐其山洞周回三百五十里﹐名極玄大元之天﹐禹穴藏書處。

第十一﹐太白山﹐洞周回五百里﹐名眞徳之天﹐卽鬼穀子授蘇秦佐國之衛處﹐祠廟見在長安縣。

第十二﹐西山。洞周回六百里﹐名天寶極眞之天﹐卽洪崖先生煉丹井修道﹐及昊許十二眞君扳宅上升處﹐在洪州南昌縣。

第十三﹐大圍山﹐周回三百里﹐名好生玄上之天﹐在潭州醴陵縣。

第十四﹐潛山﹐洞周回八百里﹐山髙一千丈﹐名天柱司玄之天﹐此左慈眞人煉丹得道處﹐卽皇朝聖祖九天司命大帝所治﹐在舒州懷寧縣。

第十五﹐鬼谷山﹐洞周回七千里﹐名太元思『眞之天﹐卽正一眞人張天師煉丹修道處﹐在信州貴溪縣。

第十六﹐武夷山﹐洞周回一百二十里﹐名升化玄眞之天﹐卽武夷君所理﹐山髙三百仞﹐在建州建陽縣。

第十七﹐玉筍山﹐髙三十里﹐周回四百里﹐名太素法樂之天﹐古名羣玉峯。漢武帝建壇授上淸錄﹐天降玉筍﹐因而名焉。卽大秀天王所治﹐漢九眞人杜曇詠﹐蕭子云煉丹上升處﹐在臨江軍新淦縣。

第十八﹐華蓋山﹐洞周回四百里﹐名容城太玉之天﹐在溫州永嘉縣。

第十九﹐蓋竹山﹐洞周回一百八十里﹐名長耀寶元之天﹐卽禹帝鎭此山﹐及葛孝先眞人所理﹐部先生得道處﹐在臺州黃巖縣。

第二十﹐都嬌山﹐洞周回一百八十里﹐名寶玄之天﹐在容州。

第二十一﹐白石山﹐洞周回七百里﹐名瓊秀長眞之天﹐在容州。

第二十二﹐句漏山﹐洞周迥三百里﹐名玉闕寶圭之天﹐卽葛洪眞人煉丹處﹐在容州北流縣。

第二十三﹐九疑山﹐洞周回三千里﹐名朝眞太虛之天﹐孔子爲太極上眞公所治﹐卽何侯眞人宅會虞舜﹐分金液上升處﹐在道州延康縣。

第二十四﹐洞陽山﹐洞周回一百五十里﹐名洞陽隱觀之天﹐在潭州。

第二十五﹐幕阜山﹐洞周回一百里﹐名洞眞太玄之天﹐在嶽州平江縣。

第二十六﹐大酉山﹐洞周回一百里﹐名大酉華妙之天﹐卽堯時善捲先生宅﹐唐張果先生修道處﹐在辰州。

第二十七﹐金庭山﹐洞。周回三百里﹐名金庭崇妙之天﹐在越州刻縣。

第二十八﹐麻姑山﹐洞周回一百五十里﹐名丹霞之天﹐卽南極王方平眞人會麻姑於蔡經宅上升處﹐在建昌軍南城縣。

第二十九﹐仙都山﹐周回三百里﹐名玄都祈仙之天﹐卽黃帝駕火龍上升處﹔在處州晉云縣。

第三十﹐靑田山﹐周迥五百里﹐名靑田大鶴之天﹐卽靑牛道士得道處﹐在處州靑田縣。

第三十一﹐鍾山﹐周回一百里﹐名朱湖太生之天﹐卽馬明生所治﹐在升州上一兀縣。

第三十二﹐良常山﹐周回三十里﹐名良常方會之天﹐卽茅衷爲保命眞君所治﹐許長史楊廊眞人全家得道﹐在潤州茅山北。

第三十三﹐紫蓋山﹐洞周回八十里﹐名紫玄洞照之天﹐在杭州余杭縣。

第三十四﹐天目山﹐有兩目﹐左目髙三千丈﹐右目髙二千五百丈﹐洞周回一百里﹐名太微玄蓋之天﹐在杭州。

第三十五﹐桃源山﹐洞周回七十里﹐名白馬玄眞之天﹐秦時有三千餘人入洞避難﹐皆云得道﹐卽黃瞿眞人煉丹得道處﹐在鼎州武陵縣。

第三十六﹐金華山﹐髙一千丈﹐洞周回五百里﹐名金華洞元之天﹐卽黃初平眞人遇赤松子﹐叱石爲羊得道處﹐在委州金華縣﹐上應姿女星﹐故曰金華山。

洞淵集卷之二竟

洞淵集卷之三

沖妙先生李思聰集

九仙山

廣桑山者﹐天之東嶽也。在東海之中﹐爲五嶽發生之首。上有碧霞之闕﹐瓊樹騫林﹐紫雀翠鸞﹐碧藕白橘莫可名狀﹐卽靑帝天君靈威仰統仙官萬眾鎭此山上﹐主歲星之精﹐居九黑靑天之內矣。

長離山者﹐天之南嶽也。在南海之中﹐上有朱宮絳闕赤室丹房﹐朱艸﹑虹芝﹑霞膏﹑金醴﹐莫可名狀。應天下初得道神仙皆詣此宮﹐瑩形浴質﹐消陰煉陽﹐長生久視之道卽赤帝天君赤標弩統仙官萬眾鎭此山主熒域之精居三黑丹天之內矣。

麗農山者﹐卽天之西嶽也。在西海之中﹐上有白華之闕﹐三素之城﹐王泉之宮﹐瑤林麟鳳莫可名狀。卽白帝天君白招矩統仙官萬眾鎭此山主太白之精﹐居七黑素天之內矣。

廣野山者﹐天之北嶽也。在北海弱水之中﹐形如昆侖﹐與鄧都羅山合爲陰黑之主。上多瓊樓寶闕﹐金醴靈芝﹐莫可名狀﹐卽黑帝天君吁光紀統仙官萬眾鎭此山主辰星之精﹐居五黑玄天之內矣。

昆侖山者﹐天之中嶽也。在八海之中﹐上當天心﹐形如偃蓋。上廣下狹﹐三成而上﹐與天文齊萬度之心﹐日月黃赤二道﹐交會其上﹐三光行焉。東曰昆侖﹐西曰玄圃﹐北日板風﹐南連積石﹑大巖﹐水泉﹐北戶四山﹐四面各一萬里﹐上有瓊華之闕﹐光碧之堂﹐瑤林翠水。西王母統眾眞居焉。海中四嶽爲枝榦﹐十洲﹑三島﹑八海﹑大川圍繞其側﹐絕頂之上有金臺五所﹐玉樓十二﹐金城千里﹐地生金根之林﹐瓊柯之林﹐紫鵲﹑翠鸞﹑碧桃﹐紫柰﹐百寶裝嚴﹐莫可紀述。卽黃帝天君含樞紐﹐統仙官萬眾鎭此山﹐主洞府﹐與中國五嶽名山相通﹐神仙住來﹐考校生籍﹐上主鎭星之精﹐居中央一黑天中焉。其海外五山卽天地之五鎭﹐造化之五嶽﹐五黑之祖宗矣。

蓬萊山在東海中﹐髙一千里﹐地方三千里﹐上有金臺玉闕﹐是神仙之都﹐太帝仙鄕遊息之地。海水正黑色而謂之淇渤。無風而洪波百丈﹐不可往來﹐惟飛仙能到此矣。

扶桑山在東海中﹐地方萬里﹐去中國九十萬里﹐卽太眞丈人靑童君所治。山多林木﹐皆桑。長者數千丈﹐大者二千圍﹐株兩相扶倚﹐同根而生﹐故日扶桑。檔子甘香赤色﹐千歲一生其實。仙人采檔食之﹐體生金光﹐飛翔太空﹐桑上有金鳳九色烏﹐一嗚卽天下羣雞應之﹐日卽曉矣。

方丈山在大海之中﹐髙四萬七千丈﹐上有太元之宮﹐卽三天司命眾眞所居。上有玉漿金醴﹐飲之長生﹐瑞禽奇木莫可名狀。又別有九源丈人宮府﹐主領天下水神鮫龍巨鯨水族之類。

滄浪山在大海中﹐山髙五百里﹐地方三千五百里﹐四面水皆蒼色也﹐仙人謂之滄浪。山上多石桂石芝﹐中有紫玉石室﹐卽九老仙都君統領仙官吏兵數萬人同理此山焉。

八神洲

瀛洲在東海中也。地方四千里﹐去岸七十萬里﹐正對會稽。上有靑丘﹐翠水二山﹐眞宮瓊室萬所﹐地生玉酒﹐飲之長生。又產昆吾之鐵﹐煉之爲刀﹐切玉如泥。神芝靈艸皆異陵巖﹐莫可紀述﹐卽上眞神仙居焉。

祖洲在東海中﹐地方一萬里﹐去岸七萬里﹐地生不死瓊田芝艸﹐又名養神芝。其狀如瓜苗﹐可長數尺﹐人死以艸蓋面卽活﹐秦始皇曾獲此艸﹐遣使問北郭鬼谷先生﹐試果驗。遣徐福字君房將童男女各五百﹐資金帛﹐駕舟入海﹐尋祖洲求艸﹐遂不反﹐始皇甚悵然。上有仙家萬眾上眞居此洲﹐莫可紀述。

聚窟洲在西海中﹐地方三千里﹐去岸二十四萬里。上有大山﹐形似人烏之象﹐因名人烏山。中有洞玄之宮﹐山返魂香株﹐。狀如桐花﹐香聞數百里﹐煉液爲香﹐一日驚精香﹐二日震靈香﹐三日返生香﹐四曰震檀香﹐五日鳳精香﹐六日卻死香。凡此六名﹐實神仙之異物也。人死聞香卽活﹐皆仙宮洞府上眞居焉。至漢之時﹐通於中國矣。

炎洲在南海中﹐地方二千里﹐去岸九萬里﹐洲四面數千里地﹐蒸炎亙天﹐飛烏髙空而不敢度海水﹐四面爲之沸騰﹐上有火山鼠﹐毛長數尺﹐仙人采毛﹣爲布﹐名日火院布。凡爲衣﹐以水洗之終不瑩潔﹐用火焚之其白如雪。又產風生獸﹐靑色如貍﹐積薪燒之﹐其毛如故。其獸死觸風乃活。上有太山流火之宮﹐仙家萬眾皆上眞列仙所治﹐至漢時曾通中國矣。

鳳麟洲在西海中﹐地方一千五百里﹐四面有弱水。禽毛不浮﹐上多麟鳳﹐因以爲名。出返魂香﹐續弦膠﹐仙人煮鳳喙麟角合煮作膠﹐靑色如碧玉﹐一名連金泥﹐此神異物也。上有靑華之宮﹐素丹林府皆神仙上眞居焉。世人不可到此矣。

玄洲在北海中﹐地方二千二百里﹐去岸三萬六千里﹐地多山丘﹐有風山聲響如雷﹐正對天門上有玄都府﹐仙伯眞人所治地。生金玉紫芝﹐無風而洪波百丈﹐惟飛仙往來﹐世人莫到矣。

流洲在西海中﹐地方三千里﹐去岸九十萬里﹐上有飛霞之山﹐神仙往來。奇花﹑異果﹑瑞艸﹑靈芝﹑莫可名狀。仙府之中皆上眞靈官居焉。

長洲在南海中﹐地方五千里﹐去岸二十萬里﹐上有眞都之山﹐一名靑丘。地生甘液﹐玉英紫瓊宮府﹐天眞女仙居焉。世人不可到矣。

元洲在北海中﹐地方三千里﹐去岸十萬里﹐上有紫虛玉館﹐神仙所居地。生靈藥神芝﹐玄澗之中甘醴如蜜﹐飲之長生。上眞靈官所治焉。生洲在東海中﹐地方二千五百里﹐去岸二十三萬里﹐相接蓬萊﹐山上多神艸靈芝﹐服之飛仙﹐上有仙家萬眾﹐皆髙逸神仙所治此焉。

洞淵集卷之三竟

沖妙先生李思聰集

天下名山七十二福地

第一福地﹐地肺山﹐在長安終南山心﹐四皓先生修煉處。

第二福地蓋竹山﹐在臺州黃巖縣。第三福地靑遠山﹐在南陽。

第四福地安山﹐在交州。

第五福地石磕山﹐在臺州天臺縣。

第六福地東仙源﹐在臺州。

第七福地靑嶼山﹐在束海﹐中接扶桑島。

第八福地郁木坑﹐在玉筍山心﹐系臨江軍新淦縣。

第九福地赤水山﹐在西番西梁府。

第十福地在麻姑山﹐頂後建昌軍。

第十一福地君山﹐在洞庭湖心嶽州。

第十二福地桂源﹐尹眞人得道處﹐在建州建陽縣。

第十三福地靈墟﹐在天臺山頂﹐系臺州天臺縣。

第十四福地祆洲﹐在越州。

第十五福地天姥岑﹐李先生修道處﹐在越州刻縣。

第十六福地若耶溪﹐在越州。

第十七福地金庭山﹐在明州。

第十八福地馬嶺山﹐在梆州。

第十九福地鵝羊山﹐在潭州。

第二十福地眞墟﹐在長沙。

第二十一福地淸玉壇﹐在南嶽頂。

第二十二福地光天壇﹐在南嶽衡州。

第二十三福地洞宮﹐婁敬先生修道處﹐在長安。

第二十四福地陶山﹐在瓊州。

第二十五福地洞靈源﹐在衡州。

第二十六福地三皇井﹐在溫州永嘉縣。

第二十七福地爛柯山﹐在衢州。

第二十八福地勒溪﹐在建州。

第二十九福地龍虎山﹐張天師在信州。

第三十福地靈山﹐在信州。

第三十一福地白水源﹐在羅浮山頂﹐鄭思遠眞人煉丹處﹐在惠州博羅縣。

第三十二福地逍遙山﹐在西山心﹐許眞君宅淬劍處﹐在洪州。

第三十三福地合皂山﹐張天師觀寶黑浮天﹐發洞穴獲玉像天尊﹐因立洞穴﹐在臨江軍新淦縣。

第三十四福地始丰山﹐在洪州丰城縣。

第三十五福地金精山﹐在虔州虔化縣。

第三十六福地束白源﹐在洪州。

第三十七福地缽池山﹐喬眞人修道處﹐在楚州。

第三十八福地論山﹐在潤州丹陽縣。

第三十九福地毛公壇﹐劉根先生修道處﹐在安昊縣。

第四十福地鸚籠山﹐在和州歷陽縣。

第四十一福地桐梧山﹐在唐州。

第四十﹟二福地平都山陰﹐長生修道處﹐在忠州。

第四十三福地綠羅山﹐在鼎州武陵縣。

第四十四福地彰觀山﹐在鄹州丰陵縣。

第四十五楓地抱福山﹐在南海交州。

第四十六福地大面山﹐在靑城山頂﹐系蜀州靑城縣。

第四十七福地虎溪廬山心﹐五柳先生宅﹐在江州徳安縣。

第四十八福地元辰山﹐蘇眞人上升處﹐在都昌縣。

第四十九福地馬迹山﹐老君下降﹐授靑童君《相骨經》﹐馬迹印於石壇上﹐因立祠宮﹐在潤州丹徒縣。

第五十福地徳山﹐堯時善捲先生修道處﹐在鼎州武陵縣。

第五十一福地藍水﹐在長安藍田縣。

第五十二福地玉峯山﹐在河中府。

第五十三福地天目山﹐在和州歷陽縣。

第五十四福地商谷山﹐四皓先生修道處﹐在商州。

第五十五福地張公洞﹐在常州義興縣。

第五十六福地魚湖洞﹐秦始皇求道處﹐在四明山。

第五十七福地中條山﹐在河中府。

第五十八福地靈墟﹐在天臺北天臺縣。

第五十九福地綿竹山﹐在綿州綿江縣。

第六十福地甘山﹐在黔州。

第六十一福地瑰山﹐在漢州。

第六十二福地金城山﹐在雲中郡。

第六十三福地靈山﹐在武歪縣。

第六十四福地北郎山﹐在洛縣。

第六十五福地武當山﹐在均州武當縣。

第六十六福地女幾山﹐在三峽口。

第六十七福地少室山﹐在鄧州南陽縣。

第六十八福地廬山﹐在江州徳安縣。

第六十九福地西源山﹐在臺州黃巖縣。

第七十福地南田山﹐在東海生州。

第七十一福地玉澑山﹐在束海﹐接扶桑島。

第七十二福地抱犢山﹐在徐州。

洞淵集卷之四竟

洞淵集卷之五

沖妙先生李思聰集

水府

東海水府仙官﹐居靑華宮﹐系廣徳王所理﹐廟在萊州。

南海水府仙官﹐居丹陵宮﹐系廣利王所理﹐廟在廣州。

西海水府仙官﹐居素靈宮﹐系廣潤王所理﹐廟在河中府。

北海水府仙官﹐居玄冥宮﹐系廣澤王所理﹐廟在孟州。

松江水帝廟在蘇州。

楚江水帝廟在江州。

湘江水帝廟在潭州。

荊江水帝廟在判州。

漢江水帝廟在利州。

南江水帝廟在洪州。

楊子江水帝廟在潤州。

昊江水帝廟在蘇州。

江瀆源出岷山沔地﹐系廣源公所理﹐廟在益州建寧縣。

河漬源山昆侖之墟﹐系顯聖靈源公所理﹐廟在河中府。

淮瀆源出南陽桐梧山﹐系長源公所理﹐廟在唐州。

濟漬源出王屋山﹐名沈水﹐系淸源公所理﹐廟在河陽濟源縣。

黃河伯廟在北番界。

洛河伯廟在洛京。

淮河伯廟在泗州。

太湖水神廟在蘇州。

靑艸湖水神廟在嶽州。

彭蠡湖水神廟在南康軍。

謝陽湖水神廟在楚州。

丹陽湖水神廟在太平州。

峽峽溪上眞廟在夔州巫山縣。

五雲溪上眞廟在越州。

岷山溪上眞廟在嘉州。

淸遠溪上眞廟在廣州。

桐梧溪上眞廟在臺州天臺縣。

蟠冢溪上眞廟在嘉州。

昆侖溪上眞廟在北地。

武陵溪上眞廟在鼎州。

薴羅溪上眞廟在越州。

滌溪上眞廟在利州。

院沙溪上眞廟在越州。

沔池溪上眞廟在洛京。

第一﹐馬當山上水府福善安江王﹐廟在江州。

第二﹐采石山中水府順聖平江王﹐廟在太平州。

第三﹐金山下水府昭信大江王廟在潤州。

洞淵集卷之五竟

洞淵集卷之六

沖妙先生李思聰集

天下名山二十八治

第一﹐陽平治。

上應角宿﹐下管金命人祿﹐壽禍福。

陽平治山在蜀都繁縣界﹐去城一百八十里道﹐由羅江水兩岐山口入﹐水道四十里﹐治道東有龍門﹐拒守神水﹐有二梧生其上。西南有大泉﹐央水歸束。天師子嗣師諱自靈眞君﹐以光和二年正月十五日於此山上升立碑一雙﹐見在治門焉。

第二﹐鹿堂治。

上應亢宿﹐下管金命人祿壽禍福。

鹿堂山治在蜀都繁縣界﹐北鄕去城三百里﹐上有仙室﹐仙臺﹐古人度世之處。

第三﹐鶴嗚治。

上應氏宿﹐下管木命人祿壽禍福。

鶴嗚山治﹐山頂與靑城山﹐天相山相連﹐去成﹟都二百里﹐在蜀郡那縣界。徑道三百里﹐世人不知昔馬底何丹得道處。治前﹐三水合成一帶﹐神龍居之。古有四獸頭﹐金釘簪二石上﹐金銀蠶二斛﹐又云尹喜先生主之。又《神仙傳》云﹕昔張天師世亂遇中國戈甲﹐乃於鶴嗚山學道上升處。

第四﹐離沅治。

上應房宿﹐下管土命人祿壽禍福。

離沅山治在蜀郡繁縣界﹐與鹿堂治相通。其澗八十里﹐去成都二百五十里﹐上有百果靈松神艸﹐服之長生﹐是四龍神騎之門。昔範蠡得道上升之處。

第五﹐葛瑣治。

上應心宿﹐下管火命人祿壽禍福。

葛瑣山治在蜀都繁縣界﹐與離沅山相連﹐去成都縣二百三十里﹐去陽平治水口四十八里。昔楊仙賢魯女得道處﹐山上生金粟﹑玉芝﹐服之長生﹐山髙六百丈。

第六﹐庚除治。

上應尾宿﹐下管土命人祿壽禍福。

庚除山治去平地三百九十丈﹐在廣漢郡陽泉縣界﹐西去縣五里﹐接成都三百八十里。上有神仙往來﹐可以避世養生﹐有張力士﹐趙升眞人得道上升處﹐山有二石室﹐三龍口淮水遠之。

第七﹐秦中治。

上應箕宿﹐下管水命人祿壽禍福。

秦中山治在廣漢郡綿竹縣東九里﹐去成都二百里﹐其山昔韓眾眞人於此得道﹐立鐵符於山前﹐有大水﹐束有道經於漢谷﹐古有大石銅爲銘志見在。

第八﹐眞多治。

上應斗宿﹐下管金命人祿壽禍福。

眞多山治在廣漢郡新都縣﹐去成都一百五十里﹐山有芝艸神藥﹐服之長生﹐壽延千歲。山髙二百八十丈﹐前有池﹐水口有神魚﹐五頭﹐昔南極眞人王方平﹐於此修道遇金闕老君授以道要。

第九﹐昌利治。

上應牛宿﹐下管土命人綠壽禍福。

昌利山治在廣漢郡錐縣束四十里﹔去成都一百五十里﹐昔成都李八伯﹑韓千秋學道處。八伯卽唐房卿之師也。遊行蜀中名山﹐常出戲骯都市﹐暮宿靑城山上﹐故號日八伯。山南有一石室﹐可容百人﹐前有三龍門﹐右有石志存焉。

第十﹐隸上治。

上應女宿﹐下管火命人祿壽禍福。

隸上山治在廣漢郡徳陽縣界﹐東北一百二十里﹐山有二石室﹐神井一所﹐生白鹿﹑白鶴﹑白鳩﹐來往如人。治與綿毋相連﹐西石溪上﹐有三松爲記。山去地髙二千九百丈﹐昔季子先生衛叔卿於此得道上升處。

第十一﹐湧泉治。

上應虛宿﹐下管木命人祿壽禍福。

湧泉山治在昔廣漢﹐馬明生於此﹐學道遇太上老君至此﹐授化形之法。治在遂寧郡小漢縣界﹐上有泉﹐能救萬病﹐服之立愈。古傳云﹕祝水治﹐去成都二里﹐有懸崖百丈﹐猿猴百烏翔翔其問﹐其山小而髙﹐四向皆遊徑往來。

第十二﹐稠梗治。

上應危宿﹐下管火命人祿壽禍福。

稠梗山治在健爲郡南安縣﹐去成都一百一十里﹐汶口山江水九里﹐山髙去城一千七百丈。昔軒轅黃帝於此山修道﹐遇九天聖母下降﹐授帝丹經兵法。治左右有皇相續﹐西北有味江水﹐山多芝艸靈藥﹐服之延年矣。

第十三﹐北平治。

上應室宿﹐下管金命人祿壽禍福。

北平山治在健爲郡南安縣﹐去成都一百四十里﹐山有池﹐水廣二百步﹐中有神芝艸藥﹐食之長生。昔越人王子喬﹐與靑城育眞君曾居此修道﹐一名科山治。

第十四﹐本竹治。

上應壁宿﹐下管木命人祿壽禍福。

本竹山治在健爲郡南安縣﹐去成都一百二十五里﹐山髙一千三百丈﹐上有一水﹐』有香林﹐在治北。有龍穴洞中透峨媚山﹐上有桂梧﹐昔郭子聲得道處。後有林竹﹐西去十五里﹐鑿通鶴嗚山中﹐山前水尾常有龍遊戲其中焉。

第十五﹐蒙秦治。

上應奎宿﹐下管火命人祿壽禍福。

蒙秦山治在雋郡那都縣西﹐去郡城二十里﹐去成都一千四百里﹐治與越雋郡隔河水﹐前有小山﹐後有大山﹐髙一千丈﹐昔伊尹於此學道上升處。產金液艸﹐服之長生。

第十六﹐平蓋治。

上應婁宿﹐下管土命人綠壽禍福。

平蓋山治在健爲郡武陽縣﹐去成都八十里。山下有洞穴﹐中有玉人一丈三尺﹐金匱三所。昔昊郡崔孝通於此學道上升﹐山有大江﹐南有長生泉﹐北有平川龍門。

第十七﹐雲臺治。

上應冑宿﹐下管火命人祿壽禍福。

雲臺山治在巴西郡聞中縣西﹐去六十里﹐山足去成都一千三百七十里﹐張天師弟子四百人﹐治中修煉。漢安二年﹐白日上升﹐自後天師門人王長﹑趙升亦於此修煉丹藥﹐服食升天﹐治前巴西大水﹐山崖中有一桃株﹐三年一花﹐五年一實。在懸崖七百丈下﹐有無底之谷﹐惟趙升擲身取桃﹐獻天師﹐余無人取得。治中常有玉女乘白鶴﹑白鹿忽至迎天師白日上升﹐萬民皆見﹐卽天柱山也。於雲臺治前立雙碑見在。

第十八﹐盡口治。

上應昴宿﹐下管木命人祿壽禍福。

盡口山治在漢中郡江陽縣﹐去成都二千九百二十里﹐漢中水過其山﹐一名平元山﹐西有長山﹐束有流海﹐水帝所治﹐號日﹕靑龍門。陳安世於此學道上升飛仙﹐安世卽京兆人也。

第十九﹐後城治。

上應畢宿﹐下管土命人祿壽禍福。

後城山治在漢中郡南鄭縣。前有大水﹐後有重山D生神芝千歲不死﹐一名黃陵山﹐南有長山﹐北有靑龍山﹐束有松梧爲記﹐昔夏子然於此學道上升處。

第二十﹐公慕治。

上應觜宿﹐下管金命人祿壽禍福。

公慕治在漢中郡南鄭縣﹐去治一百里。一名北逢仙﹐山南又有石坎﹐北有懸流。昔蘇子於此學道處。

第二十一﹐平歪治。

上應參宿﹐下管水命人祿壽禍福。

平呈山治在健爲郡南安縣﹐去成都一百里﹐北有曹溪﹐三重南健爲志﹐昔蜀人李阿於此得道上升處。

第二十二﹐主簿治。

上應井宿﹐下管金命人祿壽禍福。

主簿山治在健爲縣界﹐去成都一百五十里﹐一名秋長山﹐南有石室﹐玉堂﹐松梧生其前。昔蜀人王興於此修道處。

第二十三﹐玉局治。

上應鬼宿﹐下管水命人祿壽禍福。

玉局山治﹐在成都南門左二里。永壽元年正月七日太上老君乘白鹿﹐張天師乘白鶴至此地﹐神湧出玉局﹐來乘襯云座授道要訣付天師﹐局牀腳四石﹐見在玉局治前。

第二十四﹐北郁治。

上應柳宿﹐卞管土命人祿壽禍福。

北郁山治在河南府洛陽縣﹐梁木在治左右﹐有大黃出東穴泉南流。昔務成子得道處。已上二十四治﹐皆有州縣去處﹐又張天師地圖云﹕此四治名山﹐在京師束北﹐未詳州縣所管。

第二十五﹐正互治﹐在蘭武山。

上應星宿﹐下管水命人祿壽禍福。

第二十六﹐白石山治﹐在左極山。

上應張宿﹐下管金命人祿壽禍福。

第二十七鍾茂治﹐在飯陽山。

上應翼宿﹐下管水命人祿壽禍福。

第二十八具山治﹐在元束山。

上應軫宿﹐下管土命人綠壽禍福。

洞淵集卷之六竟

洞淵集卷之七

沖妙先生李思聰集

周天十﹣曜星君

日者﹐太陽之精﹐人君之象﹐日中帝君﹑仙官﹑神吏﹑萬眾皆修郁儀奔日之道。日爲洞陽之宮﹐自然化生空靑翠玉之林﹐天官采食花實﹐身生金光。日之精黑﹐化生金烏。棲其林﹐朝出暘谷﹐夕沒崎磁﹐一年一周天。日宮太陽帝君﹐上管周天二十八宿星君﹐天曹注祿壽之司﹐常以三元萬靈天官皆詣日宮﹐檢校世人罪福之目﹐進呈

上帝﹐謂之陽宮生籍。日魂吐九芒之黑﹐光瑩萬國。日名郁儀。

月者﹐太陰之精﹐皇后大臣之象。月中帝君﹑仙官﹑神吏﹐萬眾皆修結璘奔月之道。月爲廣寒洞陰之官﹐自然化生﹐靑華紫桂之林﹐亦日絳林。枝葉紅蘭﹐神仙采食華實﹐壽同日月﹐升入玉淸。魄精之黑﹐化生玉兔。一月一周天﹐月宮太陰帝君﹐下管五嶽﹑四讀﹑五湖﹑四海﹑十二溪水府﹐並鄧都羅山。百司常以三元日﹐冥官僚佐皆詣月宮﹐校定世人生死罪福之目﹐呈進上帝﹐謂之陰宮死籍。月魄常泛十華之彩﹐光瑩萬國﹐月名結璘。

東方木徳星君﹐木之精。蒼帝之子﹐光照三十萬里﹐徑一百里﹐十二年一周天。眞君戴星冠﹐躡朱履﹐衣靑霞壽鶴之衣﹐執玉簡﹐垂七寶劍﹐白玉環佩。下管人問山林﹑艸木﹑龍蛇﹑魚鰲﹑水族風雷之事﹐木之气直行仁和﹐司於有徳。

南方火徳﹐熒域星君﹐火之精。赤帝之子﹐執法之星。其精下降﹐爲風伯之神。常以十月入太微受事﹐光照八十萬里﹐徑約一百里﹐二年一周天。星君戴星冠﹐躡朱履﹐衣朱霞鶴壽之衣﹐執玉簡﹐垂七星金劍﹐白玉環佩﹐管人問火焰﹑眾虫﹑鳳凰﹑雞雉﹑烏鵲﹑百勞﹑羣飛﹑烏雀之類﹐火徳昭彰﹐巡行天下。

西方金徳星君﹐金之精﹐白帝之子﹐主刀兵將軍肅殺之威﹐其精下降爲雨師之神。光照七十萬里﹐徑一百里﹐一年一周天。星君戴星冠﹐躡朱履﹐衣皓鶴白霞之衣﹐執玉簡﹐懸七星寶劍﹐垂白玉環佩﹐管人問金銀﹑銅﹑鐵﹑玉石﹑兔﹑牛﹑馬﹑牲﹑豕﹑鼠﹑虫﹑石人﹑石馬﹑霜雪之事。

北方水徳星君﹐水之精。黑帝之子﹐水徳爲天心﹐紫辰之星﹐正對昆侖之頂處。紫微之宮﹐卽元气之主。其精下降爲先農之神﹐主發生物﹐光照五十萬里﹐徑一百里﹐一年1周天○星君戴星冠﹐躡朱履﹐衣黑霞鶴壽之衣。執玉簡﹐懸七星寶劍﹐垂白玉環佩。管人問水族鮫龍羣魚雪雹凝寒之事。博大冠五行之首﹐生萬物之根﹐海瀆江河宰酌之事。

中央土徳星君﹐黃帝之子﹐其精下降爲靈。星之神﹐光照十二萬里﹐徑五十里﹐二十九年一周天。星君戴星冠﹐躡朱履﹐衣黃霞鶴壽之衣﹐執玉簡﹐懸七星寶劍﹐垂白玉環佩。管人問兆庶形踝虫蟻之類﹐霧露虹蛻之屬﹐土宿主信厚萬物之事。

羅神首星君﹐主九天之下一切諸惡﹐星君戴星冠﹐躡朱履﹐衣純玄霞云之被﹐執玉簡﹐垂七星金劍﹐帶白玉環佩。逆行天道﹐順之則昌﹐逆之則禍。

計都神尾星君﹐主九天之下一切罪福﹐多主疾病困苦之災。星君戴星冠﹐躡朱履﹐衣純玄瑞雲霞被﹐執玉簡﹐垂七星金劍﹐帶白玉環佩﹐逆行天道﹐不顯神光。順之則吉﹐逆之則凶。

天一紫黑星君﹐戴星冠﹐躡朱履﹐衣紫霞瑞云之被﹐執玉簡﹐垂七星寶劍﹐帶白玉環佩﹐長侍紫微垣門﹐降人問之百福﹐添祿算之司。

太一月孛星君﹐主九天之下一切凶殺。星君戴星冠﹐躡朱履﹐衣玄霞鶴壽之被﹐執五簡﹐帶七星寶劍﹐垂白玉環佩。逆行黑道﹐順之則吉﹐逆之則凶。

右周天十一曜星君。

北斗七元星君

北斗第一天樞﹐貪狼天英星君。上管室﹑氏﹑房﹑心﹑箕﹑牛﹑宿﹐下管揚﹑鄭﹑一充﹑徐等州分野﹐管天下子生人身命祿﹐籌注世人求宮覓職之事﹐掌北斗陽明延生眞黑。太上之宮﹐貪狼星君主日﹐披朱霞絳霄之被﹐戴七寶星冠﹐貪狼卽天之太尉﹐圍闊九百里﹐光照萬國。

北斗第二天遊﹐巨門天任星君。上管亢勗井鬼張翼等宿下管臨﹑荊﹑楚﹑周﹑分野﹐管天下丑亥生人命祿﹐注世人求仙學道之事﹐掌北斗陰精度厄眞黑。中元之宮﹐巨門星君主月﹐披玄霞垂云之被﹐戴七寶星冠﹐巨門卽天之上宰星﹐圍闊五百里﹐光照萬國﹐主人問悟道修眞之府。

北斗第三天機﹐祿存天柱星君。上管婁﹑胃﹑參﹑柳等宿﹐下臨宋﹑豫分野。管天下寅戌生人命祿﹐注世人求財莊宅之事﹐掌北斗眞君保命之黑。眞元之宮﹐祿存卽天之司空星﹐主火﹐披朱霞瑞云之被﹐戴七寶星冠﹐星圍七百二十里﹐光照萬國。

北斗第四天權﹐文曲天心星君。上應牛﹑危等宿﹐下臨昊﹑越分野。管天下卯酉生人命祿﹐注世人壽福身相之事﹐掌北斗文明益等眞黑。紐幽之宮文曲星﹐主木﹐披靑霞瑞云之被﹐戴七寶星冠﹐文曲卽天之遊擊﹐星圍闊八百里﹐昭一曜萬國。

北斗第五天衝﹐廉貞天禽星君。上管玄﹑尾﹑女等宿﹐下臨趙﹑冀﹑魏﹑晉等分野﹐管天下辰申生人官祿福命﹐注世人婚姻妻妾之事﹐掌北斗丹元消災眞黑。綱神之宮﹐廉貞星君﹐主土﹐披黃霞瑞云之被﹐戴七星寶冠﹐廉貞卽天之斗君﹐星圍七百二十里﹐光照萬國。

北斗第六聞陽﹐武曲天輔星君。上管房﹑斗﹑牛等宿﹐下臨燕國分野。管天下巳未生人祿命﹐注世人興生業次財帛之事﹐掌北斗北極散禍眞黑。紀明之宮﹐武曲主木﹐披靑霞瑞云之被﹐戴七寶星冠。武曲卽天之太常﹐星圍七百里﹐光照萬國。

北斗第七搖光﹐破軍天關星君。上管虛﹑翰﹑角﹑奎﹑貲等宿﹐下臨靑﹑齊﹑衛﹑並州等分野。管天下午生人祿命﹐注世人福徳相貌妻妾奴婢之事﹐掌北斗天關扶衰眞黑。關會之宮﹐破軍星君主金﹐披素霞之被﹐戴七寶星冠﹐破軍卽天之上宰﹐星圍九百里﹐光照萬國。

洞淵集卷之七竟

洞淵集卷之八

沖妙先生李思聰集

周天二十八宿星君降靈

東方七宿靑龍之精

角宿天門星君﹐上應太煥極瑤天﹐照臨鄭國分野掌海外伽密國﹑夜市國﹑迦陵國﹑並九小國﹐下管人問將軍﹑兵甲﹑雨澤﹑延生﹑農田﹑耕稼之司。

亢宿天庭星君﹐上應玄明恭慶天﹐照臨鄭國分野﹐掌海外西天竺國﹐乾拖國﹑羅謝颶國﹐並九小國﹐下管人間瘟災﹑大風﹑揚石﹑百藥﹑國師三公﹑五老﹑百官祿秩之司。

氏宿天府星君﹐上應觀明端靜天﹐照臨鄭國分野﹐掌海外迦業國﹑彌羅國﹑新頭國﹑毗摩國﹐並九小國﹐下管人問后妃﹑宮府﹑山林﹑艸木﹑雨水淫泱之司。

房宿天駟星君﹐上應虛明堂曜天﹐照臨宋國分野﹐掌海外豁尋國﹑勃律國﹑黑衣國﹑並九小國﹐下管人問后妃藏內﹑寶器金玉管鑰﹐驚風駭雨﹐負重擎駱之司。

心宿天王星君﹐上應廿一落皇崖天。照臨宋國分野﹐掌海外大食國﹑獨足國﹐並九小國﹐下管人間帝王﹑明堂﹑雨澤﹑工役﹑仗藝﹑百巧之司。

尾宿天鸚星君﹐上應耀明宗飄天﹐照臨燕國分野﹐掌海外唇賓國﹑計羅國﹑多烏國並九小國﹐下管人問祥雲瑞霧﹑女人不和之司。

箕宿天律星君﹐上應玄明恭華天﹐照臨燕國分野﹐掌海外糠國﹑解蘇國﹐並九小國﹐下管人問斜風細雨﹑姦邪諂佞﹑蠻夷狐格﹑膚狄﹑津梁水族之司。

北方七宿玄武之精

斗宿天府星君﹐上應太極蒙翳天﹐照臨昊國分野﹐掌海外吐火羅國﹑穿鼻國﹑西皇母國﹐並九小國﹐下管人問進士登科爵祿微風鈿雨斛斗升合秤尺之司。

牛宿天機星君﹐上應虛無越衡天﹐照臨昊國分野﹐掌海外北番黑山三大部落國﹐並九小國﹐下管人問雲霧霜雪﹑牛羊六畜犧牲﹑足虫百獸﹑南越百蠻之司。

女宿天女星君﹐上應上明七曜摩夷天﹐昭一臨昊國分野﹐掌海外堅發國﹑女國﹑狗國﹐並九小國﹐下管人間裁縫衣物﹑嫁娶娉偶﹑陰凝大風之司。

虛宿天府星君﹐上應元明文舉天。

照臨齊國分野﹐掌海外拂林國﹑無影國﹑木枝國﹐並九小國﹐下管人問宮室廟堂蓋屋﹑祭祀考妣﹑五虛六耗悲泣之司。

危宿天錢星君﹐上應玄胎平育天。照臨齊國分野﹐掌海外土番國﹑同國﹑束天竺國﹐並九小國﹐下管人間丘陵墳墓﹐悲泣﹑旋風﹑砂石﹑危厄險難之司。

室宿天凜星君﹐上應淸明何童天﹐照臨衛國分野﹐掌海外金山十姓﹑九姓﹑三大部落國﹐並九小國﹐下管人問宮室﹑金戶﹑玉堂﹑文章﹑圍籍﹑軍料府庫陰翳凝滯之司。

璧宿天市星君﹐上應太明玉完天﹐照臨衛國分野﹐掌海外龜玆國﹐於闐國﹑疏勒國﹐並九小國﹐下管人問文章﹐圖書﹑祕府﹑陰寒雨澤﹑霹靂﹑五穀百果之司。

西方七宿白虎之精

奎宿天將星君﹐上應太極平育賈奕天﹐昭一臨魯國分野﹐掌海外單於國﹑地亢國﹑火胡國﹐並九小國﹐下管人問武庫兵甲戈矛﹐溝讀池亭﹑風雨雷電之司。﹑

婁宿天獄星君﹐上應龍變梵度天﹐照臨魯國分野﹐掌海外三山國﹑仙官國﹐並九小國﹐下管人問宮觀寺院﹑禁苑內庭﹑供給犧牲﹑郊杞齋醮之司。

冑宿天倉星君﹐上應太釋玉隆天﹐照臨趙國分野﹐掌海外髙麗國﹑扶余國﹑南竺國。並九小『國﹐下管人間倉庫﹑積聚金銀珍寶疋帛﹑雷公五穀之司。

昴宿天目星君﹐上應太虛無上常融天﹐照臨趙國分野﹐掌海外舍衛國﹑麾陸國﹑北天竺國﹐並九小國﹐下管人問天地晴明去衰除禍獄典曹吏刑罰囚系考決之司。

畢宿天耳星君﹐上應太素秀樂禁上天﹐韶一臨趙國分野﹐掌海外震旦國﹑雪山國﹑龍中天主國﹐並九小國﹑下管人問天地開泰﹑朱輪寶蓋﹑邊兵守境﹑封疆安靜之司。

觜宿天屏星君﹐上應太文翰寵妙成天﹐照臨晉國分野﹐掌海外婆羅門國﹑水不毗耶國﹑摘棘國﹐並九小國﹐下管人間收斂萬物﹑風雷雨澤﹑山川房廟﹑鬼魅妖怪之司。

參宿天水星君﹐上應淵通元洞天﹐照臨晉國分野﹐掌海外毗漢國﹐覆照國﹑雕題國﹐並九小國﹐下管人問將軍權衡境域殺罰冤條劫奪忿悅之司。

南方七宿朱雀之精

井宿天井星君﹐上應無極曇誓天﹐照臨秦國分野﹑掌海外眞獵國﹑林邑國﹑身形國﹐並九小國﹐下管人間天色昏暗池塘陂井橋梁大水江湖魚龍介族之司。

鬼宿天匱星君﹐上應上蝶阮樂天﹐照臨秦國分野﹐掌梅外交趾國﹑文身國﹑隨羅國﹐並九小國﹐下管人問積主﹑金玉疋帛﹑喪禍呎詛﹑毒藥司察姦惡之司。

柳宿天廚星君﹐上應無思江由天﹐照臨周國分野﹐掌海外昆明國﹑蠻尾國﹑甘露國﹐並九小國﹐下管人問庖廚食味﹑天色昏黃﹑雷雨兵戈艸賊之司。

星宿天庫星君﹐上應太皇翁重浮容天﹐昭一臨周國分野﹐掌海外束天廿一國﹑泥婆國﹑狗頭國﹐並九小國﹐下管人問裁縫﹑衣裝文繡﹑晴明刀劍血光之司。

張宿天秤星君﹐上應始皇孝芒天﹑照臨周國分野﹐掌海外弘誓國﹑訶陵國﹑婆利國﹐並九小國﹐下管人問宗廟﹑珍寶﹑衣服﹑賜宴﹑賓客﹑寒熱時﹑炁不和大寒熱﹑父子不睦﹑兄弟不和之司。翼宿天都星君﹐上應顯定極風天﹐昭一臨楚國分野﹐掌海外稜伽國﹑婆踵國﹑沒羅國﹐並九小國﹐下管人問樂府﹑調五音六律﹑水府魚龍﹑飛走羣毛萬類之司。

軫宿天階星君﹐上應太安皇崖天﹐照臨楚國分野﹐掌海外南天竺國﹑耽身國﹑師子國﹐並九小國﹐下管人問天地明朗﹑哭泣離別﹑官府口舌凶惡危難之司。

洞淵集卷之八竟

洞淵集卷之九

沖妙先生李思聰集

上淸三十二天帝宮神

太黃皇曾天﹐分東方第一淸微天帝﹐元陽之炁﹐此天炁黃系東方梵天﹐管天下長生之籍﹐系欲界。

大明玉完天﹐分東方第二禹余天帝﹐上陽之炁﹐此天炁綠化生璧宿﹐管天下救度九幽長夜之魂﹐更生之籍﹐系欲界。

淸明何童天﹐分東方第三太赤天帝﹐太陽之炁﹐此天炁靑化生室宿﹐管天下演教度人之籍﹐系欲界。

玄胎平育天﹐分東方第四無量天帝﹐系九天第一靑陽天炁﹐此天炁赤化生危宿﹑管天下召魂入仙之籍﹐系欲界。

元明文舉天﹐分東方第五無量壽天帝﹐系九天第二洞陽之炁﹐此天炁蒼色化生虛宿﹐管天下流通元炁之籍﹐系欲界。

上明七曜摩夷天﹐分東方第六梵臥﹝天帝﹐位通陽之炁﹐此天炁炁化生女宿﹐管天下開通幽難之籍﹐系欲界。

虛無越衡天﹐分東方第七兜術天帝﹐位建陽之炁﹐此天炁碧化生牛宿﹐管中天星宿宮神仙之籍﹐系色界。

太極蒙翳天﹐分東方第八不驕樂天帝﹐位東極陽之炁﹐此天炁紫化生斗宿﹐管天下度煉朽骸之籍﹐系色界。

赤明和陽天﹐分南方第一化應聲天帝﹐位始陽之炁﹐此天炁白系南方梵炁﹐管天下煉仙成眞之籍﹐系色界。

玄明恭華天﹐分南方第二梵輔天帝﹐位腸暉之炁﹐此天炁黃化生箕宿﹐管天下一切萬物變化之籍﹐系色界。

耀明宗飄天﹐分南方第三無愛天帝﹐位陽暉之炁﹐此天炁綠化生尾宿﹐管天下舉功行學仙之士文籍﹐系色界。

竺落皇茄天﹐分南方第四答愁皇曾天帝﹐位陽明之炁﹐此天炁靑化生心宿﹐管天下魔王學仙之人名籍﹐系色界。

虛明堂曜天﹐分南方第五梵明天帝﹐位陽演之炁﹐此天炁赤化生房宿﹐管天下天仙地仙成功之籍﹐系色界。

觀明端靖天﹐分南方第六摩雜想天帝﹐位陽明之炁﹐此天炁蒼色化生氏宿﹐管天下仙人身名之籍﹐系色界。

玄明恭慶天﹐分南方第七億羅天帝﹐位陽浩之炁﹐此天炁黃色化生亢宿﹐管天下學道至人之籍﹐系色界。

太煥極瑤天﹐分南方第八那育天帝﹐位陽極之炁﹐此天炁碧色化生角宿﹐管天下教道仙人之籍﹐系色界。

元載孔升天﹐分西方第一梁梨恭首天帝﹐位少陽之炁﹐此天炁紫系西方梵炁﹐管天下度魂更生之籍﹐系色界。

太安皇崖天﹐分西方第二首來天帝﹐位太陽之炁﹐此天炁白化生翰宿﹐管天下開度善人升仙之籍﹐系色界。

顯定極風天﹐分西方第三首爲稽那天帝﹐位浩陽之炁﹐此天炁黃化生翼宿﹐管天下苦魂善魄之籍﹐系色界。

始皇孝芒天﹐分西方第四阿那迦波羅天帝﹐位洞陰之炁﹐此天炁綠化生張宿﹐管天下九幽長夜之魂鬼籍﹐系色界。

太皇訪重浮容天﹐分西方第五波﹐瀾纏羅離和天帝﹐位通陰之炁﹐此天爲靑化﹐生星宿﹐管天下召魂集眞之籍﹐系色界。

無思江由天﹐分西方第六梵明元黃天帝﹐位玄陰之炁﹐此天炁赤化生抑宿﹐管天下開度長夜死魂之籍﹐系色界。

上碟阮樂天﹐分西方第七蔡釋元天帝﹐位浩陰之爲﹐此天炁蒼色化生鬼宿﹐管天下品量天人功行之籍﹐系色界。

無極曇誓天﹐﹑分西方第八阿梨想天帝﹐位極陰之炁﹐此天炁炁色化生井宿﹐管天下一切神仙品位之籍﹐系色界。

皓庭霄度天﹐分北方第一答想天帝﹐位陰生之炁﹐此天炁系北方梵炁﹐其炁紫管天下拔度至人升仙之籍﹐系色界。

淵通元洞天﹐分北方第二扇明民天帝﹐位陰化之炁﹐此天炁紫化生參宿﹐管天下人升度天人品位之籍﹐系色界。

太文翰寵妙成天﹐分北方第三梨那天帝﹐位陰明之炁﹐此天魚白化生貲宿﹐管天下統掌神王鬼錄之籍﹐系無色界。

太素秀樂禁上天﹐分北方第四梵括太招天帝﹐位洞陰之炁﹐此天炁黃化生畢宿﹐管天下魔王名品之籍﹐系無色界。

太虛無上常融天﹐分北方第五阿尼垢天帝﹐位陰靈之炁﹐此天炁紫化生勗宿﹐管天下記功度人升仙之籍﹐系種民天。

太釋玉隆騰勝天﹐分北方第六頃達天帝﹐位陰﹐魂之炁﹐此天炁靑化生胃宿﹐管天下仙眞大聖品位之籍﹐系種民天。

龍變梵度天﹐分北方第七元梵頃帶大婚天帝﹐位陰結之炁﹐此天炁赤化生婁﹐宿管天下進仙成聖之籍﹐系種民天。

太極平育賈奕天﹐分北方第八釋輝自然天帝﹐位乃陰極之炁﹐此天炁蒼色化生奎宿﹐管天下學仙姓名功績之籍﹐系種民天。

右三十二天畢。

具官三界事迹

夫三界者﹐欲界﹑色界﹑無色界﹐號日三界也。初下六天爲欲界。中一十九天爲色界﹐此二界劫數所爲﹐陰陽所陶﹐炁有窮盡。上有三天爲無色界。人有歲數﹐外有四種民天﹐日上至無上大羅之天﹐皆結虛無淸淨之炁﹐化生此天陽光照之﹐無日月之過焉。此天之下卽有晦明﹐皆三淸大羅之境﹐不生不滅﹐無劫運之數﹐陽九百六災所不及﹐爲極道之﹐域﹐卽萬聖朝軒﹐元始眞炁化生萬物之根本矣。

洞淵集卷之九竟

