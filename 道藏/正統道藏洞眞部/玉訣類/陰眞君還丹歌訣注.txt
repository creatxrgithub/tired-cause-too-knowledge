陰眞君還丹歌注

希夷陳搏注

經名﹕陰眞君還丹歌注。原題陳轉注﹐出朴五代北宋初期。一篇。底本出處﹕《正統道藏》洞眞部玉訣類。

陰眞君還丹歌注

北方正气爲河車﹐

北方黑帝﹐極尊也﹐人之下元陰也。正气者屬水﹐人之血也。河車者﹐北方气流歸南方﹐以火煉水成塵﹐得變爲河車下元精也。北方黑屬水﹐人之腎也。腎爲人生根本﹐分作日月﹟之精﹐虛無之气﹐腎王卽化爲赤子也。

束方甲乙名金砂﹐

東方爲靑帝﹐主肝﹐甲乙者。以北方水﹐南方火﹐火生於木﹐以水養之﹐鬱鬱生於靑翠﹐故日甲乙也。屬木﹐主人丹田也。生金砂者﹐今天下水有恆河沙數﹐只如漢江之水﹐嘉陵之江中﹐自生金砂﹐工人淘取煉成黃金也。故又法﹕以探於人身者﹐居上丹田﹐有屋宅﹐號爲玉泉洞﹐洞中有玉泉水﹐名爲淸淨源﹐探之功志﹐名號大功德神水。不知涯岸﹐納至下丹田﹐日久自結爲砂。

兩情含養歸一體﹐

兩者﹐陰陽也﹔天爲陽﹐地爲陰﹔左爲陽﹐右爲陰。陰陽者﹐夫妻也。在身上﹐丹田爲陽﹐下屬陰﹐含養四時﹐運動五行﹐天地交感﹐百物自生。日含月﹐自然光明﹐月含日﹐自然生星宿。夫順妻和﹐遂生男女。今以法探上丹田大功德神水﹐修煉納至下元玉室含運。

朱雀調養生金華。

朱雀者﹐火也﹐在地者南方丙丁火﹐在天者熒惑星也。在地爲火﹐在人爲心﹐其火生滅由人﹐大包天地﹐細入毫釐﹐制之則止﹐放之則狂﹐經中呼爲明火。火調運者﹐修煉爲泥﹐以火燒作甍瓦﹐千萬年不朽﹔木以燒作炭﹐在土中﹐以得千萬年﹐其炭還在。人以調伏﹐探上丹田玉泉中水﹐以心火修煉之﹐入下丹田﹐鎳之玉牢之關。玉牢之關﹐別有陰丹之法﹐自然別生其魂﹐日月久深﹐自然色煥以結成﹐號日金池也。《大丹訣》云﹕金父木母眞鉛汞也。鉛含五彩﹐屬北方水﹐水中有金﹐金作堤防﹐故號金華。

金華生出天地寶﹐

金華者﹐似漢江之水中金砂﹐自然生其中也。探丹於水中﹐居人下部精室之中。日久水中精成金塵﹐自然爲珠﹐以號水中火出。又一法﹕畱下部之精﹐以心火運轉居上元﹐自然結爲珠﹐居泥丸官﹐以號火中出水。故《黃庭經》云﹕玉淸池水灌靈根﹐審能修之可長存也。

人會此言眞正道。

會者非幾人﹐人不信道﹐道號虛無。故經日﹕大道非常道。道如虛空﹐無所依。訣云﹕如魚在水﹐不見其水﹐人處道中﹐不見其道。龍不見其山石﹐鬼不見其土。此言者﹐豈妄說也﹗眞正道者﹐人之精華也﹐多失泄於婦女﹐卽生男女﹐更面貌形神﹐眞似父母﹐根性若也。結畱住在己身﹐又探上元之水﹐用合下田爲丹﹐名日珍寶。故《陰符經》云﹕陰場相推﹐自然調和。人會此言。眞正道畢矣﹗

子稱虎﹐卯爲龍﹐龍虎相生自合同。

此二語﹐兩支事。子虎者﹐屬陰﹐陰者﹐屬女﹐女之水性﹐故號北方壬癸﹐此是水之位。《黃帝訣》云﹕呼之爲黑鉛﹐能伏汞爲砂﹐若人得眞道﹐入陽丹田﹐以用之子後午前是也。龍屬木﹐木者束方木﹐訣云汞也。汞者屬火﹐又呼爲水銀是也。一云﹕綠水銀若有藥制伏得伏火﹐卽成世寶。若人身中﹐卽精華是也。訣云﹕以陰煉陽﹐其眞可長。其法須在一支屬陰也。丹論云﹕陽動不能伏﹐陰殺不可伏也。若養之令伏﹐陰死陽生﹐生者如水銀伏火﹐以成世寶。陽﹐汞伏於陰﹐不動定爲身寶。故《經》云﹕就養靈柯不復枯﹐閉塞命門保玉都。舌上探結﹐行之子後午前﹐探上玉泉中水﹐亦日陽汞。將含陰時﹐探者鉛水﹐號日雙龍虎。故《天丰上經》云﹕始靑之下月與日﹐兩物相和合成一。出彼玉池入金室﹐人各有之愼勿失﹐子若得之萬事畢。豈在於外乎﹗

龍居震位﹐當其八﹐虎數元生在一宮。

此是朔至望行之﹐探上法行道﹐增魂﹔從望至晦喊之﹐益魄也。男八歲齒生﹐十六爲之中﹐十歲已下﹐得法修眞爲上﹐余並得尸解者也。

采有日﹐取有時﹐

上法行之﹐取避晦望朔。起下法者﹐候天上月圓﹐人神徧體﹐探之日月﹐順則有時﹐子後午前卯是也。探陰气歸上泥九官﹐故經云﹕漑養靈柯不復枯也。𨿽不施精﹐亦還美﹐日日於珠﹐常爲大空﹐空無可望可爲﹐空中有物﹐元其空是陰气轉上歸泥九官﹐卻取玉池中水﹐灌入下丹田金室之中﹐其元頭來﹐人亦不知從何處來﹐去歸何處﹐方位安排那里﹐各有神化﹐日久自然變爲寶珠。所以人皆不死是也。故經云大道無形也。

世人用之﹐而不知收取﹐气候若差錯﹐萬般工力徒勞施。

或遇天地禁忌﹐安排不知去處﹐或值﹐陰戶不開﹐取意行爲害﹐令人速衰老也。故云﹕得一之時昆侖後﹐𨿽當截舌不忽道。妄言傳於世人﹐叉定流血身先夭。法文若常人則不可受也。其文傳在太一官﹐經云﹕太一有君﹐皆云在心景中﹐不思議﹐誰能得見﹐不可度量也。居人頭﹐爲昆侖﹐上官室﹐神明居﹐泊各有室宅。自項上至頭﹐自占九官﹐其神各有名字﹐在太一上索靈中﹐別有要文。至下臍室﹐別有三官﹐此依前十二官﹐各有樓臺。故《內景經》云﹕內有重樓十二級此是也。又丹田有十二樓﹐應十二時﹐用轉法也。

至神至聖極容易﹐

智者其探二件藥在身﹐𨿽不知涯岸﹐身有神明知也。但人只以浮花﹐皆不知變化﹐故云知長生道﹐敵隔萬山。是知幾間世人﹐不可知也。求官中者﹐向身上十二官求覓﹐方知大道之鼎器者﹐神聖也。

先向宮中求鼎器﹐

其法不傳﹐不可露天文﹐故《道經》云﹕金玉滿堂﹐莫之能守﹐富貴而驕﹐自遺其咎。是爲人生下﹐綠天地人﹐須皆近驕奢富貴﹐不尋於大道也。

溫養火候審陰陽﹐

溫養者﹐令人無喜怒也﹔火候者﹐以心火四季之月﹐加喊行之兩數﹐其法在口傳。養陰陽者﹐別識眞陰眞陽﹐居人二命﹐探合爲命級從。訝云﹕二物同一體。

安排鑪室須擇地。

安排者﹐探上眞气水﹐安於下元﹔探下陰气水﹐運於上元﹐安排各著鑪室﹐自神化之功。若安排不著去處﹐於身有禍。鑪室者﹐妙法在女﹐別在陰丹一訣丹上法。鑪室者﹐以身口爲鑪也﹐電者﹐以官室爲寵是也。破不堪使用者﹐是人用過者獘物﹐不堪使用﹐是已不中也。房中至甚五級者﹐大肥不堪用﹐大瘦不堪用。道三合五級者﹐是十五已上﹐二十已下﹐是中道。人气二十已上﹐並是不堪使用。可用須借其气合汞者方住﹐以無制之﹐被鬼神偸他也。上擇地者﹐是知官室時候。

不得地﹐莫妄爲﹐

幾欲煉其陰者﹐若不依前說年紀人﹐及鼎器之物﹐不可成寶。不及年借气用之﹐卽得暫住﹐有卻息除魔之功﹐又不得上救助之力也。若在法度﹐須不失度數行之﹐少年成寶也。若只欲取意行之﹐萬無一成也。

切須隱密審護持﹐

幾欲行道靜隱﹐閒居｀導引﹐叩齒集神﹐握固平坐﹐密而行之。護持者﹐喊食少語﹐莫喜怒。

保守莫泄天地機。

保守者﹐盡一身之行用﹐若行年十歲﹐頭尾至心﹐行用久﹐卽慢易﹐有頭無尾﹐定虛費工夫也。千萬不成矣﹗

此藥變化不思議。

其服藥之功﹐九年不失候﹐增喊十六兩數足﹐功滿三千﹐行有八百﹐藥方成﹐易矣﹗。天不能殺﹐地不能埋﹐其功不可思議。注天地有變化﹐其身堅固﹐其功有三﹕上者得上仙﹐中下者只得尸解也。

陽眞砂﹐

下元陰精法﹐結爲砂﹐上元陰時探者﹐沈以爲砂﹐屬陽气。

陰眞汞﹐

上元气結成寶﹐下元气入昆侖泥丸﹐注爲珠﹐可照三千大千世界矣﹗

時人求之莫妄動。

世人多取五金八石﹐諸般艸木燒之﹐要覓大還丹﹐豈不妄也﹖

無質生質是還丹﹐

從無入有﹐從有入無﹐將無質气﹐結爲陰气交感是也。大丹無藥﹐五行眞气是矣﹗

凡汞凡砂不勞弄。

世人取砂銀爲汞﹐取朱銅鐵爲砂是也﹐若將此求道﹐不成也。

逢此訣﹐會此言若逢此歌﹐煉之餌之﹐成眞仙。

若逢此歌﹐免妄爲諸事﹐遂默心修煉﹐靜意保持﹐不退初心﹐勤進前志﹐方乃煉之餌之成眞仙耳。

陰眞君還丹歌注竟

