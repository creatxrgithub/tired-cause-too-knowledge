太乙元眞保命長生經

經名﹕太乙元眞保命長生經。不著撰人。一篇。底本出處﹕《正統道藏》洞眞部本文類。

太乙元眞保命長生經

太乙元眞曰﹕積陽爲神﹐積陰爲形。陰陽兩半﹐合成其身。猶如日月麗於虛空﹐晝夜不息﹐各行其分。憂悲喜怒遞相攻奪﹐生老病死因之而有。夫前識者﹐道之子﹐形化者﹐道之母。旣知其子﹐須識其母。母者﹐太上之分身也﹔子者﹐本心中之一也。二者合同﹐胎養形魂。人能識之。可以長存。故善精思者﹐內視不瞬﹐內聽不昧。使欲者不欲﹐不欲者欲﹐以陽化陰﹐以和化心。心和黑靜﹐陰弱神正。神正則精專﹐精專則影滅﹐影滅則形忘﹐形忘則神應﹐神應則和同。和同則天上精光可入﹐精光旣入。陽黑獨化﹐舉身排空﹐所適元礙。亦如還丹入口﹐卻諸陰累。專陰致神﹐以致不死。暗爾仙眾﹐諸神文咒曰﹕三淸上境﹐太乙元眞﹐布和法化﹐開光度人﹐煉魂日官﹐校魄月輪﹐天帝總黑﹐地官飛塵﹐千二百靈﹐萬二千神﹐合成仙宅﹐立爲眞身。眞身之中﹐七政九宮﹐心光朗耀﹐照玄明宮﹐明空大神﹐和气心眞﹐內淸五藏﹐外召五神﹐精思不窮﹐開光度人﹐老者反壯﹐故者還新﹐飲食六甲﹐三景同春﹐十二吏兵﹐保衛爾身﹐日誦千徧﹐上朝元君。元眞老君﹐至道獨存﹐保爾元命﹐衛爾靈根。勤叩天鼓﹐和形煉魂。齊誦不忘﹐當見神尊。策空駕浮﹐升天躡雲﹐誦前咒訖﹐則注目存﹐神引神黑﹐攻一切人身中萬病立癢。若修長生得道之法﹐卽誦此咒。滿十萬徧﹐卽端坐內思﹐更莫外綠。不經十年自然成道。若護國。

帝主保時道君﹐當誦此經﹐衝神保命﹐行功救人﹐陰陽不愆﹐風雨調順。若有兵革水旱﹐當依《太乙聖眞經》鑄十六眞人及太乙眞像。修行齋錄﹐則所向皆勝﹐其法具載《太乙聖眞經》。若逢修眞道士﹐則盟壇受之。若遇凡流﹐則不得妄傳﹐必殃九祖﹐謫罰六親﹐戒之1。祕之﹕如護眼目。諸仙聞已朝禮依行﹐各還本官﹐精思妙道。藏之金櫃﹐祕之玉函﹐晝夜齊誦﹐勿常示人。惟仙門師﹐當依此教。

太乙元眞保命長生經竟

