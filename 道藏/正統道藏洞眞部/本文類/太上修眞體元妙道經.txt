太上修眞體元妙道經

經名﹕太上修眞體元妙道經。一卷﹐南宋劉元端撰。底本出處﹕《正統道藏》洞眞部本文類

通玄三教眉山師仁壽授

混極未判章第一

厥初一混肇於未形﹐包含而萬有潛冥﹐蒙昧而三因隱忒。似炁非炁﹐若象無象﹐塊然如不物非物之狀﹐朴矣﹗於似類遠類之儀﹐四極內括﹐三才中含﹐利刀不可以力剖﹐巨棒禾能以箠攻﹐太淸三境若芥子藏之而不露﹐人道萬匯如恆沙而莫數﹐炁類含胞﹐形同雞卵﹐以之內分兩儀﹐乾坤何在﹖以之中包五炁﹐水本何生。沙內之金﹐石中之玉﹐不假一鑿一洗﹐何由得分也﹖故朴散則太極開﹐形具則萬象有。其爲大也若是﹐其爲潛也若是﹐其爲深也若是﹐其爲港也若是﹐其曰道也﹐乃含眞也。

訣曰﹕無形無象﹐無臭無聲﹐天地未判﹐我何以名﹖冥如在璞﹐混然一寧﹐如此妙用﹐玆道之程。

通玄三教眉山師仁壽授

朴散分形章第二

渾淪凝靄之未鑿﹐動靜陰陽之俱泯﹐欲升者未得其升﹐將肇者未得於肇。惺之含蠢﹐蠢以包惺﹐莫能指也﹐氤氤乎如煙重之晦﹐嵐氳氳兮若霧冥而籠水。此混者。乃陰欲散而陽欲揚﹐此極者乃陽將暢而陰欲分﹐故不混極﹐難以生化﹐冥於道者﹐以默而參之。蠢醜江切﹐

訣曰﹕二炁混淪﹐三才未分﹐中含萬有﹐欲開未形。非極不化﹐無動不寧﹐生化化生﹐開扃闔扃。

通玄三教眉山師仁壽授

一炁分三章第三

炁凝而結﹐旣結則混混而不分﹐分之在中﹐養之淸者﹐其炁升﹔沈之濁者﹐其炁墜。均之不偏者孕於中﹐故中在極之化﹐化以極而分。如投水於烈焰之中﹐若剖卵於利刀之下。炁之一散升淸﹐炁運蕩﹐隨淸而化。淸者陽也﹐日天﹐墜濁炁滯厚﹐隨濁而凝。濁者陰也﹐曰地﹐上以干十日之極﹐而至陽能健者是也。下以坤十二辰之極﹐而至陰能化者是也。二炁旣剖﹐何者爲人﹐淸乃天之祖﹐濁乃地之源﹐秀在乎中﹐發之於類﹐卽類成像﹐始有含靈﹐人道兆也。欲明二炁之始﹐人道之初﹐宜於中而求之。

訣曰﹕一炁始判﹐二儀具生﹐中有人道﹐包含萬靈。我同天地﹐何其自分﹐道化在此﹐歸之以明。

通玄三教眉山師仁壽授

炁開象兆章第四

始一生三﹐因三成四﹐卽四分五。一生三者﹐天地人﹔三成四者﹐東西南北﹔五之生者﹐金木水火土也。何謂﹖以水爲一也﹐蓋自極未分﹐其體純陰﹐散而化炁﹐故炁卽生炁﹐炁而有人。炁炁而化者﹐水也﹐其生於木﹐其化於火﹐其歸於土﹐乃當來墜之炁也。故養

生於金也。金者﹐乃五炁之極﹐至此不能反﹐復化爲雨露霜雪﹐亦當來水之意也。故五炁終絕﹐顚倒推之﹐以金爲水之母﹐以土爲水之父﹐以火爲水之祖。何也﹖日之有波﹐月之有曜者是也。於五炁之論﹐以水爲初爲腎者﹐何也﹖人在胎胞﹐如混淪未分之間﹐卻以土一火二者﹐又何也﹖故嬰兒一生﹐天門便開﹐地戶常塞﹐三歲始言﹐生於賢也。又非水一木二﹐金三火四者﹐抑何也﹖修眞者宜於反觀之。故陰符之指﹐悉居此也。

訣日﹕一炁旣散﹐天地人存﹐五行四極﹐水木之論。居腹有息﹐混混淪淪﹐消息此意﹐乃上道門。

通玄三教眉山師仁壽授

萬象含化章第五

二炁旣化﹐隨淸者運﹐濁者動﹐故炁有升降﹐類有生旺﹐物有榮桔﹐事有代謝﹐五炁各居於一也。居東者則曰靑陽﹐居西者則曰白藏﹐居南者則曰朱明﹐居北者則曰玄英。以散而聚﹐以歸而一﹐故中極爲央也。此於四炁﹐四節四方﹐各以三月之炁﹐而包含土也。然

根於土﹐生於木﹐滋於水﹐凋於金﹐而枯於火﹐殺殺之不絕﹐絕之復生者﹐以四時各含於土也。春有黃花﹐乃木含土﹐辰支有也﹔夏長黃花﹐乃火含土﹐午支有也﹔秋迸黃花﹐乃金含土﹐申支有也﹔冬發黃卉﹐乃水含土﹐亥支有也。五行五炁﹐五象五方﹐無包不成﹐無含不化。東方寅爲木﹐卻爲火之生﹔西方金在巳﹐卻亦火之餘。以水之局﹐則中含火土﹔以火之局﹐中包上之炁﹐相生相克﹐悉包悉化。故一核二芽﹐三甲四葉﹐五枝六幹﹐七花八果﹐九實十凋。卽天一地二﹐天三地四﹐天五地六﹐天七地八﹐天九地十也。道之以一炁﹐當守一﹐自一至十﹐皆包含之中﹐而存不言之化﹐故太一含眞是也。修眞之士﹐體此而行之。

訣曰﹕自一生三﹐萬象中含﹐天地中運﹐陰陽密旋。一點祖炁﹐四時行焉﹗如能會得﹐造化齊肩。

通玄三教眉山師仁壽授

因虛化實章第六

浮游之無祖﹐虛無之有源﹐皆自一炁之散﹐五炁之值也。上之虛乃淸炁之化﹐則名曰寥廓﹔下之實乃濁炁而生﹐則名曰嶽瀆也。故因虛者﹐乃有陽存焉﹔因實者﹐乃有陰存焉。故子爲虛﹐午爲實也。午之炁乃陰﹐而火旺於此﹐則實也。子之炁乃陽﹐而水旺於此﹐則虛也。無虛則不知實﹐無實則不明虛。然土爲實也﹐何十二時不露也﹖炁爲虛也﹐何三淸之境化焉﹖以

虛求實則易﹐以實求虛則難也。虛之於天有風﹐有雨﹐有霜﹐有霧﹐有靄﹐則或聚或散﹐乃虛實之始也。以地之實﹐則有山有海﹐有林有稼﹐何海竭江涸﹐山顚土震﹖此虛實之感也。因無化有者﹐虛之實﹔卽有化無者﹐乃實之虛。始自父母情性之所感﹐終成形貌凜然﹐此乃虛之實也。及其五欲萌﹐一眞散﹐復求其情性之元﹐不可得也。此虛求實易﹐實求虛之難也。故學道之士﹐以先天爲基者﹐正合此也。

訣曰﹕因虛成炁﹐卽炁化類﹐實自類生﹐累因實憊。虛裹求實﹐𨿽難卽在﹐實有太實﹐水火不壞。

通玄三教眉山師仁壽授

性情化育章第七

炁旣一分﹐象隨此明﹐故居其穹者﹐則曰日月星﹑風雷電﹔隱其下者﹐則日山川艸木﹑禽虫之類。始之無性﹐因動而感﹐故有情也。情之一動﹐性復隨焉﹗在艸木則感秀﹐在淵漬則感炁﹐皆從陰而生於陽也。旣有性則有欲﹐旣有欲則生情﹐故艸木當日至﹐則性成也。柳復爲柳﹐花再成花﹐昆虫蠢動

者﹐卽動而化﹐皆自日至之所肇也。日至者﹐乃冬日之至也。冬日者﹐卽子也﹐子者﹐乃一陽之始也。在卦曰復﹐復者﹐返也。然後天地萬物之性情﹐從玆而通也。萬物旣如此﹐人性情自何有也﹖緣人之自頂至踵﹐一身骨毛炁血﹐動靜開闔﹐皆同天地萬物也﹐故從虛情而感實性也。然後一入此情﹐卽隨此性﹐感而化﹐有血有珠﹐有塊有胎﹐故曰妊也﹐乃水之一也。故生陽者陰也﹐非陽生陰也﹐道之爲用﹐能以情性作大藥者﹐乃善於道也。如此則天地萬物之情﹐父母未育之性﹐若開鑑以照容﹐朗然可目也。

訣曰﹕厥初一炁﹐分成性情﹐散之轉晦﹐斂之則生。三才本一﹐何立外程﹐但求感合﹐體自圓明。

通玄三教眉山師仁壽授

日月星炁章第八

純陽之炁升於左﹐純陰之炁降於右﹐中孕之炁懸於正。乾之一化﹐化以十日是太陽。又曰獨陽豈成造化﹐故九日沈之﹐一日浴之﹐九旣降下﹐則成六﹐六者﹐方生陰也。故月之光﹐有藉於日之華也。須彌之外﹐寥霄之左幣右旋﹐月常不及日者﹐蓋獨純陰之故也。乾有日秀﹐坤有月之孕者﹐乃陰存陽﹐陽戀陰也。日有出沒升高﹐始出地﹐發於水﹐升於空﹐照於象﹐只能昱晝﹐不能明夕也。月有晦朔弦望﹐圓闕生沈者﹐卽當來藉陽之故﹐每多不足﹐故所行遲而速幣﹐雨於三十﹐不能益於朝朝爾﹐此日月之道也。何大光大曄﹐明於外﹐燭於物﹐不能透於覆盆﹐何也﹖以其無隙也。隙者﹐乃開化也﹐開化萬象﹐星也﹐星者﹐亦自日之生也﹐下應於人。日秖能轉於陽﹐月柢善旋於陰﹐斡遷四序﹐代謝五行﹐運齊七政者﹐星也。然星之應有不定不一﹐易變之道﹐故以斗統之也。星可妄移﹐斗不可苟動﹐日夕之懸﹐朗朗於天﹐故其莫敵於日者﹐蓋亦余炁也。然日月有常星無常者﹐是也。元始一判﹐天地人分﹐日月星兆也。三炁混合﹐復歸於一﹐乃先天之道也。

訣曰﹕乾有大晶﹐月生大靈﹐上下孕秀﹐其中作星。天主陽化﹐地主陰衡﹐三才一炁﹐本之化生。

通玄三教眉山師仁壽授

默參顯體章第九

始於情感﹐遂墮此中﹐恭諾之下﹐男女成形。來從五炁﹐中秉二儀﹐故未育未生之前﹐居母腹中﹐飲血受胞﹐以手掩其目﹐以兩足拳於頷﹐母之一吸﹐子亦吸之﹐母之一吐﹐子亦吐之。凡百動蕩﹐內外相感﹐何識何知﹖何明何曉﹖天之炁混之﹐地之炁混之﹐人之炁亦混之﹐但有一息存焉。及其分育﹐天翻地覆﹐人驚胞破﹐如行大山顚失足之狀﹐頭懸足撐﹐而出之。大叫一聲﹐其息卽忘。故隨性隨情﹐不可俱也。胎之一息﹐元復再守也﹐況乳以沃其心巧以玩其目﹐愛以牽其情﹐欲以使其神﹐如此漸漸有茫茫之隔﹐釁釁之端﹐無復守胎之一息也。學道之士﹐當味此章﹐以求其要耳。

訣曰﹕始於混沌﹐中成胎孕﹐七情六欲﹐歸於一定。出入呼吸﹐當來眞性﹐胎息胎息﹐道中玄牝。

經名﹕太上修眞體元妙道經。一卷﹐南宋劉元端撰。底本出處﹕《正統道藏》洞眞部本文類。

太上修眞體元妙道經敍

通玄三教眉山師仁壽授

道本元言﹐亦元其名﹐天本不語﹐萬象旋焉。始自虛元中含妙一﹐自三黑之內﹐融後二儀之分判。三炁者﹐元初﹑元始﹑元極也。不極則元變﹐無變則無象。象者﹐羣類之本﹐萬物之所由也。而化四極﹐四極之分﹐而天地四方﹐陰陽寒暑﹐榮枯代謝﹐隨類而消長也。故五行之炁﹐以一炁化水而生木﹐木生火﹐火生土﹐土生金也。而生生化化之道﹐從玆而有。旣有之後﹐必曰無﹐無有有無之數而生旺休囚﹐沈潛隱顯而有以滋之﹐滋之旣深﹐則生炁。非炁也﹐炁旣一生﹐則三才始肇﹐而人居其中。始也於一炁﹐終也散萬化﹐故情性喜怒好惡﹐隨蔓而枝也﹐則曰父母﹐夫婦男女﹐始極終化﹐卽類成像﹐起於混一﹐散於萬有﹐豈非其道也哉﹗

通玄三教眉山師仁壽授

甲庚應數章第十

乾之乾首於甲﹐坤之合應於庚。

甲自水之生﹐故居於東﹔庚乃水之母﹐故育於西。西者﹐𨿽言於肅﹐而申中有水土也﹔故西庚之殺﹐而生於東甲﹐以其甲之炁在於寅﹐亦日三腸甲之三日。甲之三日分於後﹐先庚之三日﹐庚之三日次於始末者﹐緣甲之合者己﹐已中有土故也﹐三陽交泰是也。庚之所合者乙﹐中有木﹐木中有火﹐火可伏庚﹐不妨於水也。聖道之妙﹐以甲居子乃印﹐印者正也﹐正者始也。緣子下有水﹐水能生木﹑故甲子爲首﹐至戌爲終﹐蓋戌乃火之庫也。甲必云庚者﹐水之母﹐緣申中有土﹐能生於金﹐至辰巳則絕﹐緣有火之殺也。故善於道者﹐以甲子﹑甲辰﹑甲午三日之先炁﹐用庚子﹑庚辰﹑庚午之先合﹐凝然養息﹐自子至醜﹐從丑至寅﹑心無一毫之染﹐身如鐵壁﹐調其炁而平其息﹐則天之幹﹐地之合﹐我之炁﹐一時俱孚﹐三才三因之道﹐入目自足耳。

訣曰﹕三甲與三庚﹐後先生殺存﹐以時加此日天地炁俱行。無想亦無妄﹐綿綿息息平﹐周天消息近﹐圓皎坐中生。

通玄三教眉山師仁壽授

存息養眞章第十一

天之有竅而生風﹐地之有竅而生水﹐蓋天竅不可﹑朋﹐而地竅易可窺。竅之一開風從生﹐竅之一閉炁從塞﹐天地之竅﹐乃萬象化生無窮之奧也。天地能以竅而開﹐亦能以竅而息﹐息則地無可升﹐天炁可降也。自子則天竅開﹐其炁淸而降﹐自午則地竅塞﹐其炁濁而升﹐故動蕩皆歸於橐鑰也。橐鑰者﹐一開一闔之謂也。天以子爲橐﹐地以午爲鑰﹐人以息而總。晝夜推之﹐一萬主千六百有餘﹐卽乾坤之數也。善於道者﹐能存於息﹐明於竅者﹐眞不勞而養也。

訣曰﹕四鼓天地交﹐而演方見韜﹐水火自然事﹐不須以意勞。鼻中有兩竅﹐天地不差毫﹐能於此時存﹐明月掌中撈。

通玄三教眉山師仁壽授

得一成道章第十二

一者﹐萬象之祖炁﹐天地之根原﹐人心之大要也。乾一而咸數﹐地一而成秀﹐人一而定情﹐蓋不能齊之以一﹐而散之於萬蝟之中﹐而混塞其心﹐不可見其本原也。天一則淸﹐地一則寧﹐人一則德馨﹐身一則正﹐家一則齊﹐內一則不惑﹐外一則順﹐心一則陰陽和﹐念一則邪僻遠﹐性一則情不生﹐炁一則息自平﹐息一則水火交﹑天地泰﹐其可不一哉﹗

訣曰﹕一者道之炁﹐炁乃一之源﹐人能求淸爭﹐但去一中尋。不覺朝夕間﹐忽見水中金﹐得一後忘一﹐神存眞可侵。

通玄三教眉山師仁壽授

得象元象章第十三

道不元言﹐亦不可泥言。因炁成像﹐得炁則象者形諸類也。殊不知因炁成類﹐卽類成像﹐篇章之下﹐巧於發辭﹐不若指於實要﹐明於物象﹐視於變通。然變通有道﹐篇章存辭﹐故曰善者未常辯﹐辯者皆不善﹐若井中之魚﹐孰可以窺之哉﹗欲知水之樂﹐當問於魚哉﹐此之謂也。

訣曰﹕始入未明象﹐見象方知意﹐識象是引門﹐何必以言泥。一泥轉忘初﹐撐舟不遠地﹐不知癡俚人﹐卻乃道中諦。

通玄三教眉山師仁壽授

育神團黑章第十四

成養神者必先養心﹐煉炁者宜於平息﹐故神自心有﹐心乃神捨﹐炁卽息源﹐息因炁使。善養於心者﹐必使皎之如淸淵印月﹐靜之若空谷元聲﹐然後內境不動﹐外塵不幹﹐念如一鐵之沈波﹐性如太虛之無著﹐爭靜淵默﹐物我兩忘﹐神之自淸﹐炁之自團也。神卽炁而凝﹐炁戀神而住﹐於此之時﹐不知其息之出入耳。

訣曰﹕始因其息﹐終得乎炁﹐炁息自守﹐我物俱棄。動靜兩忘﹐神之方住﹐柢在養心﹐一絲勿起。

通玄三教眉山師仁壽授

神化出入章第十五

神之爲用﹐非爲造作﹐始自養心之有﹐終於存炁而生﹐如淸波之照影﹐若明鏡之對容也。以有心求之﹐終莫之有﹐以元心求之﹐愈見其無。若何可也﹖蓋神貴不撓﹐心尙不思﹐守之如石﹐行之如愚﹐口元言而耳元聽﹐念不起而性不流﹐如濁漿之初橙﹐自然淸於上而滓於下﹐風不生而葉自停。亦不知天地如何﹐亦不知我爲甚物﹐旣入於溟漠之中﹐卽居混沌之所﹐如太極之未分﹐三才之未露﹐忽然一靈光自朗﹐如虛室生白之狀﹐此皆無心中有﹐非有心之可爲也。故出入無方﹐變化隨寓矣﹗

訣曰﹕道以非名道﹐心皆忘自心﹐一時俱不識﹐方見谷中聲。水火非爲事﹐陰陽在我生﹐坐中存溟涬﹐神化悉皆經。

通玄三教眉山師仁壽授

破惑守一章第十六

道之於物﹐物之於道﹐始於忘象﹐有三千六百之小門﹐而生八萬四千之大惑﹐往往速於求異﹐稽於造眞﹐千人萬人之進學﹐無一無半之成道﹐以其惑之守也﹐不明其的也。人皆以龍虎爲首﹐非也﹔以金丹赤藥﹐非也﹔以鳳髓鴉神﹐非也﹔以玉蕊金花﹐非也﹔以朱鉛黑汞﹐非也﹔以心腎爲水火﹐非也﹔以脾土肝木﹐非也﹔以吞津納炁﹐非也﹔以朝日采月﹐非也﹔以嚅山嘯林﹐漱泉臥石﹐日以咽霞﹐夕以瞻斗﹐俱非也。每每學者不思其祖﹐而求其孫﹐不知太極未肇﹐人物未分之前﹐還有如是之類乎﹖大要之用﹐百千萬億之人﹐未嘗守之﹐豈不惑之又惑﹐迷之轉迷哉﹐

訣曰﹕龍虎非爲道﹐吞津不是功﹐丹霞非采日﹐神化不歸風。祖炁誰曾識﹖眞宗孰可窮﹐須臾端的事﹐三界悉皆通。

通玄三教眉山師仁壽授

元水元火章第十七

太極以炁而包萬象﹐天地以炁而分淸濁﹐始以黑結﹐終以炁化﹐爲之散漫﹐各隨其方。故居西者爲金類所感。水之一字﹐乃天地本原之炁﹐火之一字﹐亦乾坤育化之炁﹐故因無形而爲有形。冬則伏﹐夏則舒﹐入之陽﹐出之陰﹐潛之陰﹐暢之陽﹐人之炁﹐乃炁之原。故學道者﹐以炁化炁﹐卽炁存炁﹐噓呵抽加﹐則變化而有也。以水爲水﹐非道也﹔以火爲火﹐亦非道也。如以炁存炁者﹐則爲水火也。水火者﹐乃以無化有也。初無分別旦暮晨昏出入之意﹐方是也。故善於道者﹐以炁守一﹐以炁養炁﹐則水自內升﹐火自裹降﹐初何示之於外也﹖不可不深省知。

訣曰﹕一炁陰陽會﹐金木自然生﹐本來非水火﹐萬象各存眞。炁炁爲初始﹐中間盡化神﹐岸臨無用檝﹐只此坎離因。

通玄三教眉山師仁壽授

守一生神章第十八

天淨則雲炁淸﹐地靜則艸木靈﹐人能體此行﹐陰會陽合並。故一泓之波﹐可以瞻星斗﹔一靈之魂﹐可以知吉凶﹐乃其不散而靜﹐不妄守也。往往後學不能掃靈臺之埃﹐而廣喉舌之辯﹐故因語忘炁﹐失炁忘精﹐以巧拙爲縱橫﹐以多記爲大能﹐故純一之炁失守﹐而陰陽之妙隨失也。善修者斂之以靜﹐巧之以拙﹐淨之於念﹐淸之於心﹐存之以嘿﹐示之以朴﹐自然天宇淸﹐地軸寧﹐炁抱一﹐神自靈。然後不符而可符﹐不咒而可囑﹐無神而神衛﹐邪之走﹐怪之潛﹐家宅寧﹐人事和。以默之墨﹐以馘不正之祟﹐此眞元至一之炁﹐爲守一抱元之要也。何假分龍虎別龜蛇哉﹗

訣曰﹕念念念丹田﹐收之守在堅﹐五色無心著﹐中間自有天。不須求水火﹐金鼎內烹煎﹐朝朝與暮暮﹐神炁煉丹田。

通玄三教眉山師仁壽授

神炁成胎章第十九

心中有神﹐炁內存炁﹐心若撓而神不淸﹐炁若耗而炁必憊。以之出於頂﹐不如守神於捨﹔以之吐炁畱眞﹐莫若養炁存炁。神乃炁之化﹐炁無神不畱﹐故神炁如子母﹐如天地﹐不可一刻離也。善於行者﹐以炁內固﹐固者非做造而固也﹐綿綿於息﹐其炁自凝﹐炁凝息平﹐其神自住。始坐如小兒入寢﹐久之如困夫之入擔﹐自腿至臍﹐自腰以上﹐不求也。心則微衝﹐炁則如絕﹐當此之時﹐爲道者何知其神焉﹗明其化﹐孰知有胎﹐胎者非產男女之胎也﹐乃元也﹐要在拼一死於洪崖﹐忘一身如艸木﹐死一心如玲灰﹐不知我﹐不知身﹐少頃風聲雨意一定之後﹐息已無矣﹗炁自固也﹐神自靈也﹐胎自結也。若以夕靜如是﹐晝雜如何﹐但味訣偈﹐鹹自了之。

訣曰﹕我用不用我﹐靈臺淨裸裸﹐念念在丹田﹐隨心也放下。目耳絕視聽﹐有口卻如啞﹐一點若太虛﹐任你之乎者。

通玄三教眉山師仁壽授

修德濟物章第二十

仁者德之本﹐德乃道之基﹐不仁者不足以言道﹐無德者不可與談化。往往修者﹐首務長生﹐以求不死﹐殊不明長生不死者﹐何物也﹖止以有爲而先於人﹐以巧飾而詐於己﹐無山林之淸而樂山林之事﹐無利益之念而求上天之鶴﹐善之未有﹐惡已先彰﹐如持念珠而興訟﹐設醮事以撻人﹐此等之人﹐俱不足與言道也。能於事者﹐見人之危而捄之﹐見人困而濟之﹐見人之陷而提之﹐見人之疾如己之疾﹐見人之不善而化之﹐見人之美女不起私之﹐見人之奉眞如己之奉之。入道則行道﹐見業則去業﹐然後儉於己而厚於眾﹐無內外不和之事﹐有尊敬父母之心﹐淸淡於己﹐丰利於人﹐人之如此﹐以之求眞則眞感﹐以之修道則道成。又且益子孫﹐而超九祖﹐豈不美哉﹗

訣曰﹕道本德中來﹐有德方知道﹐天地大德生﹐聖賢亦此造。長生一徑眞﹐不死者乃道﹐道德與性命﹐四字甚分曉。

通玄三教眉山師仁壽授

尊師謝祖章第二十一

極未判﹐無以見天地三才之炁﹔道不立﹐何以明父母萬類之因﹖是以有本則有末﹐有源必有流﹐太上不以化開道﹐老君不設教﹐烏能識奉儀﹖有道無緣﹐見道則遠﹐有緣無師﹐遇道不明。廣獵丹書﹐不如求之於訣﹐多參異人﹐不如守之於我﹐故指之者迷也﹐化之者正也﹐行之者道也。故祖不可忘﹐而師不可怠祖之積也﹐則子孫昌﹐師不明則本源晦。道專之以德﹐尊之以祖﹐敬之於師﹐不可一日而去也。

訣曰﹕一炁道之祖﹐一言道之師﹐祖炁不可遠﹐道言朝夕知。子孫逢遇此﹐父母陰德爲﹐元以自己思﹐當知在祖禰。

通玄三教眉山師仁壽授

已得不得章第二十二

未遊滄海則不明風濤之險﹐已登泰嶽則方敬峯巓之危﹐始也忽之易﹐終也行之難。道包天地﹐人括三才﹐終日茫茫﹐不明其奧﹐乃其入也﹐皆曰雲霄之上﹐必可居也﹔淵瀆之深﹐必可造也。此小優之守技﹐坎蛙之水也。夫道之大者莫可量﹐道之微者孰能探﹖區區之泄﹐五章盡也﹐不必走山林﹐尋奇特﹔不必索經書﹐訪異友。天地一壺﹐道德庶類﹐悉備此經。今旣已知已得﹐常如不及日。如未得﹐元輕後進﹐無忽後學﹐無慢諸經﹐無忘祖本。道尙彊名﹐莫言已得者﹐是爲得道﹐實之無得﹐方日永得也。

訣曰﹕慕念如渴﹐思求朝夕﹐旣眞骨緣﹐遇其道德。心常不及﹐斯爲至得﹐當戒滿盈﹐恐返折克。

通玄三教眉山師仁壽授

濟生度死章第二十三

道之化化以德﹐德生誠﹐誠化敬﹐敬之一出﹐百神衛之。故存之有神﹐是日衛也﹐養之有炁﹐故曰眞也。一噓之可以爲慶云﹐一呵之可以爲雨露﹐運之可以爲南昌﹐煉度化之﹐可以拔久潛幽凝。非符非咒﹐非神非將﹐非去非來也。乃一炁一心﹐一嘿一守﹐一道一德﹐一我也。以之濟生則疾愈﹐以之度死則死化﹐如此之大﹐非道何也﹖如此之尊﹐當切守之﹗當切行之﹗

訣曰﹕念卽是道﹐道卽爲符﹐鬼邪港走﹐幽壤咸蘇。嘿醮在我﹐上蒼自孚﹐濟度二事﹐如拳展舒。

通玄三教眉山師仁壽授

大經圓滿章第二十四

功之行﹐德之修﹐道之用﹐經之旨﹐可以明三界﹐可以通五行﹐可以超九祖﹐可以化萬類者﹐此經也。此經之下者﹐凡今三也﹐一經甲申而歸於大波﹐以溺而不出﹔二自丁酉化於烈焰﹐而煨之也﹔以後復降﹐其辭別﹐其理泯﹐若一土之比玉也。𨿽云復降﹐亦爲漂焚者久﹐今日復下者﹐以奉敬之情﹐尊樂之大﹐故以批於子之家庭。宜當遵之守之﹐寶之。敬之﹐功行道德﹐若之圓備﹐可以升之。無對非人而慢示之﹐愆報非常﹐戒律不淺矣﹗

訣曰﹕祖先素有德﹐故得奉眞道﹐眞下道已敷﹐始終歸子造。功在於勤修﹐德在於慈孝﹐道德圓滿時﹐一門吉之妙。

此經乃

北極雷嶽教主﹑金闕化身元素眞君﹐憫念羣生之多迷眞性﹐未悟靈門﹐降筆於奉道劉元瑞家﹐欲廣其傳﹐流行教法。元瑞不明聖意﹐乃以降靈眞本﹐默奇於文魁達貴﹐祕藏於報匱之中﹐未得闡教玄奧。今劉元瑞旣役之後﹐其家所藏謄本﹐正觀得而寶之﹐鋟諸梓木﹐印行於世。庶使學道修眞之士﹐開明妙理﹐了悟此因。正觀尙慮當來謄眞之時﹐天書艸聖﹐俗意難明﹐其中若有字樣差訛﹐或誤加增損﹐惟待通明之士改而證諸﹐不亦宜乎﹖告景定歲次辛酉季夏月吉長奉道弟子董正觀饉識。

太上修眞體元妙道經竟

