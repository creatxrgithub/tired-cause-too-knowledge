修眞精義雜論

經名﹕修眞精義雜論。唐﹟司馬承禎撰。一卷。底本出處﹕《正統道藏》洞眞部眾街類。參校版本﹕《雲笈七簽》﹐收入該書卷五十七。

修眞精義雜論

天臺白雲子述

導引論

夫肢體關節﹐本資於動用。經脈榮衛﹐在於宣通。今旣閒居﹐乃無運役事﹐須導引以致和暢。戶樞不蠹﹐其義信然。

人之血气精神者﹐所以養生而周其性命也。脈經者﹐所以行血气也。故榮气者﹐所以通津血﹑益筋骨﹑利關隔也﹔衛气者﹐所以溫肌肉﹑充皮膚﹑肥勝理﹑司開闈也。又浮气之修於經者﹐爲衛气﹔其精气之行於經者﹐爲榮气。陰陽相隨﹐內外相貫﹐如環之無端也。又頭者﹐精明之府﹔背者。胸之府﹔腰者﹐腎之府﹔膝者﹐筋之府﹔髓者﹐骨之府。而又諸骨皆屬於目﹐諸髓皆屬於腦﹐諸筋皆屬於節﹐諸血皆屬於心﹐諸气皆屬於肺﹐此四肢八環之朝夕也。是知五勞之損﹐動靜所久。

五禽之導﹐搖動其關﹐然人之形體﹐上下相承﹐气之源流﹐升降有叔。嘗見諸導引文﹐多無次第。今所法者﹐實有宗旨。其五體平和者﹐依常數爲之﹔若一處有所偏疾者﹐則於其處加數用力行之。

凡導引﹐當以丑後卯前天气淸和時爲之。先解發﹐散梳四際﹐上達頂﹐三百六十五過﹐散發於後﹐或寬作髻亦得。燒香﹐面向束﹐平坐握固﹐閉目思神﹐叩齒三百六十五過﹐乃縱體平气﹐依次爲之。先閉气﹐以兩手五指交叉﹐反掌向前﹐極引臂﹐拒托之良久﹐卽舉手﹐反掌向上極臂﹐卽低左手﹐力舉右肘﹐令左肘臂按著後項﹐左手向下力牽之﹐仍亞向左﹐開右腋努脇爲之﹐低右舉左亦如之﹐卽低手鉤項﹐舉兩肘﹐偃胸﹐仰頭向後﹐令頭與手前後競力爲之﹐卽低手鉤項﹐擺肘捩身﹐向左向右﹐卽放手兩膝上﹐微吐气通息﹐又從初爲之三度。

次覆伸左手﹐仰掌堅指﹐屈右手﹐舉肘仰掌堅指﹐開臂胸膊如挽弓之勢﹐仍回頭向左﹐使頭項﹑胸臆﹑臂肘等﹐用力爲之﹐左右各三度。

次兩手作拳﹐拿臂向前築﹐卽努肘向後﹐蹙急做勢﹐用力爲之﹐前後各三度。

次以左手拳向左之後力擺臂三﹐又向下擺臂三﹐右如之。次交兩臂於胸前﹐各以手指攀兩肩﹐仰頭偃胸﹐努腹腰爲之﹐卽低頭曲腰﹐聳肩﹐兩手向下﹐用力攀之﹐一仰一低﹐各三度。

次屈兩手腕安腋下﹐促兩肘向前﹐低頭努背爲之﹐卽仰頭努胸臆﹐促兩肘﹐向後爲之﹐前後各三度。

次帖膝坐﹐以兩手托腰向前﹐偃身向後﹐競力爲之。仍搖動其身﹐卽平坐縱緩﹐又爲之三度。次交經平坐﹐左手托左邊﹐肺稍近身﹐後回腕向外指裹﹐以右手攀左膝﹐回頭向左仰視﹐其後努左右臂膊﹐用力爲之﹐左右各三度。

次堅兩膝交兩經﹐以兩手交指反掌﹐向外抱膝﹐仍低頭努腰背﹐開膝以礫﹐而臂極膝。訖卽回手掌向裹﹐急抱膝﹐聳身仰面﹐申咽臆﹐力向後爲之﹐一仰一低各三度。

次交經平坐﹐從膝向裹申經出外﹐以手捉腳指﹐聳肩﹐向上用力攀﹐仍努腰腹向前﹐左右搖之﹐气極放寬﹐又爲之三度。

次以左手攀左腳指至腳心﹐腳指至手腕﹐漸長舒腳﹐仍舉踵向上﹐卻將右手托右膝上﹐仍轉頭向左右競力爲鳥之﹐卽屈左腳﹐以兩手共捧其跟﹐向上高舉之卽放下﹐以左手按膝﹐右手攀腳﹐左手向下極按﹐右手回向上極攀之﹐回頭向右之後﹐努肩膊爲之﹐左右三度。

次長舒兩腳﹐偃身向後﹐反手托肺﹐屈右腳﹐向前作勢掣踏之﹐左右三度。

次舒右腳﹐屈左腳﹐以踵加右脾上﹐垂左膝向下﹐令至將﹐卽舒左屈右爲之﹐左右各三度。

次偃身﹐反托狀﹐堅左膝﹐促斂其踵至臀邊﹐舉右踵鉤取左膝﹐漸向下按之﹐令左膝頭至林﹐左右各三度。

次屈左腳向外﹐以左手下攀腳腕﹐右手托右膝﹐回頭向右﹐低左膝著林﹐以腳向外展﹐以手向內攀﹐競力爲之﹐左右各三度。

次開兩膝﹐合兩腳踵﹐以兩手攀腳掌﹐仰頭何上力舉之﹐气極縱體﹐爲之三度。

次舒腳﹐以兩手交指鉤曲鰍中﹐偃身向後力鉤之﹐仍漸高舉腳﹐努經偃指﹐左右各三度。

次長舒兩腳﹐令並堅指﹐以兩手各攀其指﹐舉頭用力﹐爲之三度。

導引畢﹐平坐縱體﹐摩兩手掌令溫﹐乘額向上三九過。摩掌後拭目三九過﹐卽以兩手中指﹑無名指按鼻左右上下二七過﹐摩之。以食指﹑中指叉耳向上聳之三五過﹐便以虎口叉耳﹐向後修旋耳輪三五過。摩掌令熱﹐摩拭面上﹐令溫溫然﹐摩頸項﹑胸臆﹑兩乳數十過﹐卽摩持臂上﹐至肩下﹐至手背﹐上下數十過﹐卽兩手互相攝捩回轉之﹐如洗手狀﹐急用力爲之數十過﹐卽摩按心腹腰牌等處都畢﹐待气息調﹐平坐﹐服气如法。其摩掌乘額﹐拭面目等﹐尋常數數爲之﹐彌佳。不惟在服气之時﹐其諸導引亦不可總爲諸法﹐恐煩勞﹐任逐便爲之。然終須從首至足﹐令相承﹐取通也。亦可隔三五日一度﹐具導引之。又有立臥等法﹐不能多述﹐亦各任意爲之。

符水論

夫符文者﹐雲篆明章﹐神靈之書字也。點畫有所象﹐故神气存焉﹔文字有所生﹐故服用朱焉。夫水者﹐元气之津﹐潛陽之潤也﹐有形之類莫不資焉。故水爲气母﹐水潔財气淸。气爲形本﹐气和則形泰。𨿽身之榮衛﹐自有內液﹐而腹之臟腑﹐亦假外滋。旣可以通腹胃﹐益津气﹐又可以導符靈﹐助祝衛﹐今撰諸符水之法﹐以備所用﹐可按而爲之焉。

右符每以向月建﹐以滿日燒香﹐丹書紙﹐左手持水器﹐右手持符﹐可以水一升吞之﹐多少任意﹐如得井華水爲良﹐縱是泉水亦可﹐旦取之。祝曰﹕

金木水火土﹐五星之气﹐六甲之精﹐三眞天食﹐濁气常盈﹐黃父赤子﹐守中無傾﹐三祝之﹐皆一气。畢﹐三叩齒﹐三琢齒。以所執符噀水。仍於水上燒符﹐灰納水中。勿令散也。北向再拜﹐服之。已後條件各別﹐是一法也。

前符每以甲子日丹書八枚﹐至滿日﹐平旦取井華水﹐以日出時再拜﹐自稱云﹕請服符章﹐願令神气充滿。服二枚﹐次於平定﹑執日亦各服二枚。五甲﹐亦可更書服之耳。

右六甲陰陽符﹐各隨其日支幹書內方中也。陽符下有甲子﹐陰符下有乙丑字。此舉甲子﹑乙丑爲例耳。丙寅﹑丁卯等日﹐各以其日支幹書之﹐皆不悟此理﹐卽其文曰﹕各隨其支幹書方中﹐亦由六神都匠回符﹐中書其日幹書也﹐仍以朱書陽符﹐黑書陰符﹐亦可預書一旬之符﹐至其旦取服之。每平旦東向燒香﹐左手持符﹐右手持水器。取井華水﹐任服多少。祝曰﹕眞人某乙好樂眞道﹐服食中和之气﹐甲子太玄玉女承翼﹐竟一旬同呼此﹐他甲放此﹐給侍某甲行廚所在﹐當得無令饑渴。本文兼云﹕丹無大小﹐人無多少﹐皆當得飽﹐今卽自服﹐故不用此言。又或日不可減損﹐祝詞則日日無早晚﹐身無畫夜﹐皆得飽。畢﹐再拜﹐以符納口中﹐飲水送之。

甲子旬中﹐太玄玉女承翼。甲戌旬黃素玉女非廉﹐甲申旬太素玉女瓊石﹐甲午旬絳宮玉女云齡﹐甲辰旬拜精玉女靈素﹐甲寅旬靑腰玉女惠精。

右二符﹐每以滿日丹書﹐吞服之。道士張子登所服也。

右符每以滿日丹書吞之。道士陳叔平所服﹐不食已五年。

右服每以滿日丹書吞之﹐道士許廣所服。

右安期先生絕谷符﹐丹書﹐絳三寸﹐封以小筒﹐擊右臂令人不饑﹐彊身﹐符下三符是也。

服水絕谷法

每旦取井華水﹐以器中盛之仍常﹐別用一好器﹐其水皆有濁徒﹐久服不佳﹐宜預早取﹐停澄良久﹐乃取淸者服之。向王燒香﹐左手持水器﹐右手持物﹐旣不名其物﹐卽是物皆得﹐然可取靑竹子一節﹐上下全者﹐常充叩用耳﹐祝曰﹕

承緣史之賜神人之根﹐正赤黃行無過﹐域下諸醫以自防。畢﹐叩齒三通﹐咽气三下﹐令齒气齊嗚﹐凡三祝止﹐飲之多少任意﹐以飽爲度。此旦一服後﹐饑卽取水﹐祝服之。亦無論早晚﹐日三服便不饑。初服水數十日﹐瘦極頭眩足弱﹐過此漸佳﹐若兼服藥物﹐則不至虛懷也﹐不欲多言笑﹐舉動忘精費气﹐此爲所忌耳。

服藥論

夫五藏通榮衛之气﹐六府資水谷之味。今旣服气﹐則藏气之有餘﹔又旣絕谷﹐則府味之不足。《素問》曰﹕谷不入半日﹐則气衰﹔一日﹐則气少。故須諸藥以代於谷﹐使气兼致藏府而全也。淸陽爲天﹐濁陰爲地﹔淸陽出上竅﹐濁陰出下竅﹔淸陽發勝理﹐濁陰走五藏﹔淸陽實四肢﹐濁陰歸六府﹔淸陽爲气﹐濁陰爲味。味歸形﹐形歸气﹐气歸精﹐精食气﹐形食味。气爲陽﹐味爲陰。陰勝則陽病﹐陽勝則陰病。是知陰以通之﹐味以實之﹔通之則不憊﹐實之則不贏矣。今以艸木之藥﹐性味於藏府所宜﹐爲也安藏丸﹟1﹑理气膏。其先無病疹﹐藏府平和者﹐可常服此丸﹑膏﹐並袂苓﹑巨勝等單服之藥﹔若藏有病者﹐則以所宜者增損之服﹔如先有瘋疾﹐及別得余患者﹐當別醫攻療﹐則非此之所愈也。其上淸方藥﹐各依本經﹐稟受者自宜遵服。

安和藏府丸方﹕

狹苓桂心甘艸炙人參柏子仁薯積麥門冬去心。已上各二兩天門冬四兩

右搗篩爲散﹐白蜜和爲丸﹐丸如梧桐子。每服三十丸﹐日再服﹐以藥飲下之。松葉﹑枸杞等諸藥可爲飲也。

理潤气液膏方﹕

天門冬黃精地黃術已上各五升﹐煎訖相和勻狹苓二兩桂心甘艸炙。已上各三兩薯積澤瀉已上各五兩

右並搗﹐以密絹篩令極細﹐納諸煎中﹔又納熟巨勝﹑杳仁屑三升﹑白蜜二升﹐攪令調﹐重湯煮﹐攪勿住手﹐令如膏便調彊爲佳﹐玲凝﹐搗數千杵﹐密器貯固之。少出丸服﹐每早晨以一丸如李核大﹐含消咽之﹐日再三。此藥宜八月﹑九月合﹐至三月已來服之。若三月﹑二月中更煮一度﹐令稠硬﹐則經夏不復壞。

吐陰痰飲方﹕

甘艸二兩生用狹苓二兩

煮茶汁﹐可五六升許濃汁者﹐切前藥相和煮﹐取六升絞去滓﹐微溫服三升﹐令頓﹐卽以物剔喉中﹐令吐﹐吐已﹐又溫服三升﹐別令極畫所吐﹟2﹐當引痰涎出矣。又煮單茶汁三升許﹐加少許生薑﹑橘皮﹐稍熱服﹐漸漸啜之﹐便仰外﹐以手授摩胸臆﹐下至心腹﹐暖覆衣便臥良久﹐自此後勿食酸鹹諸物。

瀉陰宿澤方﹕

大黃白術赤狹苓生薑已上各二兩大檳榔三枚去皮﹐切碎水浸﹐文火煮過﹐別篩爲末昊茱萸甘艸炙根殼炙。已上各一兩右切﹐以水五升煮取二升﹐湯欲成納大黃煮一沸﹐絞去滓﹐分溫再服﹐納檳榔末一半﹐如人行五六里又服﹐以得三四行快瀉爲度。初一服若不覺轉利﹐後服亦可加煉成朴硝半兩服之。自此後勿食生玲堅硬滑諸物。十餘日將息平和﹐訖﹐然可服气餌藥。

凡吐瀉皆以月三日後十五日已前﹐天气晴和爲佳。其日風雨陰霧及十五日已後﹐愼不得吐瀉。

愼忌論

夫气之爲理也﹐納而難固﹐吐而易竭。難固須保而使全﹐易竭須惜而勿

泄。眞人曰﹕學道常如憶朝餐﹐未有不得之者﹟3﹐惜气常如惜面皮﹐未有不全者也。又曰﹕若使惜气常如一身之先急﹐吾少見於枯悴矣。其於交接言笑﹐務宜省約﹔運動呼叫﹐特須調緩﹔觸類愛愼﹐方免所損矣。

夫人之爲性也﹐與天地合體﹐陰陽七混气﹐皮膚骨髓﹐藏府榮衛﹐呼吸進退﹐寒暑變異﹐莫不均乎二儀﹐應乎五行也。是知天地否泰﹐陰陽亂焉﹔藏府不調﹐經脈之候病焉。因外所中者﹐百病起於風也﹔因內所致者﹐百病生於气也。故曰﹕恬啖虛寂﹐眞气居之﹐精神內守﹐病安從來﹖信哉是言也。故須知形神之性﹐養而全之﹔內外之疾﹐畏而愼之。《素問》曰﹕天有宿度﹐地有經水﹐人有經脈﹐天地和則經水安靜﹐寒則經水凝沍﹐暑則經水沸溢﹐風暴起﹐則經水波湧而隴起﹐或虛邪因而入客﹐亦猶經水之得風也。

天溫日明﹐則人血气悼液而衛气揚﹔天寒日陰﹐則人血亦疑沍而衛气沈。血气者﹐喜溫而惡寒﹐寒則沍而不流﹐溫則喜而去之。。蒼天之气淸靜﹐則志意治﹐從則陽气固﹐賊邪不能容﹐此因時之孕也。月始生﹐則人血气始精﹐衛气始行﹔月郭滿﹐則血气實﹐肌肉堅﹔月郭空﹐則肌肉臧﹐經絡虛﹐衛气去﹐形獨居。是以因天時而調血气者也。若此時犯冒虛邪﹐則以身之虛而逢天之虛﹐兩虛相感﹐其起至骨﹐入則傷五藏﹐故曰天忌不可不知也。

八正者﹐所以候八風虛邪以時至者也。八正之虛邪﹐避之如矢射﹐愼勿犯者。假令冬至之月﹐風從南來﹐爲風賊傷也﹐謂從其虛邪之鄕來﹐乃能病人也。他節仿此。陽气者﹐一日而三候﹐平日一陽气生﹐日中陽气隆﹐日西陽气已虛﹐气門乃閉﹐是故暮而收拒﹐無擾筋骨﹐無見霧露﹐反此三時﹐形乃困薄。

久視傷血﹐久外傷气﹐久立傷骨﹐久行傷筋﹐久坐傷肉﹐是謂五勞所傷也。愁憂思慮則傷心﹐形寒飲冷則傷肺﹐患怒气逆﹑上而不下則傷肝﹐飲食勞倦則傷脾﹐久坐濕地彊力入水則傷腎﹐人有五气﹕喜﹑怒﹑悲﹑憂﹑恐也。怒則气上﹐喜則气緩﹐悲則气消﹐恐則气下﹐寒則气聚﹐熱則气泄﹐憂則气亂﹐勞則气耗﹐思則气結。喜怒傷陰﹐寒暑傷陽﹐喜怒不節﹐寒暑過度﹐生乃不固。

五味所入﹕苦入心﹐辛入肺﹐酸入肝﹐甘入脾﹐鹹入腎。陰之生﹐本在五味﹐是故味過於酸﹐則肝气以津﹐肺气乃絕﹔味過於鹹﹐則骨气勞﹐短肺﹐气折﹔味過於甘﹐則心气喘滿﹐色黑﹐腎不衡﹔味過於苦﹐則脾气不濡﹐胃气乃厚﹔味過於辛﹐則筋脈砠弛﹐精神乃央。是故謹和五味﹐則骨正筋柔﹐气血以流﹐勝理以密﹐如是則气骨以精。謹道如法﹐長有天命。多食鹹﹐則脈凝沍而變色﹔多食苦﹐則皮槁而毛拔﹔多食辛﹐則筋急而爪枯﹔多食酸﹐則肉胝腰而唇揭﹔多食甘﹐則骨痛而發落。此五味之所傷也。此論飲食之五味﹐而藥性亦有五味﹐服餌丸散﹐特宜愼之。服气之人﹐不宜食辛味﹐何者﹖辛走气﹐气病無食辛也。

五藏論

夫生之成形也﹐必資之於五藏﹐形或有廢﹐而藏不可闕﹔神之爲性也﹐必稟於五藏﹐性或有異﹐而气不可虧。是天有五星﹐進退成其經緯﹔地有五嶽﹐靜鎭安其方位﹔气有五行﹐渾化弘其涎壇﹔人有五藏﹐生養處其精神。故乃心藏神﹐肺藏气﹐肝藏血﹐脾藏肉﹐腎藏志。志意通內連骨髓﹐而成身形矣。又﹕心者﹐生之本﹐神之處也﹔肺者﹐气之本﹐魄之處也﹔肝者﹐罷極之本﹐魂之處也﹔脾者﹐食凜之本﹟5﹐營之處也﹔腎者﹐封藏之本﹐精之處也。至於九竅施爲﹐四肢動用﹐骨肉堅實﹐經脈宣行﹐莫不稟源於五藏﹐分流於百體﹐順寒暑以延和﹐保精气以享壽。且心爲諸藏之主﹐主明則運用宣通﹐有心之子﹐安可不悟其神之理邪﹖

藏有要害﹐不可不察。肝生於左﹐肺生於右﹐心部於表﹐腎位於裹﹐脾爲之使﹐胃爲之市。心爲之汗﹐肺爲之涕﹐肝爲之泛﹐脾爲之涎﹐腎爲之唾﹐是謂五液。心爲噫﹐肺爲咳﹐肝爲語﹐脾爲笑﹐腎爲嚏。天气通於肺﹐地气通於肝﹐雷气通於心﹐穀气通於脾﹐雨气通於腎。五藏各有所合﹕心之合脈也﹐其榮色也﹔肺之合皮也﹐其榮毛也﹔肝之合筋也﹐其榮爪也﹔脾之合肉也﹐其榮唇也﹔腎之合骨也﹐其榮發也。五藏各有府﹐藏爲陽﹐府爲陰。五藏者﹐藏精神而不瀉也﹐故滿而不能實﹔六府者﹐受水谷而不畱﹐故實而能滿。

夫小腸爲心之府﹐大腸爲肺之府﹐膽爲肝之府﹐胃爲脾之府﹐膀胱爲腎之府。六府者﹐各有其應﹔小腸者﹐脈其應也﹔大腸者﹐皮其應也﹔膽者﹐筋其應也﹔胃者﹐肉其應也﹔三焦﹑膀胱者﹐勝理﹑毫毛其應也。

十二藏之相使者﹕心者﹐君主之官也﹐神明出焉﹔肺者﹐相傅之官也﹐治節出焉﹔肝者﹐將軍之官也﹐謀慮出焉﹔膽者﹐中正之官也﹐央斷出焉﹔膻中者﹐臣使之官也﹐喜樂出焉﹔胸中﹐上焦之門戶也﹔脾胃者﹐倉凜之官也﹐五味出焉﹔大腸者﹐傳道之官也﹐變化出焉﹔小腸者﹐受盛之官也﹐化物出焉﹔腎者﹐作彊之官也﹐仗巧出焉﹔三焦者﹐決讀之官也﹐水道出焉﹔膀胱者﹐州郡之官也﹐津液藏焉﹐气化則能出矣。凡此十二官﹐不得相失也。故主明則下安﹐以此養生則壽﹐沒世不殆﹔主不明則十二官危﹐使道閉塞而不通﹐形乃大傷﹐以此養生則殆也。

療病論

夫气者之爲功也﹐廣矣妙矣。故天气下降﹐則寒暑有四時之變﹔地气上騰﹐則風雲有八方之異。兼二儀而爲一體者﹐總形气於其人。是能存之爲家﹐則神靈儼然﹔用之能禁﹐則功效著矣。死以我之心﹐使我之气﹐適我之體﹐攻我之疾﹐何往而不愈哉。習服閒居﹐則易爲存﹐使諸有疾痛﹐皆可按而療之。

凡欲療疾﹐皆可以日出後﹐天气和靜﹐面向日﹐在室中亦向日﹐存爲之。平坐﹐臨目﹐握固﹐叩齒九通﹐存日赤暉紫芒﹐乃長引吸而咽之﹐存入所患之藏府。若非藏府之疾﹐是諸肢體筋骨者﹐亦宜先存入所主之藏也。閉極又引﹐凡得九咽﹐覺其藏中有气﹐乃存其气攻於所苦之處。閉極﹐微微吐气﹐其息稍定﹐更吸而攻之﹐覺疾處溫暖汗出爲佳。若在四肢﹐應可導引者﹐則先導其處﹐已後攻之﹐縱上體上亦宜按撚﹐令其气通。若在頭中﹐當散發﹐梳頭皮數百下﹐左右搖頭數十過﹐乃吸气﹐訖﹐以兩手指於頂上急攀之﹐以頭向上力拒之﹐仍存气向上入腦﹐於頂發諸孔衝出散去﹐一極訖﹐放手通气﹐更爲之﹐以覺頭頸汗出﹑痛處寬暢爲候。若病在藏府者﹐則仰臥吸引﹐存入其處﹐得五六咽﹐則一度閉息攻之﹐皆以意消息。其病或是久來疝疾﹐並有癥塊瘡積者﹐則非气之所能除愈﹐終亦稍覺寬平也﹐兼藥同療亦無所妨﹐乃於藥性易效耳。𨿽用气攻病﹟6﹐𨿽攻其處膚勝散出﹐然兼依《明堂圖》取其所療之穴﹐想而引去尢佳﹟7。旣知其穴﹐宜依十二月﹐各用其律管﹐急按穴上﹐想而出之。則心存有所主﹐气行有所適矣。

黃鍾十一月律也﹐管長九寸﹐空中﹐圍九分﹔大呂十二月律也﹐管長八寸﹐空中﹐圍九分﹔大簇正月律也﹐管長七寸彊﹐空中﹐圍九分﹔夾鍾二月律也﹐管長七寸彊﹐空中﹐圍九分﹔姑洗三月律也﹐管長七寸彊﹐空中﹐圍九分﹔仲呂四月律也﹐管長六寸彊﹐空中﹐圍九分﹔襲賓五月律也﹐管長六寸彊﹐空中﹐圍九分﹔林鍾六月律也﹐管長六寸彊﹐空中﹐圍九分﹔夷則七月律也﹐管長五寸彊﹐空中﹐圍九分﹔南呂八月律也﹐管長五寸彊﹐空中﹐圍九分﹔無射九月律也﹐管長四寸彊﹐空中﹐圍九分﹔應鍾十月律也﹐管長四寸彊﹐空中﹐圍九分。皆取山陽之竹孔圓者﹐其節生枝不堪用。

手臂不援﹐𨿽云手臂諸有疾處﹐亦可爲之。先以一手﹐徐徐按摩所疾之處﹐良久畢﹐乃臨目內視﹐視見五藏﹐咽液三過﹐叩齒三通﹐正心微咒日﹕太上四玄﹑五華六庭﹐三魂七魄﹐天闕地精﹐神符榮衛﹐天胎上明﹐四肢百神﹐九節萬靈﹐受錄玉晨﹐刊書玉城﹐玉童護命﹐玉女侍身﹐永齊二景﹐飛仙上淸﹐長與日月﹐年俱後傾﹐超騰升仙﹐得整太平。流風結疳﹐注鬼五飛﹐魍魎冢訟﹐二气相徊﹐淩我四肢﹐幹我盛衰﹐泰山天丁﹐龍虎曜威﹐斬鬼不祥﹐風邪卽摧﹐考注匿訟﹐百毒隱非﹐使我復常﹐日月同暉﹐考注見犯﹐北辰收摧﹐幹明上威。畢﹐又常以生气時﹐咽液二七過按體所痛處﹐向王而咒日﹕左玄右玄﹐二神合眞﹐左黃右黃﹐六華相當。風气惡疾﹐伏匿四方﹐玉液流澤﹐上下宣通。內遣水火﹐外辟不祥﹐長生飛仙﹐身常休彊化畢﹐又一咽液二七過﹐又當急按所痛處三十一過。常如此則無疾也。

病要論

天生之爲命也﹐資乎形神﹔气之所和也﹐本乎藏府。形神貞固﹐則生全而享壽一﹐常方淸休﹟8﹐則气泰而無病。

然且察二精給臉之初﹐各因四時之異﹐誕形立性之本﹐罕備五常之節。故躁擾多端﹐嗜欽增結﹐或積病於受生之始﹐或致疾一於才身之時。是故喜怒慮。自內而成疾也﹔寒暑飲食﹐自外而成病也。年﹐又馳歲﹐惟知犯觸﹔衰謝之陰陽互舛﹐形气相違﹐諸疹旣生﹐厭候多狀。況乎服气之者﹐谷肴已竭﹐形體漸贏﹐精气未全﹐神魄不暢﹐或舊疹因之以發動﹐新犯致之以虛邪﹐須知所由﹐宜詳所療。今粗其可辧之狀﹐以代問醫﹐則其气攻之術﹐希同物藥。

虛實之形﹐其何以生﹖自气血以並﹐陰陽相傾﹐气亂於衛﹐血流於經﹐血气離居﹐一實一虛。血並於陰﹐气並於陽﹐故爲驚狂﹔血並於陽﹐气並於陰﹐乃爲艮中﹔血並於上﹐气並於下﹐心煩惋善怒﹔血並於下﹐气並於上﹐亂而善忘。陽虛則外寒﹐陰虛則內熱﹐陽盛則內寒﹐陰盛則外熱。五藏之道﹐皆出於經遂﹐行血气﹐血气不和﹐百病乃變化﹟9而生。气有餘則腹脹飧泄﹐不時天之邪气﹐感則害五藏也﹔水谷之寒溫﹐感則害六府也﹔地之濕气﹐感則害皮肉筋脈也。又﹕邪之主也﹐或生於陰﹐或生於陽。生於陽者﹐得之風雨寒暑﹔生於陰者﹐得之飲食﹐居處﹑陰陽喜怒。陽者﹐天气也﹐主外﹔陰者﹐地气也﹐主內。陽道實﹐陰道虛﹐故犯賊風虛邪者﹐陽受之。食飲不可不節﹐起居不時者陰受之﹐陽受之則入六府﹐陰受之則入五藏。入六府則身熱不時﹟10臥﹐上爲喘呼﹔入五藏則塡滿閉塞﹐下爲飧泄﹐久爲腸癖。故喉主天气﹐咽主地气。故腸受風气﹐陰受濕气。故陰气從足上行至頭﹐而下行循臂至指端﹔陽气從手上行至頭﹐而下行至足。故日﹕陽病者﹐上行極而下行﹔陰病者﹐下行極而上行。傷於風者﹐上先受之﹔傷於濕者﹐下先受之。

頭者﹐精明之府也﹐頭憊視深﹐精將奪矣﹔背者﹐胸之府也﹐背曲肩隨﹐胸將壞矣﹔腰者﹐腎之府也﹐轉搖不能﹐腎將憊矣﹔膝者﹐筋之府也﹐屈伸不能﹐行則樓附﹐筋將憊矣。骨者﹐髓之府也﹐不能久立﹐行則掉栗﹐骨將憊矣。

肺熱病者﹐右頰赤﹔心熱病者﹐顏先赤﹔肝熱病者﹐左頰赤﹔脾熱病者﹐鼻赤﹔腎熱病者﹐頤赤。病𨿽未發﹐見其色者﹐宜﹟11療之。故曰﹕療未病者病﹟12。肺熱病者﹐色白而毛槁﹔心熱病者﹐色赤而絡脈溢﹔肝熱病者﹐色蒼而爪枯﹔脾熱病者﹐色黃而肉蠕動﹔腎熱病者﹐色黑而齒枯。

肝主春﹐足厥陰﹑少陽主治﹐其日甲乙。肝苦急﹐急食甘以緩之。又曰﹕肝病欲散﹐急食辛以散之﹐用辛補之﹐酸瀉之。禁當風﹐肝惡風也。

心主夏﹐手少陰﹑太陽主治﹐其日丙丁。心苦緩﹐急食酸以收之。又曰﹕心病欲奧﹐急食鹹以奧之﹐用咸補之﹐甘瀉之。禁溫衣熱食﹐心惡熱也。

脾主長夏﹐足太陰﹑陽明主治﹐其日戊己﹔脾苦濕﹐急食苦以燥之。又曰﹕脾病欲緩﹐急食甘以緩之﹐用甘補之﹐苦瀉之。禁溫食﹑飽食﹑濕地﹑濡衣﹐脾惡濕也。

肺主秋﹐手太陰﹑陽明主治﹐其日庚辛。肺苦气上逆﹐急食苦以泄之。又曰﹕肺病欲收﹐急食酸以收之﹐用酸補之﹐辛瀉之。禁寒衣飲食﹐肺惡寒也。

腎主冬﹐足少陰﹑太陽主治﹐其日壬癸。腎苦燥﹐急食辛以潤之﹐開勝理致津液气通也。又曰﹕腎病欲堅﹐急食苦以堅之﹐用苦補之﹐咸瀉之。卒暖﹐無熱食溫衣﹐腎惡燥也。

辛走气﹐气病無食辛﹔苦走骨﹐骨病無食苦﹔甘走肉﹐肉病無食甘﹔咸走血﹐血病無食鹹﹔酸走筋﹐筋病無食酸。是謂五禁勿多食也。

肺病者﹐喘咳逆气﹐肩背痛﹐汗出﹐屍陰﹑股膝﹑揣腑﹑足背痛﹔虛則少气不能服事﹐耳聾﹑嗑乾。

心病者﹐胸中痛﹐脇肢滿﹐肋下痛﹐膺背肩甲問痛﹐兩臂內痛﹔虛則胸腹太滿﹐脇下與腰相引而痛。

肝病者﹐兩脇下痛引小腹﹐令人善怒﹔虛則恐如人將捕之﹔气逆則頭痛﹑耳聾﹑頰腫。

脾病者﹐身重﹐善肌肉痿﹐足不收﹐行善契﹐腳下痛﹔虛則腹滿腸嗚﹐塘泄﹐食不化。

腎病者﹐腹大經腫﹐喘咳﹐身重﹐寢汗出﹐惡風﹔虛則胸中痛也。

肺風之狀﹐多汗惡風﹐時咳短气﹐晝日則差暮則甚。診在眉上﹐其色白。

心風之狀﹐多汗﹐惡風﹐焦絕﹐善怒。診在口﹐其色赤。

肝風之狀﹐多汗﹐惡風﹐善悲﹐微蒼﹐嗑乾﹐善怒。診在月下﹐其色靑。

脾風之狀﹐多汗惡風﹐身體息墮﹐四肢不欲動﹐微黃﹐不嗜食。診在鼻上﹐其色黃。

腎風之狀﹐多汗惡風﹐面疣然﹐脊痛﹐不能正立﹐其色始﹐隱曲不利。診在肌上﹐其色黑。

胃風之狀﹐頸多汗惡風﹐食飲不下﹐隔塞不通﹐腹善滿﹐失衣則脹﹐食寒則泄。診在形﹐瘦而腹大。

首風之狀﹐頭面多汗惡風﹐先當風一日則病﹐甚頭痛不可以出﹟13﹐再至其風日﹟14﹐則病小愈矣。

修眞精義雜論竟

﹟1爲﹕『爲』下原衍『也』字﹐據《云岌七簽》刪。

﹟2畫﹕疑爲『盡』字之誤。

﹟3不﹕原奪﹐據《云岌七簽》補。

﹟4則﹕原奪﹐據《云岌七簽》補。

﹟5食﹕按《云岌七簽》當作『倉』。

﹟6𨿽﹕疑衍。四庫本《云岌七簽》無。

﹟7想而引去尢佳《云岌七簽》作『而相引去之佳』。

﹟8休﹕原作『林』﹐據《云岌七簽》改。

﹟9變化﹕『化』下原衍一『血』字﹐據《素問﹟調經論》刪。

﹟10時﹕《云岌七簽》無﹐疑衍。

﹟11宜﹕此上《云岌七簽》有『所』字。

﹟12者﹕《云岌七簽》作『之』。

﹟13甚﹕《云岌七簽》作『其』。

﹟14日﹕《云岌七簽》作『止』。

