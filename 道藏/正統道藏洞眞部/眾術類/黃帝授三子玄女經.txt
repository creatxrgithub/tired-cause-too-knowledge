黃帝授三子玄女經

經名﹕黃帝授三子玄女經。撰人不詳。底本出處﹕《正統道藏》洞眞部眾術類。

黃帝授三子玄女經

天一所在甲戊﹐庚旦大吉﹐夕小吉。乙巳晝神後﹐夜傳送﹐丙丁旦登明﹐暮從魁﹐六辛晝勝先﹐夜功曹﹐壬癸晝太一﹐夜太衝。占與人期會﹐天罡臨日辰者﹐會在日辰前爲已過﹐在日辰後爲未至。又神在門﹐會行人未﹐主人近行在外已至﹐主人遠行在內未至。罡加孟﹐神在內﹐加仲在門﹐加季在外。天罡﹑大吉加午未者﹐喚人必來。非此者﹐凶。時上見王相必來﹐相克無气來。

求物﹐天罡加孟﹐不得臨仲﹐得半﹔加季﹐盡得。占行人至時﹐甲乙行丙丁至﹐不至還以甲乙日至。他例此。

諸欲娶婦嫁女﹐必記初許嫁之日﹐以爲本。其娶婦時﹐愼無令克其許嫁日辰也。克日害舅﹐克辰害姑。姑與舅是夫之父母也。盡克日辰﹐爲不利一家。

假令甲子日許嫁﹐庚辛日納財﹐皆爲克日。戊己納之﹐爲克辰也。

假令辛未日納﹐皆爲克日。辰戊申己酉日﹐亦然也。又欲令日辰陰陽中﹐及用傳中有天后無騰蛇﹐白獸相克﹐吉謂內婦時。如此者﹐卽吉。又無令夫家之門﹐傷婦年﹐卽婦有咎。

假令二月乙未日巳時﹐天罡加巳﹐婦年立辰﹐從魁加之夫家門﹐在子地﹔太一加之夫家門﹐在醜﹔勝先加之﹐此並爲夫家門傷婦年也。謂夫家門上火神﹐克妻家門上金神也。若夫門立酉﹐功曹加酉﹐婦在束方卯來氏西酉﹐入功曹﹐卽婦有咎。他仿此。又無令婦年上神﹐傷夫家之門﹐卽夫家有咎也。

假令婦年立辰﹐從魁加之夫門在酉﹐功曹臨之﹐夫門在戌﹐太衝臨之﹐此爲婦年上神﹐傷夫家之門。卽夫家有咎。門者所出之辰﹐凡娶婦爲入頑﹐嫁女爲出頑﹐從方入圓爲入頑﹐從方出圓爲出頑也。又不欲所出入之神傷日辰﹐爲女固有敗傷。又不欲令傷日﹐爲害翁。謂神將共傷日也。

假令一月庚子日﹐魁罡加丑之時也﹐太一臨庚上﹐其將得朱雀﹐謂小吉爲天一臨戌上﹐卽太一爲前二加庚也。此爲神將﹐並傷日。傷日害舅。若日並傷神﹐將爲害矣。

假令二月癸丑日巳時﹐勝先加癸﹐將得剩蛇﹐此爲日並傷神﹐將害夫。又辰中有微气往助之者﹐爲夫死。

假令二月甲戌日辰時﹐而傳送加甲﹐甲木也﹐傳送金也﹐金傷木。又戌中之金復往助之者﹐爲夫死。傷辰爲婦﹐謂神將共傷辰也。

假令二月庚申日﹐魁加丑﹐丑時也﹐太一臨申﹐將得朱雀。此爲神將﹐並傷辰也。

假令二月壬子日﹐魁加辰﹐勝先臨子爲用﹐將得膠蛇。此爲日辰﹐並傷神將也。但辰傷婦﹐謂辰傷其陽神神將者。又曰﹕內有微气往助之者﹐爲婦死也。

假令二月丁巳日﹐魁加卯﹐神後加巳﹐巳火也﹐神後水也﹐水傷火。又丁巳丁是壬妻故也。復往助之﹐爲婦死﹐以其上將爲所坐形狀。

假令二月甲戌日﹐魁加辰﹐傳送爲靑龍﹐而加甲﹐爲夫婦死﹐死坐送行酒食故也。

黃帝授三子玄女經竟

