凝陽董眞人遇仙記

經名﹕凝陽董眞人遇仙記。一卷。原題樣昭闖編慕。底本出處﹕《正統道藏》洞眞部記傳類。

凝陽董眞人遇仙記

祿昭聞編纂

眞人家世隆安﹐本姓木虎﹐俗稱董氏﹐諱守志﹐字寬甫﹐號凝陽子﹐元系女直人也。父故不仕﹐母夙喪。娶女奚烈氏﹐生一男﹑二女。以祖遊宦陜右﹐遂寓居終南山。大定庚子﹐府帖夜下﹐揀閱軍徒。後爲謀克﹐遷隴州沃陽鎭防。因家焉。眞人性資淳朴﹐气貌恢弘﹐幼而篤孝﹐長而異俗。𨿽隸戎行動作﹐云爲迥絕流輩。志慕玄風﹐而力不及行。感遇正陽﹑純陽﹑海蟾三神仙﹐察其累劫修行﹐疊作問出﹐明話前因﹐力加點化﹐故使抱疾﹐拂亂其所爲有司坐﹐是爲落軍籍﹐眞人綠此得專心於教門焉。自是而後﹐厥疾弗廖﹐蒙上仙分之刀圭﹐及緘其膏盲。授以鐵馬星印﹐而使之執持。降以符水藥力﹐而俾之濟世。畱詩以勸誘之﹐賜酒以慰諭之。或歷試其所行﹐或提策其不逮﹐或下臨於庵所﹐或相逢於道中。靑天白日顯然見之﹐其遇合未有如此之拳拳也。眞人自遇眞以來﹐棄俗出家﹐結庵下志﹐往來於德順﹑秦隴問。每每自悟﹐隨寓行緣﹐信從者眾。請藥而藥降﹐療病而病愈﹐言雷而雷作﹐檮雨而雨應。出神入夢﹐示現化人。凡有起心動念者﹐善惡必先知之。發於歌頌﹐見於詩詞。出語驚人﹐無姻火气也。眞人於正隆庚辰年十二月二十八日生﹐大定庚子隸於軍籍﹐明昌乙卯九月一日出戍於德順州南寨。十一日辰時與眾會﹐食問忽見一神人﹐身長八尺許﹐頂分二髻﹐容貌紫赤﹐髭髯盛美﹐靑袍艸履﹐仗劍造門而呼曰﹕爲汝隱於軍中﹐故來相接﹐何爲不出。眞人驚起﹐墜於牀下﹐卽時昏問﹐眾皆扶翼之。至七日﹐稍蘇﹐四肢不能屈伸﹐本寨千戶申至總押所遣官醫驗﹐以爲癱瘓﹐遂得長假﹐還歸沃陽本寨求治。承安丙辰三月三日未時﹐復見神人衣白袍於門首﹐指面大笑﹐眞人就外榻瞻禮﹐忽然不見﹐因問家人曰﹕來者神人﹐識之否。答曰﹕不識。眞人謂家人﹕今夜甚要灑掃精潔﹐庶幾神人再降﹐救我性命。家人如其言已。是月望日﹐夜半神人復降﹐光明如晝﹐異香滿室﹐立於前曰﹕爲汝不省﹐得此重疾﹐特來救汝。卽於懷中取丹三粒﹐俾安三魂﹐藥七錠﹐俾定七魄。語之曰﹕服此蕩散一切邪气﹐通身如火﹐愼勿驚怖。言畢﹐遂失所在。旣服丹藥﹐病果痊愈。二十七日午時﹐神人復降﹐眞人喜而拜謝﹐神人曰﹕汝識鍾否。眞人曰﹕識﹐是處宮觀皆有之。神人笑曰﹕汝只識撞的鍾﹐不知聲從何來﹐吾乃漢鍾離也﹐爲汝累世修行﹐有缺功行﹐故來賜汝鐵馬﹐可隨身執持﹐勿得輕棄。今歲運气﹐人多疾疫﹐吾又賜汝法水﹑符藥﹐可以救人。補完功行﹐汝可每旦焚香請藥﹐吾降藥與汝。眞人依其言﹐藥果從空降下﹐但有疾者服之﹐必效。凡請藥之際﹐屢見神人現於空中﹐至誠祈請之人﹐亦有見之也。眞人每呎水﹐必先自飲﹐然後賜人治病。日多飲水﹐莫知其數。人竟不能曉﹐有綠遇之者﹐眞人必以詞示之。丁丑年正旦見一異人﹐身長面黃﹐髦頭胱足﹐毛連蔽體﹐麻繩系腰﹐兩手扮肩﹐仰天而行﹐丐於市中﹐口云﹕只化一錢。與之兩錢者﹐則云﹕乞兒本來只化一錢﹐安用兩錢。旣得錢﹐卽指而嘆曰﹕你卻有眼﹐只爲四字﹐教我等候一日。但所化錢﹐卽以買肉﹐將肉並餘錢包之以紙﹐寶至河畔﹐以手拮沙土﹐遂取所裹肉埋之﹐復累土如冢﹐栽柴一枝﹐掛紙錢於上﹐取棗﹑梨獻於傍﹐扮肩而坐﹐俟觀者眾至﹐指云﹕喚棗﹑梨﹐你棗後怎生棗得﹐梨後怎生梨得。隨以兩手插土﹐至於埋﹟肉﹐亟力揚之﹐口云﹕棗﹑梨不得﹐直待想麼。如此行化數月﹐時人號扮肩先生。眞人與先生每相會﹐輒話修眞之事﹐凡百爲諭﹐冀化出家﹐眞人悟其言﹐遂云﹕弟子願隨。先生云﹕汝未可去﹐待你去得時﹐我將你去。眞人問曰﹕敢問法姓。先生曰﹕黃面劉師也。復問何方人也﹐先生曰﹕解州茵城人也。又問以修行之事﹐先生索紙而題曰﹕斬罷三尸水﹐望向西流到揚州﹐憊時好抽頭。一言有神﹐一神有言﹐神言不信﹐人不可乎。言不顧形﹐出言難追。精定則气定﹐气定則神住。精气神聚而不散﹐眞日用也。又畱『頌云﹕來也﹐無修無形質。去也﹐無修無形質。其中奪取造化機﹐憊時方可是無爲。眞人深異其言。先生自此別去﹐眞人每懷之。八月中秋﹐眞人與眾習射相角勝負﹐酒脯過傷﹐故疾再作。十月問隴州檄取驗﹐以疾篤方落軍籍﹐不復舊隱。卽日肩輿﹐徑往白坡庵所﹐甫及半載﹐醫藥無效。季冬生辰﹐因自責云﹕予重嬰疾苦﹐是聖賢有譴耶﹐何時復愈。承安戊午正旦﹐忽聞空中言曰﹕旣歸道矣﹐敢食酒肉乎﹐汝之疾﹐端由乎此。眞人聞此語﹐改過自誓﹐不敢重犯至上。七日午時有一先生﹐黃面皂巾長髭﹐布袍艸履﹐擔雙而來﹐問曰﹕汝所苦何疾。眞人告以腰膝爲患﹐不能行履﹐復問所患得幾時﹐眞人曰﹕已及半載。先生曰﹕卽刻緘刺﹐今夜子時乃愈﹐不然則否。遂扶起倚先生膝而坐﹐遂揣穴施緘﹐先刺天門﹐次及百會﹐二緘在合谷﹐二緘在湧泉。緘畢﹐先生欲辭而去﹐眞人請姓字﹐答曰﹕劉。止先生宿不可﹐夜旣分聞霹靂一聲﹐眞人愕然而起﹐腰膝舒展﹐病若拈去。是夜大雪詁旦﹐眞人喜而掃雪﹐至鄰庵﹐眾爲驚異﹐皆知遭遇上眞救療之力也。承安庚申十月望日﹐於沃陽住庵﹐忽遇向者神人﹐眞人急膝跪於前﹐神人曰﹕爲汝不能省悟﹐吾先賜汝鐵馬﹐今又賜汝七星寶印﹐可作持修。印馬者﹐乃先天之物﹐七星慧劍也。汝依法修煉﹐吾復提汝﹐勿得漏泄﹐記取記取。眞人拜謝問﹐神人恍然不見。泰和壬戌孟冬十七日寅時﹐忽聞空中降語云﹕三河口相會。眞人倉惶趨進﹐行至虛川澗口岸之南﹐見二神人已坐盤石﹐卽鍾呂二仙也。眞人拜跪於前﹐鍾仙曰﹕汝身垢膩太多﹐何不入水中洗滌。眞人曰﹕惟。仙又指水中一大魚曰﹕汝能捉否。眞人訴流而上搏之﹐魚竟不獲。又指一大龜曰﹕汝能登龜背否。眞人勉力而登﹐亦不能得。二仙撫掌笑曰﹕汝魚龜俱不能得﹐待汝洗諍垢膩﹐捉得魚龜﹐吾復提汝﹐汝望西南觀。及仰視間﹐二仙恍然不見。於是﹐出水穿衣﹐望空拜謝而歸。旣至庵中﹐覺徧體蒸熱﹐如此彌旬。每旦沐於三河﹐頓然不食。自覺有得於心﹐常默然感於仙眞也。癸亥年﹐眞人旣入道﹐俗眷猶存室﹐奚烈氏親見眞人遇仙異迹﹐遂割愛﹐始得禮師出家。乙丑年仲春望日夜﹐見鍾仙降於土室中﹐神光射人﹐晃然如晝﹐長跪於前﹐仙誨曰﹕汝毋以藥與人﹐恐侯人性命﹐損汝功行﹐吾前與呂仙會於三河﹐令汝洗垢膩﹑捉魚龜﹐汝悟其旨乎。眞人曰﹕否。仙曰﹕垢膩者﹐乃心垢也﹐魚龜者﹐乃性命也。大抵修行﹐只要除垢﹑止念﹐靈臺無物﹐自得性命相守﹐煉成金丹﹐脫殼飛升﹐遨遊仙闕﹐汝切記取。因畱行藥吟﹐其辭曰﹕勸汝行藥兮﹐於心無益。貪救他人兮﹐不覺自己。縱然醫可兮﹐人皆道好。若是恨殺兮﹐難還累世。似此行藥兮﹐可不痛哉。子細尋思兮﹐經綸不識。吾今勸汝兮﹐行藥勞神。若不依從兮﹐永墮沈淪。莫著聲色兮﹐是非休說。再勸於子兮﹐不得貪瞋。一旦古販骨兮﹐何時得徹。惜气養神兮﹐固蒂深根。改過歸正兮﹐舊業皆消。淸淨無爲兮﹐與道合眞。受人供養兮﹐一心辦道。若不進道兮﹐萬禍臨身。吾今訣破兮﹐省悟記取。性停命住兮﹐遨遊輕舉。若不改正兮﹐一失永失。依此修行兮﹐吾來提汝。復取小瓢傾酒賜之﹐旣飲﹐而冥然不省已﹐經七日﹐然後稍醒。見土室中功德嬸﹐蓋所須之物俱爲灰燼﹐滿室異香不絕。自玆厥後﹐豁然大悟。大安己巳上元平旦於沃陽﹐忽聞空中降語云﹕汝之因綠在於德順﹐切記切記。眞人亟出瞻禮﹐了無所見。仲春二十五日至順德﹐專誘門人盧自然出家﹐旣見與語﹐若合符契。庚午年德順卓庵﹐仲冬七日﹐夜色將分﹐眞人縱步前院﹐仰觀乾象﹐適二仙乘彩雲而過。眞人驚惶﹐易衣焚香﹐見正陽上仙靑袍艸履﹐一仙面黃﹑髯美﹑皂巾﹑絳服﹐正陽手托一仙右肩﹐立於大杏樹下﹐霞光射目﹐香風襲人。眞人拜跪﹐正陽仙曰﹕汝在沃陽時﹐有扮肩先生化汝﹐數月不省悟﹐汝以先生爲何人也。眞人曰﹕當時先生云解州苒城黃面劉也。正陽指而笑曰﹕卽此海蟾公也﹐後於白坡庵有一先生與汝緘法﹐令汝病可﹐亦此海蟾公也。爲汝前生亦是修眞之士﹐吾與海蟾亦曾提挈﹐賜汝道號日凝陽子﹐法名遇眞。吾今與海蟾再來﹐明話前因﹐復賜舊號﹐加以和光老人﹐法名守志。又教汝三共之道﹐水火顚倒﹑煉金液還丹之法﹐旣濟黃芽枯﹑水銀不飛走之訣﹐汞鉛凝結﹑神气相守之道。卽賦詩曰﹕全神養气得身安﹐汞結鉛凝合自然。入聖超凡歸物外﹐何愁不做大羅仙。又曰﹕吾曾賜汝鐵馬七星寶印﹐汝猶未省﹐吾今爲汝言之﹐吾昔以劍法傳洞賓﹐令其執以修行﹐今傳汝鐵馬星印﹐與洞賓一同。因賦二頌云﹐其一曰﹕七星寶印正當權﹐復顯光明照大千。鐵馬扶邪能代劍﹐龜蛇自是兩相纏。其二曰﹕七番提挈大愚頑﹐鬢髮蒼浪老卻賢。若是蹉跎歸地府﹐人身一失永難還。海蟾仙亦畱頌云﹕前世貧人號海蟾﹐今來說破舊因綠。不因累劫修行到﹐誰肯頻頻提挈賢。又以五言長篇贈之曰﹕吾今說大道﹐亙古人行少。要固水銀瓢﹐勿令猥偸了。淸淨眞無爲﹐纖毫塵不擾。黑雲一點無﹐湛然明月皎。閉口牢藏舌﹐六根盡除掃。北海黑龜兒﹐南山赤蛇繞。洞中雪飄飄﹐鑪鼎自然造。煉成無價珍﹐同赴蓬萊島。此乃修眞祕訣﹐愼勿獨善。兼汝有數子﹐亦是前生法眷。汝曾於彎駑山登眞洞集休觀建庵﹐號曰﹕凝陽﹐與通玄子陳信道爲伴﹐今谷神子馬善能等爲汝之門人﹐同作修持。登眞洞﹐乃張果老仙隱。通玄子﹐卽今之冰陽子陳知和也。今亦付之道號﹑法名﹐先令盟誓﹐而後傳法﹐方可修行﹐切記切記﹐愼之戒之。眞人拜謝﹐仰視二仙﹐復駕彩雲而升空矣。於是﹐眞人復想二仙提挈前生之言﹐忽然大省。辛未年﹐往德順遇眞庵﹐道友聞眞人腹中﹐雷嗚驚異﹐請詩二絕﹐以示道眾。崇慶癸酉仲春二十六日﹐與師叔陳先生歸沃陽﹐天色昏暝﹐黃塵障空﹐至流江峽忽遇二仙﹐正陽﹑海蟾也。各乘花鹿而立﹐眞人拜跪﹐正陽曰﹕吾先付汝修眞祕訣﹐當夜事煩﹐恐汝不明﹐今復提汝﹐勸化一切男女﹐返眞歸道﹐可煉大丹﹐養沖和自然之气﹐運用眞水﹑眞火﹐汞﹑鉛凝結﹐烹煉成丹。若不煉心定意﹐息气養神﹐如何得出離輸回之苦。莫起風波﹐休生姻火。若瞋則神弱﹐怒則气散﹑气散則人亡﹐人亡則永爲下鬼﹐何時出期。《陰符經》云﹕火生於木﹐禍發必克。姦生於國﹐時動必潰。知之修煉﹐謂之聖人。若人發火﹐火生則姻起﹐姻起則不見形影﹐暗中不覺﹐損壞其身。不可恣縱六賊三尸﹐只要剿除暖馬﹐屏去萬綠﹐怕汝不信﹐火克金﹐金克木﹐木克土﹐土克水﹐水克火﹐此是五行相克之法。又如金生水﹐木生火﹐此是地道順行。卽有生死﹐只要水生金J火生木﹐此是天道逆行﹐豈有生死乎。大抵修煉庾要﹐養就水中金﹐此是五行顚倒法。若人見吾一面﹐三世不墮地獄﹐已後難見吾面﹐切記切記。若漏泄天機﹐流傳非人﹐殃及己身﹐罪禍必有。如遇信心之人﹐先盟誓狀﹐當其祖先﹐次可傳法。眞人拜謝問﹐二仙已上升矣﹐眞人復四顧﹐仰見一仙立於峭壁松石問。適師叔至﹐眞人曰﹕山問仙人﹐汝見之乎。師叔曰﹕不見。眞人祝以虔懇再拜﹐果見仙人皂巾﹑絳袍﹐現於松石問﹐風袖翩翩﹐迆徑而去﹐眾𨿽瞻拜﹐竟不得見。師復回德順﹐時孟夏中旬也。貞佑甲戌﹐眞人從德順往沃陽﹐九月望日起發﹐十八日到隴州﹐宿南關。未時分﹐忽見正陽神仙立於河上﹐問曰﹕汝今何往。眞人亟拜而答曰﹕弟子沃陽有土硿所﹐爲人占奪﹐今故幹此。仙曰﹕土硿直錢耶﹐汝性命直錢耶﹐汝只識得土硿﹐昧了眞空﹐著了假空﹐汝還不省﹐墮落頑空。眞人告曰﹕何者爲眞空。仙曰﹕眞空者﹐徧塞虛空﹐不染不著﹐一靈常在。問﹕識否﹐眞人曰﹕不識。遂以气一噓﹐眞人頓然省悟。須臾﹐失其所在。行至沃陽﹐惶恐。不已﹐所幹之事﹐更不敢言論。至月餘﹐復還德順﹐遇眞庵道友張」一郎等﹐問﹕冬至一陽初生﹐意旨若何﹐師以詞贈之。貞佑乙亥﹐德順王進卿請眞人齋畢﹐送師至庵﹐天已昏黑﹐將欲告歸﹐眞人畱宿不可﹐眞人曰﹕汝可將吾鐵馬歸樓上安奉﹐若聞雷聲﹐勿驚怖。進卿一依師言。夜坐昏睡﹐忽然雷霆震動樓屋﹐柱礎幾拔。滿家驚呼﹐進卿不覺﹐明燈視之﹐進卿面上髭須爲火所燒﹐家人呼起稍蘇。翌日﹐舉家具香花﹑頂鐵馬﹐送還庵中﹐詳陳其事﹐眞人曰﹕昨日雷作﹐汝呼不省﹐知其因乎。汝樓上有一孽龍﹐隱於樓壁掛刀中﹐適值天雷收捉﹐是時非吾鐵馬。進卿歸而視之﹐果見龍迹銷刃﹐突鞘而去﹐樓壁上爪痕尙存。眞人隨機顯化﹐人莫識之也。丙子年﹐眞人自洛水復還德順﹖抵壽聖觀﹐行至殿後松間﹐忽遇二仙眞純陽﹑海蟾。曰﹕吾於四海之內﹐化爲貧人﹐口口勸人不回﹐皆緣業障深重﹐鏗貪嫉拓﹐作業越煞﹐柰何柰何。吾有詞云﹕日常行遊四海﹐每日街前鬧處爲乞丐﹐口口相違化不回﹐暗損精神﹐只爲凡情昧。苦勸君生死大﹐頗柰頑愚﹐作業貪心煞。不肯修眞﹐犯天戒﹐墮落鄧都受苦無年代。詞畢﹐令眞人闡化勸綠。海蟾曰﹕吾等觀見世問迷徒﹐種種積業﹐萬中無一覺知。汝但見女男可以勸諭﹐令入善道﹐外修陰德﹐內固精神﹐若本性不昧於欲界﹐眞心自合於天道﹐此个幻軀假合四大﹐何輕何愛。吾亦傳汝詞云﹕子細聽吾教誨﹐說與門生﹐莫把眞心昧。若是不除墮口債﹐走入輪回﹐今世人身改。鬢髮蒼﹐休得怪﹐莫戀凡胎。假合終須壞﹐無事淸閒煉丹臺﹐自爾純陽隨我蓬萊會。眞人受教畢﹐拜謝問﹐二仙遂失其所在。於是備云教旨﹐訓及四方﹐不數年﹐教風隆盛﹐無有不歸信也。戊寅年﹐門人盧自然等願聞印﹑馬源流﹐故以歌示之。元光壬午仲春十二日夜及二鼓﹐眞人靜坐問﹐所聞空中霹靂之聲﹐愕然而起﹐得降語云﹕汝之因綠﹐已在隴地﹐此處不可畱心﹐汝宜聽取。眞人出前院觀瞻﹐了無所見。癸未年﹐隴州道友請師教化﹐眞人隨機顯現﹐慈悲指人﹐四方奉道者莫不聽然﹐而仰慕者亦眾矣。周圍建庵數十餘所﹐道風日盛﹐宗門爲之廣大矣。正大乙酉﹐大早久不雨﹐隴人請師作雨﹐眞人以生靈爲心﹐於是潛靜太虛﹐天雨自至矣。丙戌年貞元節﹐謂門人曰﹕我數四教指汝等生死事大﹐辦道修眞﹐汝等於十二時中﹐無一時在道﹐受了十方供養﹐虛度時光﹐向前還他口債﹐受苦如何當得。但起意動念﹐須要合於天心﹐過去一切好人﹐皆是福綠廣大﹐自能感動天地﹑神明。大抵修行﹐積功累行﹐煉性成眞﹐休歇無事﹐萬綠不染﹐眞淸眞諍﹐神气沖和﹐性命自然相守﹐大丹自然凝結﹐功成行滿﹐聖賢﹟自然。接引汝等﹐共我同伴﹐能得幾時。眾皆憂懼﹐禮謝而退。丁亥十月旦日﹐揭庵名爲養浩。二十三日至二十五日﹐祥雲覆庵﹐霹靂數四﹐異香滿空﹐人悉見聞﹐焚香請曰﹕此何故也。眞人曰﹕祖師邀我赴蓬萊之會﹐吾將歸矣。我昔遇正陽上仙時﹐賜我印﹑馬﹐令我修行﹐今將鐵馬付盧自然﹐七星寶印付馬善能﹐二人與我立教﹐可爲師牧﹐與我當日傳法一同﹐不得輕泄懈息。自然等告曰﹕素無功行﹐不敢當克。辭讓再四﹐眞人見不受﹐威形於色﹐目光射人﹐眾皆驚怖﹐眞人曰﹕不以我教門爲念﹐輒相違拒。二人悲泣不獲﹐已而祗受。眞人呼眾門人﹐卽令拜靈陽子﹑谷神子﹐後遂索水浴﹐旣訖﹐索衣﹐眞人曰﹕不須綿絹厚服﹐但布素單衣卽可。皆曰﹕冬寒﹐柰單拾何。眞人曰﹕我來時著甚來。遂服單衣﹐坐而良久﹐索筆畱三頌﹐其一曰﹕陸地一法船﹐舉棹數十年。船棹都撇下﹐我命不由天。其二曰﹕我有聚神法﹐眞火煉丹砂。無形亦無心﹐認得祖阿麻。其三日﹔通神變化﹐造物無窮。我命由我﹐天地難籠。頌畢﹐囑門人日﹔待我歸後﹐宜附隴下而已。言訖﹐正未刻儼然而化矣。時丁亥十月二十五。登眞之後﹐遭時多故﹐藥葬於低村養浩庵。越十二載戊戌﹐門人靈陽子﹑盧自然等嘆日月之如流﹐痛音容之愈遠﹐遂自秦度隴權爲移殯﹐親造墳庵﹐彷徨瞻禮﹐睹冢之北崖。石上有瑞艸一株﹐狀若紫芝﹐枝葉如蓋﹐蓊密蔓衍﹐蔽覆墳土。命眾開穴﹐有聲如雷﹐挽蚓舉棺﹐啟而視之﹐顏貌如生﹐周身之衣﹐芒霜如雪﹐異香噴鼻。周衣之棺﹐奇花異艸﹐如刻如畫。眾皆贊嘆不已。翌日扶輿挽襯﹐葬於隴底龜山之下﹐時首夏十有三日也。眞人資稟不凡﹐夙性穎悟﹐眞神仙中人也。旣獲三聖口傳而面命﹐脫馳馬試劍之習﹐而爲修眞煉行之歸。離抗塵走俗之形﹐而爲超凡入聖之舉。向也不識之無﹐今也筆則成書。向也未嘗學問﹐今也言則成文。命意高絕於古今﹐措詞暗合於聲韻。𨿽博學多識﹐文人才士﹐有所不逮。蓋其造詣極深﹐修行極至﹐聖賢不期而自佑﹐詞章不學而自得。宜與夫窺陳編以盜竊者﹐大有徑庭矣。門人靈陽子等親炙日久﹐聞見日多﹐得師流傳遺文﹑詩﹑詞﹑歌頌總四篇﹐爲上﹑中﹑下三卷﹐目曰﹕《和光集》﹐不敢自私﹐刻梓以傳於世。﹟別集眞人出處遇眞紀年一帳﹐曰﹕《遇仙記》﹐尙庶幾眞人升仙證道之源流﹐垂世立教之本末﹐開卷而瞭然也。故爲之記。

凝陽董眞人遇仙記竟

