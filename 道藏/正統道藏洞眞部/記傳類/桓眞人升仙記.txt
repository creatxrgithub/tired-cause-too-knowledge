桓眞人升仙記

經名﹕袒眞人升仙記。一卷。底本出處﹕《正統道藏》洞眞部記傳類。

西蜀華蓋山李桓仙君授道桓凱眞人﹐仙君以名授弟子爲姓﹐故曰桓﹐元非其姓也。仙君一日謂弟子桓凱曰﹕金丹大藥﹐子得之矣﹐飛步隱身諸訣﹐汝皆曉了﹐但汝未聞大道耳。凱日﹕弟子從先生三十年矣﹐素知先生妙處有三景眞符﹑五神總要﹑八極羅圖﹑默朝上帝﹐諸弟子未敢請問﹐伏望仙君指示弟子至道﹐修證無爲﹐早達玄理。仙君日﹕三景眞符乃吞帶延年之術﹐五神總要﹑八極羅圖乃天中之靈典﹐默朝上帝乃升舉之妙門﹐登云之眞旨﹐非子所可而聞於是。凱洗心堅志﹐香火愈專﹐勤苦五年﹐不敢請問。一日仙君喟然嘆日天地交泰﹐日月祥應﹐妙理備焉。山川秀發﹐明珠生焉﹐金玉露焉。艸木郁茂﹐芳艸爭妍﹐芝英出焉。鸞鳳羣集﹐瑞云亙天﹐賢聖理焉。星文順序﹐日有重輸﹐景星出現﹐瑞應國祚﹐天地艸木﹐山用禽獸﹐稟受衝粹淳和之气﹐發祥現瑞。人生天地之問﹐但待死而後已。五口太上玄眞之化﹑元始淸靜之問﹐眞仙畱不死之術在乎人問。百千萬年或有學之者﹐勞神役慮﹐愛惜苦惱﹐妄想綠業﹐甘心而受。不知煙霞之外﹐有超眞不夜之鄕﹔瞑海之中﹐有返魂不死之藥。又豈知乘六龍而升八極﹐駕九鳳而遊昆侖。玉樹千年如春﹐金桃萬刻一結。廣寒宮玲﹐朱夏無搖扇之賓﹔紫府庭溫﹐窮冬少燒薪之士。至於瓊臺蘭閣﹐寶宇層樓﹐鳳闕銀橋﹐彩城爛苑﹐珠光相射﹐快樂無何之鄕﹐翠蓋幢磨﹐悅澤無憂之國﹐凡夫行劣﹐知而不修﹐聲色六情迷而不返。先君﹟1如是嘆畢﹐時凱進前稽首再拜﹐告仙君日﹕切聞瑤池絳闕﹑閱苑蓬丘﹑紫府瓊官﹐昆侖方丈﹑艸仙洞府自有長年之光景﹐日月不夜之山川﹐寶蓋層臺﹐騙四時明媚﹐金壺盛不死之酒﹐琉璃藏延壽之丹﹐桃樹花芳﹐千年一謝﹔雲英珍結﹐萬載圓成。又聞雪鶴舞階﹐靈仙歌舞﹐鸞翔翠羽﹐彩女吹蕭﹐瑤池湧甘露之泉﹐玉樹綴天香之粟﹐玲瓏臺榭﹐輝光晃曜﹐瀟灑軒堂﹐煙霞纈繡﹐遊宴之處﹐鼓樂天音﹐鳳笛龍簫﹐飛仙吹拍﹐金烏玉兔﹐水晶盤上遊行﹐瑤馬靑牛﹐靈芝圃中躍出。長樂國土無變之鄕﹐得如是乎﹖伏願仙君指引﹐修何法門﹐而登此果﹖仙君日﹕玉﹟2泉出昆侖之山﹐束俱海上有三山之城﹐城中一萬七千天仙皆飲丹池﹐由服玉泉而得升此。但弱水阻隔﹐飛仙可至﹐凡人無能到者。凱日﹕玉泉生於何國﹐丹池出於﹟甚山﹐以何術得而采服﹖仙君曰﹕玉泉出於昆侖之山﹐丹池出於日月之國。其山高不滿尺﹐大不盈升﹐內有三帝子神共居﹐九老艸仙咸處。天香�頂﹐上生郁艸﹐天樂自嗚﹐中有七寶赤蓮﹐引�池之水﹐不死之泉﹐能動法音。其音和雅﹐晝夜皎潔﹐光映三天﹐萬象森羅﹐悉皆照徹。云馭風龍﹑舞鳳飛鸞﹐善惡眾綠﹐物物具足。若能究此之域﹐悟此之門﹐可日采千萬。朝眞萬褊﹐功滿行備﹐飛行紫府。凱曰﹕此去遠近﹐可能至焉﹖仙君曰﹕此去不遠﹐在方寸兩眉之問﹐神光之戶﹐玉門金柱相問而不通。得祕妙靈文﹐方可至矣。凱稽首再拜﹐躍然聽慕﹐願聞其旨。仙君曰﹕此去束南八千里有茅峯古迹﹐楊許二仙﹐山中有異人姓陶號隱居﹐梁朝貞白先生陶弘景也。有門弟子一千七百餘人﹐入室者三百人﹐得吾道者七人。謝錢汝其數也﹐子亦此君之弟子。吾當受汝至妙﹐汝當披髮胱足﹐執鋤爲耕夫﹐求爲圃者滿一十二年﹐修積陰功﹐勿示其道﹐保藏祕訣﹐每如常流﹐無使知覺。異日吾當保舉﹐上帝必詔子升雲天。是時凱再拜立誓登壇﹐散發跌足受道。仙君曰﹕陶隱居聰明過人﹐雕琢文詞﹐勞神典籍﹐窮究經旨﹐好述異事﹐酷愛山水﹐栽種松筠﹐心念太高﹐望登雲天。上帝𨿽念﹐皇少眞功﹐徒勞陰力﹐皆不及七弟子之學道耳。又日﹕陶求眞不一﹐潛神二門﹐好禪悅佛﹐言菩提行﹐修西天記﹐作往生文﹐道釋並修﹐則上帝未見用也。又曰﹕陶有三是四非﹐天之罪也。一日潛心大道﹐主教玄門。梁國將傾﹐爲陶奉佛﹐嘗祝帝祚﹐有孝道心。二日博濟孤貧﹐多行孝行﹐紹述三茅﹑楊許眞風﹐不負太上遺教。三曰苦心忘食﹐潔白精修﹐采煉藥餌﹐研窮典教﹐不忘上眞覆載之恩。有此三是﹐將補之職﹐綠有四非﹐禁忌太甚。四非者﹐一曰注藥餌方書﹐殺禽魚虫獸救治病苦。。𨿽有救人之心﹐實負殺禽之罪。二曰好籌星度﹐窮究天機﹐潛厭鬼神﹐言人休咎。三曰種植花木﹐阱鋤山林﹐好卜幽奇﹐伐木匠屋﹐自持聲勢﹐親近朝廷。四曰望想太重﹐便望升仙﹐創待仙樓﹐造降眞館。𨿽有門人弟子之廣﹐皇未有上天之綠。汝今受吾祕言﹐當服事陶君﹐必登太極。其陶徒眾皆修眞之人﹐若塵世積功未及此。蓋學道之士立功成果之地﹐其福甚速焉。是夕﹐仙君乃傳祕語﹐分付桓凱﹐立盟誓竟﹑仙君乃告之曰﹕經錄祕訣﹐圖書汗漫無窮﹐指要歸根之論﹐只一二事而已。吾昔言玉京之境﹑日月之山﹑昆侖之域﹐子還解斯義否﹖凱曰﹕未知是義。仙君曰﹕人身中有三萬六千精光神﹐一萬二千魂魄神。泥丸之中有長生不死大君﹐二儀四象﹑八卦九宮﹑昆侖方壺﹑諸天宮闕﹐並悉圓滿﹐無多無少﹐與天地混同。以至風雲﹑雷雨﹑霜霧﹑雪雹﹑煙霞﹑艸木﹑山川﹑靈樁﹑壽幹﹑魚龍﹑人畜﹑物化﹑胎變﹑天堂﹑幽冥﹐無不具足。蓋俗人六情妄起﹐三毒纏愈﹐入骨侵傷﹐無知無識﹐神昏識暗﹐魂魄沈迷﹐聲想色情﹐恩深愛染﹐未能脫灑﹐乃成異類﹐不得超生﹐轉增迷悶﹐四百四病﹐八邪四生﹐三災九橫﹐王法天愼。是故太上闡三洞之典﹐開四輔之門﹐引論含生﹐同歸聖域﹐豈不勞乎﹖今子受吾太上眞玄祕語﹐勿泄常流﹐生輕薄心﹐枉遭罪責。凱跪悚稽首再拜﹐受仙君。祕語。仙君日﹕夫日月者﹐天地中妙極﹐乾坤中精光﹐陰陽中獨曜。在天爲眼目j在海爲精光﹐在萬物爲精華﹐在人身爲魂魄。今汝身中祕寶﹐頭曰昆侖﹐頂日泥丸﹐中日腦門。腦門乃神遊之地﹐天帝居焉。自日月昆侖之下﹐流光散於金池﹐與肝肺相通。肺乃金中之鼎﹐外應鼻。肝乃木中之華﹐外應眼。眼隨五色而欲﹐鼻隨五香而塞。金與木隔﹐流光於門﹐神珠散失﹐遂至死地。今吾授子不死之道﹐太上登云之方﹐實非小淺。昔束華靑堂山紫玄仙伯教吾此法﹐今七百年矣。須先修水火交接坎離二門﹐乃得長生。心不通靈﹐神不變化﹐難升雲天。昔許眞君得西山丈人授此上道﹐卽日乃登碧落﹐豈不樂乎﹖夫人頂骨閉塞﹐漏泄邪气﹐鬼風吹合﹐昆侖神附心中﹐夜煎旦煮﹐肝腎注精施陽﹐敗損金鼎﹐神不能禁﹐眞仙不居﹐上帝不降﹐甘受死地。今子回日月之華景﹐昭一太極之昆侖﹐左目右眼﹐乃天中之日月﹐昭一於十二時中。仙君遂歌日﹕金鼎天門開﹐反童復嬰孩。日月照昆侖﹐眞君自然來。三年結黃雲﹐千日成聖胎。九年登金闕﹐一紀升三臺。龍虎自然交﹐上帝安金臺。眾神仰天表﹐聽慕心徘徊。子今受靈文﹐專心如死灰。積功十二年﹐功畢登云梯。白光生圓象﹐紫气沖云霓。端虛念太乙﹐浩劫天地齊。是時桓凱心目如失﹐喟然自嘆﹕多劫生死﹐不悟靈根﹐但指心王﹐便是眞道。恨不識太空之表﹐有無何有之鄕﹐昆侖之問﹐有長生之景﹐日月之下﹐枉死無窮。今識元精不生不滅﹐是水火之根本﹐以心腎爲宗﹐道妙之門﹐實昆侖之上。凱稽首再拜﹐復進﹕日月之精光﹐如何照其天門﹐開昆侖之頂﹖仙君日﹕以心注目想丹田片時﹐便回光直上返照天門﹐天門乃腦門也。但於時中﹐不問早晚﹐幹事含光默默﹐不離頂中﹐謂之默朝上帝法。祕之祕之。凡人心目馳鷥於外﹐未嘗遊心於自己之內。又歌日﹕內照返靈光﹐太乙含眞芳。馨香散華容﹐鬱鬱生紫房。天門開上蒼﹐默然朝玉皇。仙君又日﹕夫人入胎之時﹐先生兩目如水泡﹐餘四肢並無﹐亦無相貌。次生兩腎﹐內應精輸。而生天地亦然。天地未分之時﹐日月未照之日﹐混混之根﹐太陽之始﹐儒家﹑佛氏不言此理﹐但云心爲萬物之宗主﹐象帝之先直是無下手處﹐只得功勤香火﹐淡食去葷而已。中有吞符服藥﹐禮月瞻星﹐吐故納新﹐皆不得已而爲之。至於尸解逃形﹐出神胎息﹐絕愛忘情﹐逍遙自在﹐坐脫立化﹐托胎投胎﹐奪蔭逃數﹐藏身隱形﹐吞日月精華﹐星馳火侯﹐煉精啖液﹐食餌芝木﹐修釋氏蟬蛻空景﹐捨色行身﹐布施忍辱﹐種種利益艸生﹐各得而修之﹐未證玄理﹐百千萬門。惟向上乘修行大道﹐須是靈光自照﹐內境精明﹐今畫像多於頂門出白光﹐中現端嚴相﹐巍巍而坐蓮花﹐此理亦近乎此義。但古人童禍其間﹐且妙有眞空﹐無想無愛﹐法體本無生死﹐但不能修大定力﹐遂致輸轉﹐錯入別胎﹐浪死虛生﹐億劫不了。𨿽遇至人﹐未肯遽然傳授無上妙義﹑大智圓通。乃至生安樂家﹐受報福田﹐爲國王大臣﹑大聰明人﹐心地慧聖﹐發明經典﹐不兔翻成毒藥﹐因慧生想﹐流轉含識﹐情愛牽纏﹐邪見生謗﹐隨落魔境﹐爲魔著愛。所以百千萬劫﹐不悟眞理。是故太上以慈悲之旨﹐救度生靈﹐發明經論﹐令解眞諦﹐度脫有情之眾﹐悉皈淸淨之門。如是默契玄宗﹐大明心目。若不內發寂照﹐定慧雙修﹐眞體圓明﹐未兔生死。仙君又曰﹕今子往三茅山古迹華陽洞天﹐與陶氏家爲使用﹐藏眞默守﹐無漏玄機﹐積行施功﹐默朝上帝﹐一紀功畢﹐須登雲天。凱日﹕路遙水隔﹐江湖非舟楫安能得到﹖仙君日﹕吾有通泉地脈靈符﹐子於今夜沐浴淨身﹐立華元館中﹐閉自靜思﹐令子可到。此去華陽八千里﹐有大江水府帝君﹑楊子江﹑靈川谷﹑紫金白玉洞﹑眷屬三千六百人﹑部領神兵一萬﹑神龍五條﹑雷公風伯﹑雷神使者共五百人﹐下元水府都統昊越甌閩仙源﹐蓄水九千萬斛﹐潮三十六頃﹐雄師八萬人﹐雷鼓九百面﹐壽命十萬歲﹐與蓬萊都水使者同職。下元與中上水府皆主管江潮﹑天下水旱﹑人間之事。凱日﹕華陽三茅之職何如﹖仙君日﹕掌仙籍﹐統昊越之罪福﹐帝畿列土﹐分九州帝業事。三仙君有主報力士仙眾各萬人﹐並職九州﹐管天下學仙之士功行過愆。又曰﹔華陽第八洞天與十大洞天﹑三十六小洞天皆通穿四海﹑江漬﹑蓬萊﹑十洲﹑昆侖之峯﹐下至鄧都幽嶽﹐皆可往來。但凡夫染穢﹐色欲妄想閉障。若邪見不生﹐聖凡路通﹐乾坤六合內外皆可遊也。於是仙君用神鏡通泉之術﹐凱不可得而知之。凱遂閉目﹐不行而至﹐不速而往﹐欽然之問﹐如聞有人相問之聲﹐已渡江湖。或聞宮室異香﹐或聞歌聲﹐或聞仙樂﹐忽聞仙君曰﹕開目。如夢寐中﹐遂乃登岸。靑山孤聳﹐碧海侵人﹐舟楫往來﹐皆非舊所。乃詢行人﹐日﹕此問之丹陽也。遂問茅峯相去多少。行者曰﹕尙有二百里。凱問有官宇乎﹖曰﹕有大梁陶隱居先生興建宮祠﹐招賢納士。凱亟尋路而往。陶夜夢神光滿室﹐彩雲連霄﹐有金甲神人指陶日﹕明日有異人至。陶日﹕早晚﹖曰﹕午時。先生覺﹐告弟子曰﹕子當與吾掃門﹐至午時有好客至﹐愼勿阻﹐急來報我。日當亭午胱足﹐唱詩曰﹕果有客至﹐披髮黃花生紫雲﹔日月周天輪﹐混混太虛中﹐不與眾生艸。昆侖十二峯﹐上帝朝萬巡。一日功行滿﹐升空謁元君。弟子莫識其語﹐急走報陶公。公喜﹐請入﹐乃見散發胱足﹐狂怪異常。陶日﹕子來有何意﹖凱曰﹕聞先生高道﹐來與先生種蔬。陶日﹕適來歌聲甚異﹐言何事也﹖凱曰﹕聞人之言﹐學人之歌﹐豈得識之。陶乃止。再問曰﹕子姓何﹖凱日﹕姓恆名凱﹐川人也。陶曰﹕幾日離家﹖凱曰﹕昨夜離家。陶笑曰﹕狂生狂生。又謂凱曰﹕願爲圃者﹐莫不賤乎﹖凱曰﹕願聞道耳。陶曰﹕吾上中下三等弟子。凱日﹕上等弟子如何﹖陶曰﹕衣綾羅﹐服芝木﹐撰文注經﹐掌書記﹐合丹藥﹐朝眞陪貴﹐出入朱門﹐入吾室也。凱日﹕中等弟子何如﹖陶曰﹕掌書狀﹐修問答﹐合湯藥﹐衣絹帛﹐服靑錘飯﹐飲松酵酒﹐住吾庭之左右﹕授以法術﹐陪有道之士。凱曰﹕下等弟子如何﹖陶曰﹕衣絹帛﹐食五穀﹐合施藥﹐住吾捨﹐掃室焚香﹐禮星月﹐教以服气﹐或與知識人往還﹐接賓客﹐種蔬菜艸藥。陶曰﹕三等弟子﹐各有數百。凱日﹕弟子非三等弟子之列﹐種圃汲泉﹐伐薪燒香﹐直廁淘井﹐可乎﹖陶日﹕但恐子不肯爲此耳。再拜願爲燒香汲泉之人﹐陶畱之。凱凡住陶家﹐寒溫不問﹐貴賤不分﹐饑飽不瞋﹐勞苦不嘆。弟子嘲弄不動﹐役使不懶。人未起先起﹐人已睡未睡。不燒香﹐不禮拜﹐不誦經﹐不忌葷。無憎無拓﹐不華不艷﹐少言少語﹐不喜不怒。閒則掃地﹐忙則斫薪。J動則燒火﹐靜則洗衣。由是在陶家一十二年﹐陶亦不識。𨿽在目前﹐陶亦不顧。亦不撓陶。陶之宅有三層高樓﹐最上層近松之梢﹐每聽松韻﹐以弟子居二層之下﹐凡注書千餘卷。梁武帝有休咎﹐每遣中使來問﹐先生或畫牛答詔。又問社稷年祚﹐先生解注﹐知梁武社稷不遠﹐至庚子辛丑之年以朱筆暈之。武帝亦不曉。朝士呼陶爲山中宰相。先生道高德邁﹐四海皈依﹐弟子千餘人﹐入室者三百人。修朱陽館﹐創待仙樓﹑望詔閣﹐精修香火﹐每嘗以扇遮面﹐恐黑气籠罩神光。嘗曰﹕上帝若來詔我﹐當令此山爲瓊樓玉閣。先生時年八十四歲矣﹐筋力有餘﹐動作不倦﹐注解經書﹐日未嘗忘。好種竹栽藥﹐煉丹於永嘉大弱巖木澑嶼陶山之巓。先生生而有異﹐面目光彩﹐長髭須﹐美容貌﹐身長七尺﹐秀目細眉﹐而气淸可掬﹐言語恬靜。博通古今﹐精於藝術﹑天文歷﹑象﹑醫藥﹐諸家所爲﹐靡不洞曉。至大梁天監元年八月十五日早﹐大茅山上忽白光數條﹐俄頃云蓊郁﹐林泉淸明﹐天樂嘹亮。眾見紅霞五彩﹐仙鶴一隻﹐靑衣童子執詔空中﹐五色霞內現霓旌羽節﹐仙童靈官百餘人侍一空車﹐狀若龍駕。童子與鶴俱至庭下﹐陶意謂上帝召己﹐仙童日﹕無煩勞神﹐速令桓凱更衣﹑飲丹﹑宣詔。仙童日﹕上帝與旱眞正在通明金闕宮寥陽殿等凱至矣。於是凱澡沐﹑服丹﹐宣詔曰﹕念子默運有功﹐陰德不息﹐明師妙旨﹐速證仙家﹐體妙太虛﹐神遊金闕﹐多生怨債﹐消若春冰﹐夙世過愆﹐如風滅燭。金丹鶴詔﹐遣至茅峯﹐紫府眾眞﹐劫來仙館。辛勤勞苦﹐早晚不僑﹐志若喬松﹐宜登仙位。詔書到。日﹐卽登雲天。右遣茅峯司命主者保舉奉行。宣畢﹐乘鶴登云﹐鸞嗚節動﹐飄諷而去。初更衣之時﹐陶祝凱日﹕與吾於天禁中檢尋仙籍﹐幾時功畢﹐尙少何功﹐行過愆有若干。凱領師旨相別﹐陶有依戀之色﹐通夕如醉。桓凱升天﹐復畱頌曰﹕

存神養气精﹐淸靜心光明。妄想不虛起﹐求眞道自成。

日月照昆侖﹐晝夜透泥丸。靈眞自然降﹐功畢登天門。

桓眞人升仙記竟

﹟1『先君』疑應作『仙君』。

﹟2『玉』原作『王』﹐據文義改。

