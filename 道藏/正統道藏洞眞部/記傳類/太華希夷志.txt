太華希夷志

經名﹕太華希夷志。元賬轄編撰。二卷。底本出處﹕《正統道藏》洞眞部記傳類。

太華希夷志序

愚除晉寧河中府之幕職﹐密邇華山﹐稔聞希夷先生遺事﹐公務之暇﹐采古書所錄﹐或諺語之談﹐其高風峻節﹐信乎前宋一代之異人也﹐故作《太華希夷志》﹐以紀之。先生明易﹐深造玄妙之理﹐視人之禍福﹑物之休咎﹐其應有如曹龜。當五代之時﹐有撥亂濟世之志﹐所學得皇王帝伯之道﹐聞宋太祖登極﹐知天下已定﹐遂入華山爲道士﹐徵召不至。及太宗卽位﹐三宣至闕下﹐待以賓禮﹐﹐賜坐與語﹐所論事之凶吉﹐靡不徵驗﹐欲拜官﹐堅辭弗受。不久﹐放還山迹。𨿽方外之士﹐胳合中庸之道﹐其脫落塵世﹐泥滓軒冕﹐傲睨公侯﹐視萬乘若僚友﹐恬退高隱﹐不尙勢利﹐足抑奔競之流﹐可追配巢由嚴陵之節﹐其崇名教﹐厚風俗﹐以助萬一云。回顧吮癱舐痔﹐奴顏婢膝﹐昏暮扣人之門戶﹐驕人於白日者﹐猶醬瓶之醞鸚﹐奚足論哉。轄遠居保郡﹐官除蒲川﹐爲家貧不免二千里來之任。初﹐兩任教官﹐連仕縣職﹐館閣名公巨儒﹐累舉詞翰之選﹐當路齟齬﹐不果用。僕恥於奔競﹐故碌碌居州縣之職﹐以代耕未能展平生讀書之志﹐恆鬱鬱不遂。因閱古傳記﹐感希夷先生之高節﹐編次成一書﹐俾新學之士激勵其志﹐內有差訛﹐鄙俗傳者之誤﹐志其固陋﹐就撰以補綴之﹐以寫高遠之趣﹐庶幾有取焉。延佑甲寅秋七月己未日﹐訥齋張轄序。

太華希夷志卷上

登仕郎河中府知事訥齋張轄纂集補撰

先生名搏﹐字圖南﹐亳州貞源人。幼歲戲渴水﹐一作渦水一靑衣媼抱置懷中﹐乳之曰﹕令汝更無嗜欲﹐聰悟過人。靑衣媼者疑辰星之精及長﹐習舉業。後唐長興中﹐試進士﹐不第。隱居武當山九室巖﹐辟穀煉气﹐二十餘年。或傳夜靜焚香讀《易》﹐有五老人至﹐應眉皓發﹐容貌古怪﹐常來聽誦﹐居日久﹐搏問之﹐老人對曰﹕吾儕卽玆山日月池龍也﹐此問玄武據臨之地﹐華山是先生棲隱之所也。異日﹐希夷默坐﹐五龍忽詣﹐令先生閉目﹐淩空馭風﹐終宵至華山﹐置坐於盤石之上﹐開目視之﹐不見五老人去向。或云睡法卽龍教也。龍善睡﹐故云。多閉門不出﹐獨坐至百餘日不起。周世宗召至闕下﹐令於禁中肩戶以試之﹐月餘﹐始開﹐熟寢如故﹐始異之。因問以黃白之術﹐搏曰﹕陛下爲天下君﹐當以蒼生爲念﹐豈宜畱意於此乎﹖世宗不悅﹐放還山﹐賜號白雲先生﹐令長史歲時存問。先生負經濟才﹐初五代問自晉漢之際﹐每聞一朝革命﹐輒顰蹙數日﹐人有問者﹐瞪目不答。先生攬鏡自照曰﹕非仙而卽帝﹐其自任如此。宋太祖與趙普遊長安﹐希夷逢之﹐笑而墮驢曰﹕眞人亦在世矣。輒握太祖之手曰﹕可市飲乎﹖太祖曰﹕可。與趙學究同往。希夷睥睨普曰﹕也得﹐也得。相隨入酒肆﹐普坐席左﹐搏怒﹐一手引之曰﹕紫微帝垣一小星﹐輒據上次﹐可乎﹖斥之﹐使居席右。已知帝王有徵矣。後先生引惡少數百﹐入汴州中﹐路聞太祖登極﹐驚喜大笑﹐問其故﹐又大笑曰﹕自此定矣。詩曰﹕夠夠四十年來睡﹐不覺束方日已明。先生卽入華山﹐隱居爲道士﹐宋太祖累徵不至。及太祖崩﹐太宗卽位﹐至道元年四月十日﹐帝坐垂拱殿﹐時和歲稔﹐化理均平﹐聞先生之名久矣。厭紛華之世﹐喜淸爭之教﹐差殿束頭供奉官陳宗顏爲使﹐資昭書並禦詩往華州華陰縣華山雲臺觀﹐宣陳圖南先生至。四月十四日抵華陰縣﹐縣宰著作郎丁壽明迎接入縣﹐時薄暮﹐止宿焉。來曉同天使四月望日﹐至雲臺觀﹐與道士鍾希晦相見﹐引導見先生﹐報曰﹕皇帝宣師父先生。盥手焚香﹐拜橙畢﹐聽韶曰﹕朕自卽位以來﹐克服八方﹐威臨萬國﹐遐邇悉歸於皇化﹐華夷亦致於隆平。知卿抱道山中﹐洗心物外﹐養太素浩然之气﹐應上界少微之星﹐節配巢由﹐道遵黃老﹐懷經綸之長策﹐不謁王侯﹔蘊將相之奇才﹐未朝天子﹐卿不屈於萬乘﹐身奚隱於三峯﹐乘風猶來﹐舉朝稱賀。禦詩曰﹕華嶽多聞說﹐知卿是姓陳。云問三島客﹐物外一高人。丹鼎爲活計﹐靑山作近鄰。朕思親欲往﹐社稷去無因。先生聽罷韶書並詩﹐對天使曰﹕貧道棲眞物外﹐修煉山問﹐無意求。名﹐有心慕道﹐不願仕也。待天使禮畢﹐未肯來朝﹐卽答回表並詩云﹕伏念山野生居昊地﹐長自漢南﹐成童以習業儒林﹐壯歲而褊遊洞府﹐性同猥烏﹐心若土灰﹐不曉仁義之淺深﹐安識行藏之去就。敗荷作服﹐脫摔爲冠﹐體有靑毛﹐足無艸履﹐有意慕羲軒之道﹐無心誦管樂之篇﹐《南華》《道德》頻看﹐黃閣玉堂絕念﹐數行紫詔﹐徒煩彩鳳銜來﹐一片閒心﹐已被白雲畱住。苟臨軒陛﹐貽笑聖明。詩曰﹕九重特降紫泥宣﹐才拙探居樂靜綠。山色滿庭供畫障﹐松聲萬壑卽琴弦。無心享祿登臺鼎﹐有意求仙到洞天。軒冕浮榮絕念慮﹐三峯只乞睡千年。使見先生堅意不肯應召﹐得回表並詩﹐於四月二十四日至京師﹐進呈於紫宸殿。太宗讀表與詩畢﹐知先生不來﹐甚弗悅﹐念念不已。卽當年六月三日﹐帝坐垂拱殿﹐召殿束頭供奉官張素眞﹐資詔書再往宣先生。至六月八日到華山雲臺觀﹐見山童擁筠篇而立﹐天使問曰﹕師父在否﹖山童日﹔師父於庵中熟睡正濃。使臣曰﹕何以得覺﹖山童曰﹕擊頭邊金鐘便覺。擊之卽悟﹐先生知天使至﹐忙起整道服﹐問使臣曰﹕何故復來﹖答曰﹕皇帝爲陳宗顏宣先生弗至﹐甚爲失望﹐特遺吾再來召。先生焚香禮畢﹐聽讀韶曰﹕朕伏惟先生白雲隱士﹐碧洞高人﹐悟大道之玄門﹐達希夷之奧理。朕嘆韶光甚速﹐迅景難畱﹐忽暑往以寒催﹐漸顏衰而鬢改﹐𨿽達治世之略﹐未諳煉性之機﹐廢寢忘餐﹐思賢若渴﹐暫離洞府﹐跨鸞鶴以飛來﹐仁立官闈﹐列簪纓以敬待。先生讀罷韶書﹐答使臣曰﹕貧道山野之人﹐鹿豕同羣﹐登高望遠﹐臨流漱齒﹐松君桂父﹐吾之友也﹐雲峯霞嶺﹐吾所遊也﹐熟羨浮榮之富貴哉﹖請天使暫停軒轡﹐止歇山庵﹐作回表並詩﹐以謝殊渥。表云﹕伏念愚拙﹐深潛澗壑﹐誤蒙天恩﹐臣無諸葛之奇才﹐君邁漢皇之厚德。臣山麋之性﹐野鶴之姿﹐冠簪獨羨乎逍遙﹐軒冕離禁乎羈束﹐高外蒼龍之嶺﹐蝶夢悠揚﹔閒看玉井之蓮﹐詩魂浩湯﹐餐姻霞於洞口﹐采薇蕨於林問﹐杖屨徜徉﹐身心懶散﹐煉鑪中之丹藥﹐遠擬登仙﹐避世上之虛名﹐屢防嫁禍。賴遭逢乎堯舜﹐可疏放其巢由﹐幸盡餘生﹐遐瞻聖代。詩二絕云﹕坐逢聖代卽堯年﹐艸澤愚人也被宣。自笑形骸元懶散﹐才疏安敢望朝天。調和四气憑燒藥﹐修煉千方只要安。黃閣高官無意戀﹐閒居佳境勝爲官。使臣得回表並詩﹐力不能彊起。至六月十六日至京師﹐進呈文德殿下﹐太宗讀罷表並詩﹐宣先生不至﹐龍顏大不樂。卽當年六月二十九日﹐帝坐垂拱殿﹐宣內都知石寶問曰﹕百官中有誰言辧者。寶奏曰﹕有內藏庫副使葛守中能言。太宗宣至﹐令守中爲使﹐再宣希夷先生﹐寶韶書並禦詩往雲臺觀。七月七日到觀﹐不見先生﹐有知觀道人楊子遵言﹕先生恐皇帝再來﹐宣上玉泉觀﹐遁逃坐靜去了。使臣俾子遵前導﹐歷�﹟1碗石徑﹐至觀所。報先生接詔﹐迎使焚香禮畢﹐聽讀韶曰﹕朕上承天命﹐下撫民心﹐兵消而四海咸寧﹐化行而八方無訕﹐位臨有眾﹐含哺鼓腹﹐以同歌道體無爲﹐鑿井耕田﹐以安業知大賢之生世。海晏河淸﹐望君子以救時﹐風行艸偃﹐身未離於巖壑﹐名滿寰區﹐志恆想於蓬瀛﹐心遊寥廓。朕素知軒後博施之德﹐實歉廣成修養之方﹐地僻𨿽深﹐王澤所及﹐伊尹就徵而適亳﹐孟軻隨聘以至梁﹐命有相從﹐禮無多讓。禦詩曰﹕三度宣卿不赴朝﹐關河千里莫辭勞。鑿山選玉終須得﹐點鐵成金未見燒。紫袍綽綽宜披體﹐金印囊紫可掛腰。朕賴先生相輔佐﹐何憂萬姓輟歌謠。先生讀罷詔並詩﹐意懶赴徵騁﹐言復辭謝。天使守中曰﹕宣命三次﹐先生不可固辭﹐豈不聞《魯論》云﹕君命召﹐不俟駕行矣。詔旨豈宜抗拒﹖又《鄒書》云﹕率土之濱﹐莫非王臣。不可辭也。僕𨿽不才﹐爲先生賦詩一首﹐詩曰﹕華嶽三峯客﹐幽居不記年。姻霞爲活計﹐雲水作家綠。種藥茅亭畔﹐栽松澗壑邊。暫離仙洞去﹐可應帝王宣。先生讀罷其喜﹐隨答詩曰﹕鶴氅翩翩卽散仙﹐蒲輸爭忍利名牽。畱連華嶽傷心別﹐回顧雲臺望眼穿。涉世風波眞險惡﹐忘機鷗烏自悠然。三峯才欲和衣倒﹐又被天書下日邊。先生賦詩畢﹐與使者同行﹐畱別山中麻衣道友詩一絕﹕華嶽峯前兩路分﹐數問茅屋一溪云。師言耳贖持知久﹐人是人非聞未聞。麻衣道者答詩曰﹕獨坐茅庵迥出塵﹐亦無主缽日隨身。逢人不話人問事﹐便是人問無事人。先生得詩﹐默諭其旨﹐相別訖﹐與天使不久至京師﹐於建隆觀安歇。夜寢偶聞禁鐘響﹐昤嘆世詩二絕﹕千門萬戶鎖重關﹐星斗排空靜悄然。塵世是非方欲歇﹐六街禁鼓漏初傳。銀河斜轉夜將闌﹐枕上人心算未閒。堪嘆市鏖名利者﹐多應牽役夢魂問。先生睡至五更﹐聞曉鐘響﹐復昤詩曰﹕玉漏將殘月色沈﹐一聲淸響透寒音。能催野客思鄕切﹐暗送離人起恨深。窗下驚開名利眼﹐枕前喚覺是非心。皇王帝澑皆經此﹐歷代興亡直至今。先生賦詩畢﹐盥漱巾櫛﹐時已昧爽﹐令使臣先入內奏言﹕先生宣來見帝。帝急命宣至闕下﹐見於延英殿。先生服羽衣﹐戴華陽巾﹐艸履垂絳﹐以賓禮見﹐賜坐。上賦詩問曰﹕知卿得道數餘年﹐鎭日常吞幾粒丹。可訝鬢邊無白髮﹐還疑臉上有紅顏。終宵寢向何方觀﹐淸曉齋登甚處壇。肯爲眇躬傳妙訣﹐寡人擬欲似卿閒。先生答詩曰﹕臣今得道幾經年﹐每日常吞二气丹。仙釀飲時添漆鬢﹐蟠桃食後注童顏。夜深只宿雲臺觀﹐曉起齋登法錄壇。陛下問臣修養法﹐華山深處可淸閒。太宗覽先生所答詩﹐大悅。時上方欲徵河束﹐先生諫止之﹐會軍已興﹐命先生寢於禦園﹐兵還﹐果無功。睡百餘日方起﹐帝驚異﹐加號恩禮特厚。太宗從容謂希夷曰﹕先兄太祖﹐功高德厚﹐宣先生弗至。寡從功卑德薄﹐煩先生降臨丹陛。搏曰﹕先帝不須貧道來﹐陛下不免臣一遭耳。太宗又問曰﹕昔在堯舜之爲天下﹐今可致否﹖對曰﹕堯舜土階三尺﹐茅茨不剪﹐其迹似不可及。然能以淸靜爲治﹐卽今之堯舜也。上善之。太宗多延入宮中與語﹐謂宰相宋琪曰﹕陳搏獨善其身﹐不幹勢利﹐眞方外之士。遣中使送至中書﹐琪等問曰﹕先生得玄默修養之道﹐可以授人乎﹖曰﹕搏遁迹山野﹐無用於世﹐修煉之事不知﹐無所傳授。然設使白日飛升﹐何益於治。聖上龍顏秀異﹐有天人之表﹐洞達古今治亂之旨﹐眞有道仁聖之君﹐正是君臣合德﹐以治天下﹐勤行修煉﹐無以加此。琪等表上其言﹐上覽甚喜。先生以鶴書赴隴﹐野服來廷﹐太宗喜其拔俗之標﹐待以不臣之禮﹐處之直館﹐幽延西淸﹐靡勞襄野之遊﹐自契崆峒之問﹐八素九眞之要訣﹐四覺七綠之妙門﹐故其造膝沃心之旨﹐莫得而聞也。太宗命先生相眞宗﹐卽壽王也。太宗八子﹐眞宗第三﹐使左右引導至束官﹐王未起而回。帝問之﹐先生曰﹕王門廝養皆將相﹐王可知矣。所見乃張相耆﹑楊相崇勛﹑郭大尉承佑也。先生被召至闕下﹐聞有士大夫詣其所﹐止願聞善言以自規。搏曰﹕得便宜事不可再去。優遊之所勿久戀﹐得志之地勿再往。聞者以爲至言。康節詩曰﹕珍重至人畱好語﹐得便宜是落便宜。太宗暇日﹐與先生同登束角樓﹐閒觀市肆﹐見樓下富人﹐日高才起洗漱﹐問左右﹕是誰之家﹖或奏曰﹕此束京豪富民耳。卽吟詩曰﹕人人未起朕先起﹐朝來萬事鉆心裏。可羨東京豪富民﹐睡至日高。猶未起。先生答詩曰﹕昨夜三更夢裹驚﹐一聲鐘響萬人行。多應又是朝金闕﹐臣自無官睡到明。太宗見先生所答詩﹐大喜﹖來日早朝﹐上欲以爲諫議大夫﹐先生堅辭不受。乃作《退官歌》並詩一絕。歌曰﹕道能﹐淸﹐道能靜﹐淸靜之中求正定。不貪不愛任浮生﹐不學愚迷多惶恪。時人笑臣不求官﹐官是人問一大病。官卑又被人管轄﹐官高亦有人趨佞。或經秦﹐或經鄭﹐東來西去似繩蚓。直至百年不曾歇﹐算來爭似臣淸靜。月爲燈﹐水爲鏡﹐長柄葫蘆作气命。出入𨿽無從者扶﹐左有金龜右鶴引。朝日醉﹐長不醒﹐每每又被天書請。時人見臣筆呵呵﹐臣自心中別有景。又詩曰﹕元气充餐艸結衣﹐等閒無事下山稀。不侵織女耕夫利﹐猶自傍人說是非。太宗見先生堅意不肯就官祿﹐問先生有濟世安民良策﹐畱之可也。希夷曰﹕臣總角慕道﹐壯歲遊山﹐處心澹泊﹐默悟玄風﹐濟世良策﹐未暇知也。臣頗好睡﹐幸放還山可也。隨賦《辭職嘆世詩》一首云﹕南辰北斗夜頻移﹐日出扶桑又落西。人世輕飄眞野馬﹐名場爭擾似醞鸚。松篁鬱鬱冬猶秀﹐桃李紛紛春漸迷。識破鄧鄧塵世夢﹐白雲深處可幽棲。太宗曰﹕寡人召卿來﹐方期陰陽燮理。朝綱整治﹐安國家﹐濟人民。不意先生只說山中之樂﹐惟睡爲念﹐信有說乎。先生曰﹕然。進《睡歌》一首云﹕臣愛睡﹐臣愛睡﹐不外氈﹐不蓋被。片石枕頭﹐蓑衣覆地﹐南北任眠﹐束西隨睡。轟雷掣電泰山摧﹐萬丈海水空裹墜。驪龍叫感鬼神驚﹐臣當怠時正鼾睡。閒想張良﹐悶思範蠡﹐說甚曹操﹐休言劉備。兩三个君子﹐只爭些小閒气。爭似臣﹐向淸風嶺頭﹐白雲堆裹﹐展放眉頭﹐解開肚皮﹐打一覺睡。更管甚紅輪西墜。後又口號云﹕問君世上何事好﹐無過曉起睡當早。庵前亂艸結成衣﹐饑餐松梧常令飽。因骯山石腳絆倒﹐不能起得睡到曉。時人盡道臣慈癡﹐臣自湣癡無煩惱。先生初在周顯德中﹐人訪其居﹐窺其戶聞然﹐惟獸迹烏聲而已。有樵於山麓者﹐見其遺骸塵翳﹐迫而視之﹐乃先生也﹐捫其心獨暖﹐良久﹐气還而起曰﹕睡適酣矣﹐奚爲擾我。州將羅彥威以聞。太宗知先生堅辭不仕﹐欲求還山。帝命百工﹐聚集貨物於玉門前﹐歌呼喧鬧以誇萬民之富庶﹐約先生登骯﹐謂先生曰﹕京師丰盛若是﹐安忍棄寡人還山﹐不同治世乎﹖先生曰﹕烏獸棲於林麓﹐魚鱉遊於江湖﹐各有所樂耳。太宗指示人姻輳集處﹐問先生曰﹕見否﹖曰﹕見。帝曰﹕見甚﹖先生曰﹕見富者貪生﹐貧者競命。太宗默然。須臾﹐下玉門還殿。請朝﹐先生入內﹐堅辭還山﹐帝懇求濟世安民之術﹐先生不兔索紙筆書四字﹕遠近輕重。帝不諭其意。先生解之曰﹕遠者﹐遠招賢士﹔近者﹐近去佞臣﹔輕者﹐輕賦萬民﹔重者﹐重賞三軍。帝聽罷大悅。上知其不可畱﹐卽賜宴便殿﹐詔宰臣兩禁赴宴賦詩﹐以寵其行。又詔華州刺史王祚時就存問﹐以凜其闕。由是﹐海內無賢不肖聞其風而慕之﹐其願操幾杖以師事之者不可勝數。將出京師﹐先生賦《辭朝詩》云﹕十年蹤迹踏紅塵﹐爲憶靑山入夢頻。紫陌縱榮爭及睡﹐朱門𨿽貴不如貧。愁聞劍戟扶危主﹐悶聽笙歌聒醉人。攜取舊書歸舊隱﹐野花啼烏一般春。太宗爲先生堅要還山﹐不能苦畱﹐上賜龜鶴鞍馬等物﹐余重物堅辭不受﹐惟荼藥而已。令使臣以安車送先生至華山雲臺觀﹐賜號希夷。詔曰﹕賜詔陳搏﹐一代高人﹐累朝通客﹐慕我隆平之化﹐來修觀謁之儀﹐不有嘉名﹐何彰貞範。宜賜號希夷先生。先生臨別﹐畱詩一絕云﹕華山高處是吾宮﹐出卽淩空跨曉風。臺殿不將金鎖閉﹐來時自有白雲封。太平興國初﹐太宗差天使持詩再召﹐先生辭謝不起。先生密陳天命﹐實在章聖﹐禦詩曰﹕曾向前朝出白雲﹐後來消息杳無聞。如今若肯隨徵詔﹐總把三峯乞與君。先生竟辭不至。帝令使臣賜二女與先生﹐以備執巾櫛。先生卻之﹐回詩曰﹕雪爲肌體玉爲腮﹐深謝君王送到來。處士不生巫峽夢﹐虛勞雲雨下陽臺。一說唐僖宗封爲淸虛處士﹐仍賜宮女三人以備灑掃﹐故賦詩云。太宗《賜希夷先生韶》﹕勁華山道士陳搏混迹寰中﹐棲心物外﹐養太素浩然之气﹐應少微處士之星。旣不屈於王侯﹐但守志於林壑﹐樂我中和之化﹐慶予下武之期﹐而能遠涉川途﹐暫來城闕﹐浹旬延遇﹐弘溢居多。白雲莫駐於帝鄕﹐好爵難摩於達士﹐昔唐堯之至聖﹐有巢由爲外臣﹐朕𨿽寡薄﹐庶遵前事。或恐山中所闕﹐已令華州刺史王祚每事供須。乍返故山﹐履玆春序﹐緬懷高尙﹐當適所宜。故玆撫問﹐想宜知悉。春寒﹐汝比好否﹖遣書指不多及。《賜荼絹詔》曰﹕勸﹕朕居九五之尊﹐𨿽數年用兵﹐而一心利物。乃者﹐鸞旌南狩﹐江表來庭﹐款誠屢罄於軍前﹐方物咸陳於闕下﹐旣能效順﹐遂命班師。以汝早棄塵寰﹐高居物外﹐自得逍遙之趣﹐不驚寵辱之心﹐鎭彼囂浮﹐有足嘉尙﹐俾均賜責﹐用獎隱淪﹐今賜汝云云。河潼气爽﹐蓮嶽地靈﹐攝道知方﹐諒多休祉﹐臨軒翹矚﹐寤思在懷﹐想宜知悉。夏熱﹐汝比好否﹖遣書指不多及。賜汝細白絹三十匹﹐蠟面茶一十斤﹐研膏茶二十斤﹐鴉山荼二十斤﹐詔至可領也。先生嘗立於庭問﹐見金人持劍呼曰﹕子道成矣﹐當有歸成之地。蓋秋爲萬物之所斂而歸者也﹐吾其隱於西方乎﹖是時年已七十餘﹐遂抵華山﹐得古雲臺觀故基﹐辟刑榛而居之﹐以契歸成之語。著《三峯寓言》五十首。時境內有虎食人﹐先生至其處﹐叱虎令去﹐自是虎不爲害。雍熙中﹐先生因吟望仙掌﹐坐對瀑流﹐指隙地曰﹕此北極之舊地也﹐吾嘗夜見神人﹐衣黑衣頂冠﹐掌中有朱書字﹐示吾﹐其文曰﹕此極開同紫微帝君之殿。先生因曰﹕開同者﹐因天地而生﹐故爲北辰也。乃命弟子構之。侯璨﹑張觀將舉進士﹐以問先生。曰﹕侯張二生﹐今年登科不如來年。是年春省黜其名﹐明年中第﹐皆如其言。

太華希夷志卷上竟

﹟1『口』﹐底本不淸﹐似『碌』。

太華希夷志卷下

登仕郎河中府知事訥齋張轄纂集補撰

初﹐張忠定公乖崖詠謁華山陳圖南﹐欲同隱華山。希夷曰﹕他人卽不可﹐如公者﹐吾當分一半相奉。然公有官職﹐未可議此﹐如失火家待公救﹐豈可不赴也﹖公別搏﹐搏以宣毫十枝﹑白雲臺墨一劑﹑蜀棧一角爲贈﹐公謂搏曰﹕會得先生意驅詠入鬧處去。曰﹕珍重﹑珍重。搏送公回﹐謂弟了曰﹕斯人無情於物﹐達則爲公卿﹐不達爲帥。乃贈詩一絕云﹔徵昊入蜀是尋常﹐歌舞筵中救火忙。乞得金陵閒養老﹐也須憂卹鬢邊蒼。公始不諭其意﹐後更鎭西蜀﹐馳驛過華陰﹐不暇與希夷相見。寄詩與先生曰﹕性愚不肯林泉住﹐剛欲淸流擬置君。今日星馳劍南去﹐回頭慚愧華山云。後公西蜀回﹐有詩云﹕世人大抵重官榮﹐見我東歸夾道迎。應被華山高士笑﹐天眞喪盡得浮名。公晚年有瘡發於鬢﹐治久不差﹐遂自請金陵養老﹐以鬢瘡卒。果如其言。錢文禧公若水﹐少謁希夷﹐求相邀入山齋地﹐鑪畔見老僧擁壞瞑目﹐附火錢揖之﹐僧微開目而已。良久﹐希夷問曰﹕如何﹖僧擺頭曰﹕無此等骨。後見希夷﹐曰…吾始見子神貌淸粹﹐謂子可學神仙﹐而此僧言子無仙骨﹐但可作貴公卿耳。錢曰﹕其僧何人耶﹖希夷曰﹕麻衣道者。《聞見錄》一說若水爲舉子時﹐見希夷於華山。希夷曰﹕明日當再來。若水如期往﹐見有一老僧與希夷擁地鑪坐﹐僧熟視若水﹐久之不語﹐以火箸畫灰﹐作做不得三字。徐曰﹕急流中湧退人也。若水辭去﹐希夷不復畱。後若水登科﹐爲樞密副使﹐年才四十致仕。希夷初謂若水有仙風道骨﹐意未決命。僧觀之﹐做不得﹐故不復畱。然急流中湧退去﹐神仙不遠矣。僧麻衣道者也。華陽隱士李琪自言﹕唐開元中﹐郎官人罕有見者。關中逸人呂洞賓有劍術﹐𨿽數百里﹐頃刻輒至﹐世以爲神仙。數至希夷齋館﹐與之唱酬如交友。時人異之。此皆舊史之丈也。陳堯佐知華州﹐一日謁希夷先生﹐坐定與語。少頃﹐有一道士風姿英爽﹐目如點漆﹐眞神仙中人也。徑入坐次﹐希夷急避尊位﹐略話數語﹐皆方外之事。須臾﹐豹囊中取棗一枚與堯佐﹐卻而不受﹐希夷起接啖之。不久辭去﹐送於觀外。復會坐﹐堯佐曰﹕此何人﹖希夷曰﹕卽洞賓也。堯佐悔愕不已。淸源王世則等同詣先生﹐世則爲僕隸﹐拜於階下﹐先生笑而降階曰﹕侮人者﹐自侮也。揖世則坐諸生之右﹐曰﹕將來君冠諸公。明年﹐世則果第一人及第。一日﹐先生自言﹕嘗遇高士孫君仿﹑康皮處士﹐二人語余曰﹕武當山九室巖可以隱居。因往棲焉。許諫議仲宣罷成都牧﹐過其廬﹐先生曰﹕非久再當補外。尋遷給事中﹐尹河南。瑜年入覲﹐又遣人致書幣以問休咎。謂門人賈德升曰﹕爲我答書給事﹐此去更不出矣。未幾果卒。郭沆者﹐少居華陰﹐嘗宿觀下﹐中夜先生呼令趣歸﹐沆憚其遠﹐不欲去。先生與之俱往﹐行一二里﹐有人號呼﹐以報母卒。沆始悟先生遺藥﹐急去可救。旣至﹐果卒﹐餌其藥遂愈。齋中有大瓢掛壁上﹐有道士賈休復欲之﹐未敢言。希夷謂之曰﹕子來非有他意﹐蓋欲吾瓢耳。命侍者取而與之。神放﹐字明逸﹐隱居終南豹林谷﹐聞先生之風﹐往見之。先生一日令灑掃庭除﹕有佳客至。明逸果至﹐作樵夫拜庭下﹐希夷挽之而上曰﹕君豈樵夫者﹐後當有顯官﹐聲名聞天下。明逸曰﹕放以道義來﹐官祿非所問也。希夷笑曰﹕人之貴賤﹐莫不有命。君骨相當耳。𨿽晦山林﹐恐不能安﹐異日自知之。後眞宗朝召爲司諫﹐帝擔其手登龍圖閣﹐論天下事﹐辭歸山﹐拜諫議大夫﹐後改工部侍郎。又謂明逸曰﹕君不娶﹐可得中壽。明逸從之。至六十歲卒。先是希夷爲明逸卜上世葬地於豹林谷下﹐不定穴旣葬﹐希夷見之言﹕地固佳﹐安穴稍後﹐世世當出名將。明逸不娶無子﹐自其侄衡至今﹐爲將帥有聲。後希夷解化﹐明逸立碑叔希夷之學曰﹕皇王帝伯之道﹐云希夷先生有高識﹐嘗誠某曰﹕子他日遭逢明主﹐不假取迹﹐動天闕名馳寰海。名者﹐古今之美器﹐造物者探忌之﹐天地問無完名﹐子名將起﹐必有物敗﹐可戒之。放晚節侈飾過度﹐營產滿丰﹑鎬問﹐門人戚屬亦估勢彊並﹐歲入益厚﹐遂喪淸節。時王嗣宗守京兆﹐醉慢罵﹐條奏於朝﹐會赦方止。祥符八年一旦﹐山齋起服﹐聚諸生列飲﹐取平生文藥悉焚之﹐酒數行而逝﹐亦奇男子。希夷先生好讀《易》﹐以數學授穆修伯長﹐修授李之才挺之﹐挺之授康節邵堯夫﹐堯夫以象授神放﹐放授蘆江許堅﹐堅授藝誇昌﹐一枝傳於南方也。世但以爲神仙衛善人倫風鑑而已﹐非知希夷先生也。先生忽謂弟子賈德升曰﹕今日有佳客至﹐當速見報。少頃﹐一人衣短褐靑巾﹐扣門﹐賈未及報﹐其人忽爾而去。先生遽出追之一里餘﹐遇老人衣鹿皮﹐因問曰﹕前去遠否﹖老人曰﹕此神仙李八百也﹐動則八百里。又悟鹿衣者乃太淸得道白鹿先生也﹐李卽不及﹐而鹿衣者亦失所在。希夷先生曰﹕吾不久畱此世矣。端拱初﹐語門人曰﹕吾來歲中元後﹐當遊峨眉﹐使晝夜然燭於石室中。弟子等恭受文翰﹐虔奉約束﹐皆嗚咽流涕。先生曰﹕無亂示情﹐以怛我化也。先生臨卒﹐艸奏疏﹐人莫見其言﹐遣弟子賈德升持所賜龜鶴並靑綜馬﹐詣闕以進。上獨覽久之﹐以所獻物復賜德升﹐仍加紫服﹐號曰悟眞先生。希夷端拱初命德升曰﹕汝可於張超谷鑿石爲室。二年七月初室成﹐先生乃欣然策馬﹐徑造其谷﹐至盤石曉碗處﹐捨馬而徒﹐攀藤引蘿﹐暮抵其室﹐大笑數四﹐謂弟子曰﹕才巖太華﹐气淸景秀﹐吾之所歸乎。卽書數百言爲表﹐其略曰﹕大數有終﹐聖朝難戀﹐已於今月二十二日化形於蓮華峯下﹐張超谷中。至期以燭﹐及夕命滅之﹐令弟子各休息。旣曙﹐則以左手支頤而終﹐壽一百一十八歲。經七日﹐肢體猶溫。有五色云蔽塞洞口﹐累日不散。後有中使至峨眉﹐有客入謁﹐衣冠甚偉﹐自稱東明專相﹐多說華山事﹐後方悟華山陳先生﹐遽令召之﹐不知所往。自號扶搖子﹐其先生門弟子﹐並高人勝士同至者﹐咸錄於後﹐以激勵後學云。晦庵先生《通鑪綱目》曰﹕周世宗召華山隱士陳搏詣闕﹐問以飛升黃白之術。對曰﹕陛下爲天子﹐當以治天下爲務﹐安用此乎﹖乃遣還山﹐詔州縣長吏常存問之。胡氏曰﹕陳搏所蘊﹐非世宗所知也﹐飛升黃白之問﹐不亦陋乎。搏以治天下對﹐已發其端﹐世宗不能訪以治道也。先生披刑榛築室於上方。太平興國中﹐太宗累賜詔資禦詩﹐召搏赴闕﹐乃救有司增積隱廬﹐復給內府金錢經始﹐壇殿規模方備﹐今觀是也。先生著《指玄篇》八十章﹐《入室還丹詩》五十首﹐又作《釣潭集》萬餘字﹐皆靦縷道妙﹐包括至眞﹐其言簡而理深﹐使觀者有所自得。先生啟沃上意﹐幽贊遠圖﹐太宗欲以爲諫議大夫﹐先生懇辭﹐命遂不下。委化之年﹐蓋百一十八歲。自謂先機逆數﹐知來識往﹐精微探妙﹐殆不可測。至諸奇說吆曜之事﹐則未嘗爲也。故先生之道﹐浩然莫得﹐而揭厲之者﹐無賢愚貴賤﹐莫不聞其風而悅之。先生沒後﹐有弟子曾孫武尊師﹐因文正範公指教﹐得《入室還丹詩》於京師凝眞院﹐得《三峯寓言》於太華李寧處士﹐得《指玄篇》於赤城張無夢﹐得《釣潭集》於張中庸進士﹐共三百篇余﹐乃纂先生傳集並《養生要旨》及《李眞人服餌法》。禦賜詩曰﹕只向身邊有大還﹐胎神月殿在秋天。三靈密象誰分別﹐屍質淸虛本自然。又禦賜篆明堂及飛白淸靜二字。眞宗祀汾陰﹐駐蹕華陰﹐再幸雲臺﹐閱先生遺像﹐佇立凝思久之﹐命除其觀田租﹐召對道士武子華等賜紫服。張方平往來秦蜀﹐恭謁神禦﹐旣而瞻禮希夷﹐推神仙者之云﹕蓋神本無方﹐道無不在。神也者妙萬物而爲言者也﹐惟神也﹐故不疾而速﹐不行而至﹐漠然與合﹐謂至人。由是後可以出死生而窮變化﹐至於一气返復之元本四象自然之體用指玄理精婉已成章彼九室下方﹐豈徒與麋鹿爲羣﹐木石爲伍而已哉。先生紫胞綠絡眉目偉異方瞳粹音九流百氏之學咸徹視洞觀﹐先生之道﹐窈乎其深而不可窮﹐恍乎其變而不可測﹐固將乘雲气﹐騎日月﹐以遊乎四海之外﹐豈與吆奇怪尙詭譎以欺世取譽者同﹖年而語哉﹖神放以處士召見﹐拜諫官﹐眞宗待以殊禮﹐名動海內﹐後請歸終南山﹐恃恩驕倨甚。王嗣宗知長安﹐放至﹐通判以下羣拜謁﹐放小倪垂手接之而已﹐嗣宗內不平﹐放召其侄出拜﹐嗣宗坐受之。放怒﹐嗣宗曰﹕曩者通判以下拜君﹐君扶之﹐此白丁耳﹐嗣宗狀元及第﹐名位不輕﹐胡爲不得坐受其拜。放曰﹕君以手搏得狀元﹐何足道也。嗣宗怒﹐遂上疏﹐言放才識無以瑜人﹐專飾詐巧﹐盜虛名﹐陛下尊禮擢爲顯官﹐恐天下竊笑﹐益長澆僞之風。且陛下召魏野﹐野閉門避匿﹐而放陰結權貴﹐以自薦達。因扶值言放陰事數條。上𨿽兩不問﹐待放之意寢衰。種放別業在終南山﹐後生徒學者甚眾﹐性頗嗜酒﹐躬耕種林以自釀。所居有林泉之勝﹐殊爲幽絕﹐眞宗聞之﹐遣中使擭畫工圖之﹐開圖召輔臣觀焉﹐上嘆賞之。其後甘棠魏野居有幽致﹐帝以遣人圖之﹐故野有詩曰﹕穆修伯長汶陽人﹐後居蔡州師圖南。修少豪爽﹐性褊少合﹐多遊京洛問。人嘗書其詩句於禁中壁問﹐眞宗見之﹐深加嘆賞﹐問侍臣曰﹕此爲誰詩﹖或以穆修對。上曰﹕有文如是﹐公卿何不薦﹖丁晉公在側曰﹕此人行不及言。由是上不復問。蓋伯長與晉公有布衣舊﹐晉公頃赴夔漕﹐伯長猶未仕﹐相遇漢上﹐晉公意欲伯長先致其禮﹐伯長竟不一揖而去。晉公憾之﹐由是短於上前。後晉公貶朱崖﹐途道州﹐伯長詩曰﹕卻訝有虞刑政失﹐四凶何事不移量。可見其不相善也。伯長祥符二年梁固榜登進士及第﹐調海州理橡﹐以作通判﹐遂爲削籍﹐隸池州。其集中《秋浦會遇》詩自叔其詳。後遇赦﹐署穎州文學參軍﹐故當時呼之日穆參軍。老益貧﹐家有唐本《韓》《柳》集﹐乃下丐於親厚者﹐得金募工鏤板﹐印數百帳﹐攜入京師相國寺設肆齋之。伯長坐其傍﹐有儒生數輩至其肆﹐輒取閱。伯長奪取﹐怒視謂曰﹕先輩能讀一篇﹐不失一字﹐當以一部爲贈。自是經年不售。學者方從事聲律﹐未知爲古文﹐伯長首爲之倡﹐其後尹源子漸。沬師魯兄弟始從之學古文。又傳其春秋學李之才﹐字挺之﹐靑州人﹐惆儻不羣﹐師事伯長﹐性嚴急﹐稍不如意﹐或至呵叱。挺之左右承順﹐如事父兄﹐略無倦意。登科任孟州司戶﹐挺之坦率﹐不事儀矩﹐時太守範忠獻公以此頗不悅﹐挺之自若也。後忠獻建節移鎭延安﹐郡僚多送至境外﹐挺之但別於近郊﹐眾或讓之﹐挺之曰﹕異時送太守至如是﹐且情貴稱禮﹐範公實不我知﹐而出疆遠送非情﹐豈敢不情事範公。未幾﹐忠獻謫守安陸﹐過洛﹐三城故吏無一人往者﹐獨挺之往省之﹐忠獻始稱嘆﹐遂受知焉。邵堯夫子某云﹕挺之嘗爲共城令﹐屬衛州。時先君康節居祖母喪﹐築室蘇門山百源之上﹐布衣疏食﹐三年﹐躬爨以養先祖。挺之聞先君好學苦志﹐自造其廬﹐問﹐先君曰﹕爲科舉進取之學耳。挺之曰﹕科舉之外有義理之學﹐子知之乎﹖先君曰﹕未也﹐願受教。挺之曰﹕義理之外有物理之學﹐子知之乎﹖先君曰﹕未也﹐願受教。挺之曰﹕物理之外有性命之學﹐子知之乎﹖先君曰﹕未也﹐願受教。於是先君傳其學。挺之後終殿中丞簽書澤州判官廳公事﹐澤人劉義叟晚出其門﹐受歷法﹐以爲名士。易學則惟先君得之也。康節少時自雄其才﹐慷慨有大志﹐旣學力慕高遠﹐謂先王之事爲可必致。及其學益老德益邵﹐玩心高明﹐觀於天地之運化﹐陰陽之消長﹐以達乎萬物之變﹐然後頹然其順﹐浩然其歸﹐在洛三十年始至蓬艸環堵﹐不蔽風雨﹐躬爨以養其父母。居之裕如﹐講學於家﹐未嘗彊以語人﹐而就問者日眾﹐鄕裏化之﹐遠近尊之﹐士人之道洛者﹐有不之公府而必之先生之廬。先生德气粹然﹐與人言必依於仁義忠信﹐樂道人之善﹐而未嘗及其惡﹐故賢者悅其德﹐不賢者服其化﹐所以厚風俗﹐成人材者﹐先生之功多矣。先生之學得之於李挺之﹐挺之得之於穆伯長﹐推其源流﹐遠有端緒﹐而先生淳一不雜﹐汪洋浩大﹐其所自得者多矣。受命不起﹐以詩答鄕人﹕平生不作皺眉事﹐天下應無切齒人。斷送落花安用雨﹐裝添舊物豈須春。幸逢堯舜爲眞主﹐且放巢由作外臣。六十病夫宜揣分﹐監司無用苦開陳。張師正年五十齒已疏搖﹐後十餘年臣黌大載利若刀截嘗得藥方﹐叔曰﹕元亨在天聖中﹐登嶽頂﹐至明星綰故基下﹐得斷碑﹐髻鬃有古文﹐乃治口齒烏髭藥方歌一首﹕猜牙皂角及生薑﹐西國升麻蜀地黃。木律旱蓮槐角子﹐細辛荷蒂剪荷葉心子也要相當。靑鹽等分同燒毀﹐研細將來使最良。揩齒牢牙髭鬢黑﹐誰知世上有仙方。此希夷先生之方也。處士魏野﹐字仲先﹐陜州人也。﹑居於東郊架艸堂﹐有水竹之勝﹐好彈琴作詩﹐淸苦多聞於時﹐前後郡守皆所禮遇。上祀汾陰﹐過其廬﹐遙望魏野松下教鶴舞﹐眞宗曰﹕寡人須到此中﹐使報之﹐將近﹐魏野攙琴引鶴臉垣而去﹐駕至山庵不遇﹐隨書於門曰﹕朕與寇準同來。後使人召之﹐辭疾不至。野以詩贊寇公曰﹕從前輔相皆頻出﹐獨在中書十五秋。泰嶽汾陰俱禮畢﹐這回好伴赤松遊。公覽之﹐喜形於色﹐以酒茗藥物爲答。《素編》云﹕先公遺札有公自寫此詩數本﹐旦得詩感悟﹐以疾屢辭﹐改柄遂拜太尉﹑玉淸昭應使。《王文正遺事》﹕魏野謂寇準曰﹕自古功名蓋世﹐少有全者。因與詩曰﹕好去上天辭富貴﹐卻來平地作神仙。公及貶﹐始悔不用野之言。《溫公集言》﹕野之子名閒﹐亦不仕﹐皇佑中賜淸逸處士號。出歸田錄

太華希夷志卷下竟

