洞玄靈寶眞靈位業圖

經名﹕洞玄靈寶眞靈位業圖。粱道士陶弘景撰﹐唐末道士閭丘方遠校定。內載上淸派諸仙眞譜錄。一卷。底本出處﹕《正統道藏》洞眞部譜錄類。

洞玄靈寶眞靈位業圖

洞玄靈寶眞靈位業圖序

夫仰鏡玄精﹐說景耀之巨細﹔俯眄平區﹐見巖海之崇深。搜訪人綱﹐究朝斑之品序﹔研綜天經﹐測眞靈之階業。但名爵隱顯﹐學號進退﹐四宮之內﹐疑似相參。今正當比類經正﹐讎校儀服﹐埒其高卑﹐區其宮域。又有指目單位﹐上皇道君﹑五帝七老﹐如此比之類是矣。略說姓名﹐墨羽孟卓之例是。或任同秩異﹐金闕四帝﹑太極四眞﹐及下教之例是矣。業均迹別者﹐諸步綱之例也。如希林眞人爲太微右公﹐而領九宮上相﹐未委爲北宴上淸﹐當下親相識耶。諸如此例﹐難可必證。謂其並繼其所領﹐而從高域﹐粗事事條辯﹐略宣後章。輒以淺識下生﹐輕品上聖﹐升降失序﹐梯級乖本﹐戄貽謫玄府﹐絡咎冥司。謹依誠陳﹐啟仰希照﹐亮若必不宜然﹐願垂戒告。今所詮貫者﹐實稟注之奧旨﹐存向之要趣。祈祝跪請﹐宜委位序之尊卑﹔對眞接異﹐必究所遇之輕重。是以三君共辭﹐先致學未體之尢﹔下班居上﹐智有不達之蔽。𨿽同號眞人﹐眞品乃有數﹐俱目仙人﹐仙亦有等級千億。若不精委條領﹐略識宗源者﹐猶如野夫出朝廷﹐見朱衣令史﹐句驪入中國﹐呼一切爲參軍。豈解士庶之貴賤﹐辯爵號異同乎。陶弘景序。

洞玄靈寶眞靈位業圖﹟1

梁貞白先生陶弘景纂

唐天臺妙有大師玄同先生賜紫閭丘方遠校定

玉淸三元官

上第一中位

上合虛皇道君應號元始天尊。

左位

五靈七明混生高上道君。

東明高上虛皇道君。

西華高上虛皇道君。

北玄高上虛皇道君。

南朱高上虛皇道君。

玉淸上元宮四道君。各有諱字。

玉淸中元宮紫淸六道君。各有諱字。

玉淸下元宮高淸四元君。各有諱字。

玉淸中散位一十君。諱字不顯。

右位

紫虛高上元皇道君。

洞虛三元太明上皇道君。

太素高虛上極紫皇道君。

虛明紫蘭中元高上嵉皇道君。

三元上玄老虛皇元晨君。

三元四極上元虛皇元靈君。

三元晨中黃景虛皇元臺君。

三元紫映揮神虛生主眞元胎君。

玉玄太皇君。

上皇道君。

玉皇道君。

淸玄道君。

上皇天帝。

玉天太一君。

太上虛皇道君。

太上玉眞保皇道君。

玄皇高眞。

太一玉君。

高上玉帝。

右玉淸境﹐元始天尊爲主﹐已下道君

皆得策命學道﹐號令韋眞。太微天

帝來受事﹐並不與下界相關。自九

宮已上﹐上淸已下﹐高眞仙官皆得朝宴焉。

第二中位

上淸高聖太上玉晨玄皇大道君。

爲萬道之主。

左位

左聖紫晨太微天帝道君。

左聖南極南嶽眞人左仙公太虛眞人赤松子。黃老君弟子﹐裴君師。

左輔後聖上宰西域西極眞人總眞君。

姓王﹐諱遠﹐字方平。紫陽君弟子﹐司命茅君師。

紫淸太素高虛洞曜道君。

太虛上霄飛晨中央道君。赤松。

太微東霞扶桑丹林大帝上道君。

後聖太師太微左眞保皇道君。

紫明太微九道高元玉晨道君。

紫元太微八素三元玄晨道君。

九微太眞玉保王金闕上相大司命高晨師。

東海王靑華小童君。

領九宮上相長裏先生薛君。周時得道﹐許長史前緣兄也。

太微右眞公領九宮上相希林眞人燕君。從小有天王受﹐王君替代。

司命東嶽上眞卿太元眞人茅君。大茅君﹐諱盈﹐字叔申。

左卿仙侯眞君許君。諱穆﹐南嶽夫人弟子﹐事晉爲護軍長史﹐退居句曲山。

侍帝晨靑蓋眞人郭君名世幹。

紫陽左眞人周君義山。

淸靈眞人裴君。漢右扶風人﹐漢時得道。

靈飛太眞太上大夫。

侍帝晨東華上佐司命楊君。

協晨大夫石叔門。

正一羽晨侯公楊子明。

玄洲主仙道君太上公子。姓勤﹐主關奏仙名。

經命仙伯太保眞人。

八玄仙伯右仙公谷君。

正一左玄執蓋郎郤偉玄。

繡衣使者孟六奇。

太素宮官保禁仙郎裘文堅。

左楊王。

華仲戒。

繡衣使者西林藻。

右嬪之姬趙約羅。

三天左官直禦史管長條。

逸域宮。

八景城。

七靈臺。

鳳臺瓊闕。

金晨華闕。

右位

右聖金闕帝晨後聖玄元道君。壬辰運當下生。

右輔侍帝晨領五嶽司命右弼桐�眞人金庭宮王君。諱晉﹐靈王太子﹐下教。

右輔小有洞天太素淸虛眞人四司三元右保公王君。諱褒﹐魏夫人師﹐下教矣。

侍帝晨右仙公許君。長史子﹐諱翽。

玄洲仙都太上丈人。治玄洲紫桂宮﹐玄洲之主矣。

太保玉郎李君名飛。

侍帝晨觀大夫九宮太傳玉晨郎。

北牖弟子中候仙人。姓範﹐諱遙﹐字度世﹐曾名永。漢桓帝侍郎﹐撰魏夫人傳。

女眞位

紫微元靈白玉龜臺九靈太眞元君。

紫虛元君領上眞司命南嶽魏夫人。諱華存﹐字賢安﹐小有王君弟子﹐楊君師。

八靈道母西嶽蔣夫人。

北海六微玄淸夫人。

上眞東宮衛夫人。

北漢七靈石夫人。

紫淸上宮九華眞妃。姓安﹐晉朝降於茅山。

紫虛左宮郭夫人。

太極中華石夫人。

太眞王夫人。

滄浪雲林右英王夫人。

朱陵北絕臺上嬪管妃。

方丈臺昭靈李夫人。

北嶽上眞山夫人。

瓊華夫人。

三元馮夫人。

右華九成範夫人。

紫微左宮王夫人。諱淸娥﹐字愈音﹐阿母第二十六女也。

長陵杜夫人。

太微玄淸左夫人。

右陽王華仲飛姬。

西華靈妃甄幽蕭。

後聖上保南極元君紫元夫人。

後聖上傅太素元君。

東華玉妃淳文期。靑童之妹。

東宮中侯王夫人。桐柏眞人則生妹。

太和上眞左夫人。

西漢夫人。

華山夫人。

玉淸神女房素。

西王母侍女王上華。

董雙成。

石公子。

苑絕靑。

地成君。

郭密香。

幹若賓。

李方明。

張靈子。

太帝宮官。

靈林玉女。

賈屈庭。

金闕宮官。

太保侯範法安。

經命仙伯牙叔平。

東華宮玉女煙景珠。

上元夫人侍女宋辟非。

主仙道君侍女範運華。

趙峻珠。

王抱一。

華敬滌。

李伯益。

鮮於靈金。

太和殿。

寥陽殿。

藥珠闕。

七映房。

長綿樓。

第三中位

太極金闕帝君姓李。壬辰下教﹐太平主。

左位

太極左眞人中央黃老君。

太極左眞人紫陽左仙公中華公子。

太極左卿黃觀子。

無上眞人文始先生尹喜。

朱火丹靈宮龔仲陽﹑幼陽。兄弟二人﹐受道於靑童君。

東陽眞人陵陽子明。

中元老人中央上玄子。

北極眞人安期生。

北極老子玄上仙皇。

淸和天帝君。

南極老人丹陵上眞。

靑精先生太宛北穀子。

玄和陰陵上帝。

太極高仙伯延蓋公子。

玄洲仙伯。

太極左仙公葛玄。吳時下演靈寶﹐下爲地仙。

西極老人素靈子期。

五老上眞仙都老公。撰靈書紫文。

束極老人扶陽公子。

太極左公北谷先生。

三天都護王長﹑趙升。

太極上眞公孔丘。

明晨侍郎三天司眞顏回。

玄圃眞人軒轅黃帝。

玄帝顓項。黃帝孫﹐受靈寶五符。

王子帝譽。黃帝曾孫﹐受靈寶五符。

帝舜。服九轉神丹﹐入於九疑山﹐而得道矣。

�成子高。湯時退耕。修步綱之道。

夏禹。受鍾山眞人靈寶九跚法﹐治水有功。

周穆王。至昆侖﹐見西王母。

帝堯。

風後。黃帝師﹐出四扇者。

西歸子。未顯。

蒲衣。莊子云﹕猶是被衣矣。

丰車子。未顯。

支離。

被衣。

王倪。

嚙缺。

巢父。

許由。

卞隨。

華封。

北人。

子州。

善捲。

馬皇。

安公。姓陶﹐乘赤龍矣。

大項。名托。

右位

太極右眞人西梁子文。

太極右眞人安度明。

玄洲仙都絳文期。

紫陽眞人範明期。

郁絕眞人裴玄仁。

太玄仙女西靈子都。

司馬季主。受西靈子都劍解之道。

太極仙侯張奉。

洞臺淸虛七眞人。

西嶽卿副司命李翼仲甫。左元放師。

八老元仙。

正一上玄玉郎王中﹑鮑丘。

南陵玉女。

陽谷眞人領西歸傅淳於太玄。

戎山眞人右仙公範泊華。

陸渾眞人太極監西郭幼度。

中黃四司大夫領北海公涓子。蘇君師矣。

太極法師徐來勒。吳時天臺山傳葛仙公法輪經。

邯鄲張君。

庚桑子。

蕭史。

太上玄一三眞。吳時降天臺山﹐傳葛仙公靈寶經。

劉京。

玄洲上卿太極中候大夫蘇君。名林﹐字子

玄。涓子弟子﹐周君師。

弄玉。

二女。白水使者。

長桑公子。莊子師。

韋編郎莊周。

秦佚。

接輿。

伯昏。

郤間。

老聘。

第四中位

太淸太上老君。爲太淸道主﹐下臨萬民。

上皇太上元上大道君。

左位

正一眞人三天法師張諱道陵。

東華左仙卿白石生。

張叔茂。

元始天王。西王母之師。

玄成靑天上皇。此三人太淸尊位﹐不領兆民﹐

南上大道君。

太上丈人。

天帝君。

九老仙都君。

九气丈人。

此並太淸三天東宮之眞官﹐章奏關啟學道所得。

中嶽眞人高丘子。景云眞人。

鬼谷先生。

泰淸王。

九天郎吏。

北斗直符七人。

定气眞人。

監仙眞人。

五仙夫人。

郭內夫人。

二十四官君將吏。

千二百官君將吏。二條气化結成。

趙伯玄。

劉子先。

臧延甫。

張子房。

寧仲君。

燕照王。

茅初成。

少室山伯北臺郎千壽。

赤松子。

大梁眞人魏顯仁。

華山仙伯秦叔隱。

葛衍眞人周季通。

太和眞人山世遠。

句曲眞人定錄右禁師茅君。諱固﹐字季偉﹐爲地眞。

磻家眞人右禁郎王道寧。

太淸右公李抱祖。

蓬萊左公宋晨生。

蓬萊右公賈保安。

潛山眞伯趙祖陽。

九疑仙侯張上貴。

蓬萊左卿姜叔茂。

周大賓。

毛伯道。

劉道恭。二人王屋山得道。

東方朔。

馬明生。

彭鏗。西入流沙。

鳳綱。

韓終。

墨翟。宋大水解。

樂子長。

李明。雷平合丹。

商西四皓。

淮南八公。

靑烏公。

黃山君。

育封。

方明。

力牧。

昌宇。

莊伯微。漢時人。

右位

太淸仙王趙車子。太淸仙王李元容。

小有仙王鄧離子。五嶽司西門叔度。

中央眞人宋德玄。中嶽仙卿衍門子。

中嶽眞人孟子卓。西嶽眞人馮延壽。

南嶽眞人傅先生。

靑城眞人洪崖先生。

九疑眞人韓偉遠。岷山眞人陰友宗。

司命太元定錄紫臺四眞人。

中嶽眞人王仲甫。北陵丈人。

太玄丈人。

北上丈人。

南上丈人。

太气丈人。

益命丈人。

飛眞丈人。

九道丈人。

示安丈人。

百福丈人。

百千神气丈人。

登天上籙玉女四人。

上天玉女三人。

三天玉女百人。

靑腰玉女官十人。

下等玉女。

北宮玉女。

五帝玉女。

太素玉女。

天素玉女。

白素玉女。

平天玉女。

六戊玉女。

靑天益命玉女。

神丹玉女。

五流玉女。

右十五玉女號。

高上將軍。

衡山使者。

上天力士。

天丁力士。

已上四人﹐並有姓名。各領天兵十萬﹐號四將軍。

飛天使者。

九天使者。

九天眞王使者。

高仙啟天使者。

遊天使者。

太淸使者。

六乙使者。

六丙使者。

六丁使者。

六壬使者。

六癸使者。

右十五使者﹐自然之神。

東方靈威仰。

南方赤嫖弩。

西方曜魄寶。

北方隱侯局。

中央含樞紐。此太淸五帝﹐自然之神。

五嶽君。五百年而一替。

河侯。

河伯。此三條﹐是得道之人所補。

西嶽丈人。

三天玉童。

洛水神女。此三條﹐亦是學道人所補。

飛天丈人。

太一中黃。

玄上玉童。

猛獸先生。此自然之神﹐主天下鬼神禽獸。

趙升期。在王屋山。

陰長生。

劉偉道。漢時人。

郭崇子。殷人。

郭聲子。洛市中卜。

周君。

徐季道。鵠嗚山。

鹿皮公。

仇季子。

司錄君。

張巨君。

郭芍藥。

趙愛兒。

王魯連。此三人﹐女眞。

救苦眞人君軌。

司危。

司厄。

司命。

八威。

除福。

帛和。

華子期。

鮑察。

樂巴。

葛洪。隱羅浮山。

左東無上王。

四天官王。

昌命天王。

佐命君王。

飛眞虎王。

九都去死王。

四海陰王。

太一元君。

上虛君。

摩病上元君。

七星瑤光君。

三元萬福君。

夜光夫人。

和適夫人。

第五中位

九宮尙書。姓張﹐名奉﹐字公先﹐河內人。先爲河北司命禁保侯﹐今爲太極仙陟公﹐領北職位﹐在太極矣。

左位

左相。淸虛眞人﹐從小有洞天王受﹐王眞人替﹐已度上淸。

左仙公郭四朝兼玉臺執蓋郎。

左仙公王遙甫。赤君弟子﹐齊獻公時人。

辛彥云。赤君弟子﹐隨師下降。

散位未受其職。

朱陵嬪丁淑英。

管城子。尹虔子師。

蘇門先生。

周壽陵。

孟德然。鄭景女師。宋君。

李法成。趙廣信師。鄧元伯。

王玄甫。霍山人。

尹虔子。華山。

張石生。爲東源伯。

李方回。三人﹐並晉時服木。

張禮正。衡山。漢末服黃精。

治明期。衡山。

鄭景世。廬江潛山。

右位

右相。已度上淸。

右保召公奭。從羅南明公受此位。

右保司展上公。

右眞公郭少金。

協晨夫人黃景華。黃瓊之女。

文德右仙監張叔隱。

眞人禺君章。

散位

張重華。晉初服胡麻。

平仲卿。括蒼山。受�境。

趙廣信。魏末小白山。

虞公生。海中狼山。

朱孺子。赤水山。

黃盧子。西嶽公﹐姓葛﹐禁气召龍。

孫田廣。一名登。

摩長生。周大賓弟子。

許肇。先在羅酆都﹐爲東明公右司晨。

許副。字仲先﹐修大洞眞經。

第六中位

右禁郎定錄眞君中茅君。治華陽洞天。

左位

三官保命小茅君。

三官大理都李丰。

三官大理守王附子。

荀中侯。不顯名字。

白水仙都朱交甫。

北河司命保禁侯桃俊。

左理中監韓崇。如大府長史﹐左如司馬。

九宮協晨夫人。

文解。地上主者。

鮑靚。南海太守。

岱宗神侯領羅鄧右禁司鮑元節。

地仙散位

許虎牙。名黟﹐字文暉。受楊君守一之道。

王眞。上黨人也。

孟君。京兆人也。

魯女生。在中嶽。此三人受行三一﹑眞一。

左元放。李仲甫弟子﹐在小括山。

九疑山女眞羅郁。今在湘東山。

杜陵夫人。

宜安宋姬。此二人﹐並受西梁眞人靑精方﹐而不書位號﹐來委何仙﹐且在地眞之列。

許邁。字叔玄﹐小名映﹐改名遠遊﹐東華爲地仙矣。

翁道遠。

姜伯眞。一云在猛山學道采藥﹐二人映之儔侶。

郭聲子。

黃子陽。一云魏夫人食桃皮師。二人葛玄常相隨矣。

葛玄。字孝先﹐丹陽句曲人﹐稚川之從祖也。初在長山﹐乘虎使鬼﹐無處不至﹐位在太極宮。

鄭思遠。卽葛玄弟子﹐晉永昌元年入括蒼山。

戴孟。本姓燕﹐名濟﹐字仲微。裴君弟子。

謝允。歷陽人。戴孟弟子﹐晉成帝時得道。

施存。一號婉盆子。孔子弟子三千人﹐數得道。

劉奉林。周時人﹐服黃連。

張兆期。費長房之師。

周君。二人﹐俱讀素書七卷﹐得道。

雷氏。周氏養龍。

姜叔。

田公劉安之。裴君時冀州別駕。

赤魯班。卽黃初起也。

範安遠。

賈玄道。

李叔勝。

言成生。

傅道流。四人並隸司命﹐主察試學道者﹐在太山。

眞人樊子明。

龍威丈人。

劉少翁。華山。

梁伯鸞。

樊大夫。

吳睦。長安人﹐少爲縣吏。

朱�。陳畱人﹐昔作劫盜。

郭端。穎川人﹐少孤爲縣吏。

範伯慈。桂陽人﹐少曾邪病。

鮑叔陽。

王養伯。

段季正。

劉偉惠。四人師西靈子都。

宋玄德。嵩高山。

李東。

童初府。

蕭閒宮。並男眞。

易遷宮。八十三人。

含眞臺。僅二百人﹐並女眞。

右位

右理中監劉翊。

典柄執法郎淳於斟。

理禁張玄賓。主雨水之官。亦保命書。

童初府師上侯劉寬。卽保命府。

丞四人﹕

趙威伯。主仙籍﹐並暴雨水。

樂長治。主災害。

鄭稚政。主考注。

唐公房。主其死生。

明晨侍郎七人﹐比禦史中丞。

三男眞。夏馥字子恬﹐陣畱人﹐桐橋眞人弟子。二人不顯。

四女眞。周夏友﹐汝南安城人﹐河南尹周暢之女。張桃枝﹐沛人﹐司隸朱寓之母。二人不顯。

監二人。範幽衝﹐遼西人。漢尙書﹐卽李整﹐河內人。

武解鬼帥者﹕

王延。範糧。傅晃。除銜。四人已度。

地仙散位

中嶽仙人宋來子。先爲楚市長﹐遇馮延壽。

中嶽李先生。

扁鵲弟子五人﹕

子容。子明。子威。子戲。子遊。

趙太子。服木者。

將先生。支子元之師。

支子元。作裴君小時師。

廬生。

侯公。

石生。入東海﹐爲始皇使。

林屋仙人王璋玄。

山圖公子。周哀王時大夫﹐張禁保之師。

赤須子。夏明晨之師。

靑谷先生。劉上綴之師。

惠車子。淳於典柄之師。

石長生。周明晨之師。

東郭幼平。桃北河之師。

鄭子眞。陽翟山。

鄧雲山。

唐覽。華山。

西河薊公。張理禁之師。

周正時。

刁道林。龍伯高之師。

郭子華。

趙叔逵。

張季連。三人在霍山。

趙公成。鶴嗚山。

範丘林。女眞。趙威伯六甲之師。

修羊公。化爲白石矣。

稷丘子。

崔文子。

商丘子。服菖蒲而不老。

劉根。服甘艸。

介象。

白羊公。不顯姓名。

介琰。白羊弟子。

劉綱妻。

嚴靑。並善禁气﹐已上六人善禁勅。

陳仲林。

道君。

趙叔道。三人﹐蓋竹山中眞人。

王世龍。許遠遊師。

趙道玄。

傅太初。遠遊之交。

龔幼節。

李開林。遠遊代對者。

王少道。

範叔勝。

李伯山。三人﹐童初府標表。

李仲文。

傅知禮。

女眞

竇瓊英。

韓太華。安國妹﹐李廣利婦。

劉春龍。

李奚子。

王進賢。衍女。

郭叔香。

趙素臺。熙女。

鄭天生。鄧艾母。

許科斗。長史婦。

李專姑。夏侯玄婦。

張美子。

施淑女。續女。

宋漂金母。

鮑靚妹。

張微子。

傅和。二人﹐含眞臺主。

山外其東者杜契。

徐宗度。

晏賢生。二人﹐契友。

孫寒華。女眞。

陳世景。二人﹐契弟子。

趙熙。

方山下洞室主者。

張祖常。

劉平阿。

呂子華。

蔡天生。

龍伯高。五人﹐並處方臺。

謝稚堅。

王伯遼。

繁陽子何苗。

馮良。

郎宗。五人﹐在鹿迹洞。

王叔明。

鮑元治。

尹蓋婦。三人之外﹐餘三十人﹐並北山下絕洞。

辛玄子。自云禁無中郎將﹐吳越鬼神之司。

比干。在戎山。

李喜。南陽人。

務光。

第七中位

酆都北陰大帝。炎帝大庭氏﹐諱履甲﹐天下鬼神之宗﹐治羅酆山﹐三千年而一替。

左位

北帝上相秦始皇。

北帝太傅魏武帝。

五帝上相。未顯。

西明公領北帝師周文王。比少傅。

賓友晉宣帝。

中護軍周顓。

東明公領斗君師夏啟。

賓友孫策。

右師晨。如世中書監。

許肇。已度九宮位矣。

南明公召奭。一云東明公﹐已度九宮右保公。

賓友漢高祖。

北明公吳季札。吳王壽夢之子﹐闔閭之叔﹐延

陵季子。

賓友荀或。字文若﹐魏武謀臣﹐漢尙書令。

趙叔臺。

王世卿。未顯。

此四明﹐主領四方﹐各治一天宮﹐在

職一千六百年﹐得補仙官。其餘職

不得矣。

鬼官北斗君周武王。治一天宮。

三官都禁郎齊桓公。姓姜﹐名小白。

水官司命晉文公。姓姬﹐名重耳。

大禁晨二人﹐位比尙書令。

漢光武帝。孫文臺。名堅。

中禁二人﹐位比中書令監。

顏懷。字思季。楊彪﹐字文光。

北帝南朱陽大門靈關侯郤鑑。先是高明司直郤鑑﹐今爲之位比尙書僕射。

右禁監謝幼輿。名餛。晉官太常。

司馬鄧嶽。

右禁監侍帝晨庾元規。名亮﹐晉時位比侍中﹐領右衛。又云元規前爲中衛大將軍。

司馬馮懷。字相思﹐晉太常。

華歆。

長史虞翻。字長翔﹐武昌人。庾亮江州引爲上佐﹐不就。

後中衛大將軍孔文舉。名融。

長史唐周。爲吳尙書。

司馬張繡。後漢將軍。

監海伯治東海溫太眞。位比大將軍。

長史杜預。晉徵南將軍﹐位左傅。

北帝侍晨八人﹐位比侍中。

徐庶。字文直。龐德。字令明。

爰楡。字世都。李廣。漢將。

王嘉。

解結。字叔運。

何晏。字平叔。殷浩字淵源。

四明公北斗君﹐各有侍帝晨五人。未顯姓名。

河北侯二人﹕

劉備。字玄德。

韓遂。

右此職統屬仙官。

右位

中廏直事四人﹐如世尙書。

戴淵。字若思﹐晉驃騎。

公孫度。字叔濟﹐王遼束。

郭嘉。

劉封。備養子。

北帝南門亭長二人﹕

部鑑。

周撫。字道和﹐代郤鑑。

北天修門郎二人﹕

虞諱。

紀瞻。

修門郎八人。北斗君門亦有此職﹐姓名並未顯。

北斗君天門亭長二人﹕

臧洪。字子源。

王放。晉中書郎。

期門郎王允之。王惇堂弟。

謝鳳。

典柄侯範明。

周魴。字子魚﹐主察試。

北帝執蓋郎顧和。字君孝﹐晉吏部尙書。

部鬼將軍王庾。字世將﹐晉時荊州刺史。

殺鬼地映日遊。三鬼﹐北帝常使殺人﹐無姓名。

西門郎十六人。未顯。主天下房廟血食之鬼﹐亦應隸四明公。

主非使者嚴白虎。吳時人﹐爲孫策所殺。

南彈方侯許副﹐領威南兵千人。已度九宮﹐未委誰代。

主南門鑰司馬畱贊。長山人﹐爲吳將。

北彈方侯鮑勛﹐領威北兵千人。字叔業﹐魏中丞。

主北門鑰司馬韋遵。吳時眾孫備門﹐主收執﹐如世羽林監。

西河侯陶侃。字士行﹐亦領兵數千。

長史。先用徐寧﹐被彈﹐今用蔡謨﹐字道明﹐晉司徒。

廬山侯魏釗。會稽人也。

南山伯蔣濟。字子通﹐魏太尉。

此三任各有封掌。

泰山君荀顗。字景倩。

將軍顧眾。字長始﹐晉丹陽尹﹐僕射。

長史桓範。字元則。

司馬曹洪。魏武帝操弟﹐字子廉。又云先用賈誼﹐前漢人。

盧龍公曹仁。字子孝﹐魏武帝弟﹐位大將軍。

長史司馬。未顯。

南巴侯何曾。字穎孝﹐魏司徒。

東越大將軍劉陶。字子寄﹐後魏人。

右號爲四鎭﹐各領鬼兵萬人﹐各有長馬﹐復有小鎭數百﹐各領鬼兵數千人。

楚嚴公。卽楚莊王熊齋

趙簡子。此二人先未有職﹐今方受任。

項梁成。作酆都宮頌者。

杜瓊。蜀人。

馬融。

劉慶孫。與賈誼爭名譽。

王逸少。

鄧攸。此六人位未顯。

右鬼官﹐見有七十五職﹐名顯者凡一百一十九人。

洞玄靈寶眞靈位業圖竟

﹟1本篇應爲洞眞上淸部經書。《正統道藏》題作洞玄靈寶﹐有誤。

