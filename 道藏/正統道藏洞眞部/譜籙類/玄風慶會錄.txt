玄風慶會錄

經名﹕玄風慶會錄。一卷。元移剌楚才﹝卽耶律楚才﹞撰。底本出處﹕《正統道藏》洞眞部譜錄類。

玄風慶會錄序

國師長春眞人昔承宣召﹐不得已而後起﹐遂別中土﹐過流沙﹐陳道德以致君﹐止干戈而救物﹐功成身退﹐厭世登天。自太上玄元西去之後﹐寥寥千百載﹐惟眞人一人而已。其往回事迹載於《西遊記》中詳矣﹐惟餘對上傳道玄言奧旨﹐上令近侍錄而祕之。歲乃瑜旬﹐傳之及外﹐將以刊行於世﹐願與天下共知玄風慶會一段奇事云。壬辰長至日序。

玄風慶會錄

元侍臣昭武大將軍尙書禮部侍郎移剌楚才奉勑編錄

欽奉皇帝聖議﹐宣請高道長春眞人。歲在己卯正元後一日﹐敕朝﹐官劉仲祿資韶尋訪﹐直至東萊﹐適符聖意禮迎仙馭﹐不辭遠遠而來。逮乎壬午之冬十月旣望﹐皇帝畋於西域雪山之陽﹐是夕禦行在設庭燎﹐虛前席延長春眞人以問長生之道﹐眞人曰﹕夫道生天育地﹐日月星辰﹑鬼神人物皆從道生﹐人止知天大﹐不知道之大也。余生平棄親出家﹐惟學此耳。道生天地﹐開辟而生人焉。人之始生也﹐神光自照﹐行步如飛。地生菌﹐自有滋味﹐不假炊爨﹐人皆食之。此時尙未火食﹐其菌皆香﹐且鼻嗅其香﹐口嗜其味﹐漸致身重﹐神光尋滅﹐以愛欲之深故也。學道之人以此之故﹐世人愛處不愛﹐世人住處不住﹐去聲色以淸靜爲娛﹐屏滋味以恬淡爲美﹐但有執著﹐不明道德也。眼見乎色﹐耳聽乎聲﹐口嗜乎味﹐性逐乎情﹐則散其气﹐譬如气鞠气實則健﹐气散則否。人以气爲主﹐逐物動念則元气散﹐若气鞠之气散耳。天生二物曰動植﹐艸木之類爲植﹐植而無識﹐兩露沾濡﹐因得生榮。人物之屬爲動﹐動而有情﹐無衣無食﹐何以卒歲﹐必當經營耳﹐旦夕云爲﹐身口爲累故也。夫男陽也﹐屬火﹐女陰也﹐屬水。惟陰能消陽﹐水能克火﹐故學道之人首戒乎色。夫經營衣食則勞乎思慮﹐𨿽散其气而散少﹐貪婪色欲則耗乎精神﹐亦散其气而散之多。道產二儀﹐輕淸者爲天﹐天陽也﹐屬火。重燭者爲地﹐地陰也﹐屬水。人居其中﹐負陰而抱陽﹐故學道之人知修煉之術﹐去奢屏欲﹐固精守神﹐惟煉乎陽﹐是致陰消而陽全﹐則升乎天而爲仙﹐如火之炎上也。其愚迷之徒以酒爲漿﹐以妄爲常﹐恣其情﹐逐其欲﹐耗其精﹐損其神﹐是致陽衰而陰盛﹐則沈於地爲鬼﹐如水之流下也。夫學修眞者如轉石上乎高山﹐愈高愈難﹐畦步顚沛﹐前功俱廢以其難爲也﹐舉世莫之爲也。背道逐欲者如擲石下乎峻坡﹐愈卑而愈易﹐斯須隕墜﹐一去無回。以其易爲也﹐故舉世從之﹐莫或悟也。余前所謂修煉之道﹐皆常人之事耳﹐天子之說又異於是。陛下本天人耳﹐皇天眷命﹐假手我家﹐除殘去暴﹐爲元元父母﹐恭行天罰﹐如代大匠斷﹐克艱克難﹐功成限畢﹐卽升天復位。在世之問﹐切宜臧聲色﹐省耆欲﹐得聖體康寧﹐睿等遐遠耳。庶人一妻尙且損身﹐況乎天子多畜嬪禦﹐寧不深損。陛下宮姬滿座﹐前聞劉仲祿中都等揀選處女以備後宮。竊聞道經云﹕不見可欲﹐使心不亂。旣見之﹐戒之則難﹐願畱意焉。人認身爲己﹐此乃假物﹐從父母而得之者﹐神爲眞己﹐從道中而得之者﹐能思慮寤寐者是也。行善進道則升天爲之仙﹐作惡背道則入地爲之鬼。夫道產眾生﹐如金爲眾器﹐銷其像則返成乎金﹐人行乎善則返乎道。人間聲色衣食﹐人見以爲娛樂﹐此非眞樂﹐本爲苦耳。世人以妄爲眞﹐以苦爲樂﹐不亦悲哉﹐殊不知上天至樂乃眞樂耳。余儕以學道之故﹐棄父母而棲巖穴﹐同時學道四人﹐日丘﹐曰劉﹐日譚﹐日馬﹐彼三人功滿道成﹐今已升化。余辛苦之限未終﹐日一食一味一盂﹐恬然自適﹐以待乎時。其富者貴者濟民拯世﹐積行累功﹐更爲異耳。但能積善行道﹐胡患不能爲仙乎。中國承平日久﹐上天屢降經教﹐勸人爲善。大河之北﹐西川﹑江左悉有之。束漢時於吉受《太平經》一百五十卷﹐皆修眞治國之方﹐中國道人誦之行之﹐可獲福成道。又恆帝永壽元年正月七日﹐太上降蜀臨叩﹐授天師張道陵《南斗北斗經》及《二十四階法錄》諸經籍千餘卷。晉王纂遇太上道君法駕乘空﹐賜經數十卷。元魏時天師寇謙之居嵩山﹐於太上等處受道經六十餘卷。皆治心修道﹐祈福禳災﹐掃除魑魅﹐拯疾疫之術。其餘經教﹐不可盡言。降經之意﹐欲使古今帝王臣民皆令行善。經旨太多﹐請舉其要。天地之生人爲貴﹐是故人身難得如麟之角﹐萬物紛然如牛之毛。旣獲難得之身﹐宜趣修眞之路﹐作善修福﹐漸臻妙道。上至帝王降及民庶。尊卑𨿽異﹐性命各同耳。帝王悉天人謫降人問﹐若行善修福﹐則升天之時位瑜前職﹐不行善修福則反是﹐天人有功微行薄者﹐再令下世﹐修福濟民方得高位。昔軒轅氏天命降世﹐一世爲民﹐再世爲臣﹐三世爲君。濟世安民﹐累功積德﹐數盡升天而位尊於昔。陛下修行之法無他﹐當外修陰德﹐內固精神耳。卹民保眾﹐使天下懷安則爲外行﹐省欲保神爲乎內行。人以飲食爲本﹐其淸者爲之精气﹐濁者爲之便溺。貪欲好色則喪精耗气﹐乃成衰憊。陛下宜加珍嗇﹐一宵一爲已爲深損﹐而況恣欲者乎。𨿽不能全戒﹐但能節欲則幾於道矣。夫神爲子﹐气爲母﹐气經月爲汨﹐經鼻爲膿﹐經舌爲津﹐經外爲汗﹐經內爲血﹐經骨爲髓﹐經腎爲精。气全則生﹐气亡財死﹐气盛則壯﹐气衰則老。常使气不散﹐則如子之有母﹐气散則如子喪父母﹐何恃何估。夫神气同體﹐精髓一源﹐陛下試一月靜寢﹐必覺精神淸爽﹐筋骨彊健。古人云﹕服藥千朝﹐不如獨臥一宵。藥爲艸﹐精爲髓﹐去髓添艸﹐有何益哉。譬如囊中貯之金﹐旋去金而添鐵﹐久之金盡﹐囊𨿽滿﹐空遺鐵耳。服藥之理﹐夫何異乎。古人以繼嗣之故﹐娶婦而立家。先聖周公﹑孔子﹑孟子各有子﹐孔子四十而不惑﹐孟子四十不動心。人生四十已上﹐气血已衰﹐故戒之在色也。陛下聖子神孫枝蔓多廣﹐宜保養戒欲﹐爲自計耳。昔宋上皇本天人也﹐有神仙林靈素者﹐挈之神遊上天﹐入所居宮﹐題其額日神霄﹐不饑不渴﹐不寒不暑﹐逍遙無事﹐快樂自在﹐欲久居之﹐無復往人問之意﹐林靈素勸之曰﹕陛下天命人世有天子﹐功限未畢﹐豈得居此。遂下人問。自後女眞國興﹐太祖皇帝之將婁失虜上皇北歸﹐久而老終於上京。由是知上天之樂何啻萬倍人問﹐又知因綠未終﹐豈能遽然而歸也。余昔年出家﹐同道四人﹐彼三子先已升化如蟬蛻﹐然委此凡骨而去﹐能化身千百﹐無不可者。余辛苦萬端﹐未能去世﹐亦因綠之故也。夫人之未生﹐在乎道中﹐不寒不暑﹐不饑不渴﹐心無所思﹐眞爲快樂。旣生而受形﹐眼觀乎色﹐耳聽乎聲﹐舌了乎味﹐意慮乎事﹐萬事生矣。古人以心意莫能禦也﹐故諭心爲猿﹐意爲馬﹐其難制可知也。古人有言曰﹕易伏猛獸﹐難降寸心。乃成道升天之捷徑耳。道人修眞煉心﹐一物不思量﹐如太虛止水。水之風息也靜而淸﹐萬物照之燦然悉見。水之風來也動而濁﹐曷能鑑萬物哉。本來眞性靜如止水﹐眼見乎色﹐耳悅乎聲﹐舌嗜乎味﹐意著乎事﹐此數者續續而疊舉﹐若飄風之鼓浪也。道人治心之初甚難﹐歲久功深﹐損之又損﹐至於無爲。道人一身耳﹐治心猶難﹐蚓夫天子富有四海﹐日攬萬機﹐治心豈易哉。但能節色欲﹐臧思慮﹐亦獲天佑﹐死全戒者邪。昔軒轅皇帝造弧矢﹑創兵革以威天下﹐功成之際﹐請教於仙人廣成子﹐以問治身之道﹐廣成子曰﹕汝無使思慮營營﹐一言足矣。余謂修身之道﹐貴乎中和﹐太怒則傷乎身﹐太喜則傷乎神﹐太思慮則傷乎气﹐此三者於道甚損﹐宜戒之也。陛下旣知神爲眞己﹐身是幻軀﹐凡見色起心﹐當自思身假神眞﹐自能止念也。人生壽命難得﹐且如烏獸歲歲產子﹐旋踵夭亡﹐壯老者鮮﹐嬰童亦如之。是故二十三十爲之下壽﹐四十五十爲之中壽﹐六十七十爲之上壽。陛下春秋已入上壽之期﹐宜修德保身﹐以介眉壽。出家學道人惡衣惡食﹐不積財﹐恐害身損福故也。在家修道之人﹐飲食居處﹐珍玩貨財亦當依分﹐不宜過差也。四海之外﹐普天之下﹐所有國土不啻億兆﹐奇珍異寶比比出之﹐皆不如中原天垂經教﹐治國治身之術爲之大備﹐屢有奇人成道升天耳。山束﹑河北天下美地﹐多出良禾美蔬﹑魚鹽絲璽以給四方之用﹐自古得之者爲大國。所以歷代有國家者﹐惟爭此地耳。今已爲民有兵火相繼﹐流散未集﹐宜差知彼中子細事務者能幹官﹐規措勾當﹐與免三年稅賦﹐使軍國足絲帛之用﹐黔黎獲蘇息之安﹐一舉而兩得之﹐玆亦安民祈福之一端耳﹐自天佑之﹐吉無不利也。餘萬里之外﹐一召不遠而來﹐修身養命之方旣已先言﹐治國保民之術何爲惜口。余前所謂安集山束﹑河北之事﹐如差淸幹官前去﹐依上措畫﹐必當天心。苟授以非才﹐不徒無益﹐反爲害也。初﹐金國之得天下﹐以創起束土﹐中原人情尙未諳悉﹐封劉豫於束平﹐經略八年﹐然後取之﹐此亦開創良策也﹐願加意焉。修身養命要妙之道傳之盡矣﹐其治國保民之術微陳梗盤﹐其用之舍之﹐在宸衷之斷耳。昔金國世宗皇帝卽位之十年﹐色欲過節﹐不勝衰憊﹐每朝會二人掖行之﹐自是博訪高道﹐求保養之方﹐亦嘗請余問修眞之道﹐餘如前說﹐自後身體康彊﹐行步如故﹐凡在位三十年升遐。余生平學道心以無思無慮﹐夢中天意若曰﹕功行未滿﹐當待時升化耳。幻身假物﹐若逆旅蛻居耳﹐何足戀也。眞身飛升﹐可化千百﹐無施不可。上天千歲或萬萬﹐遇有事﹐奉天命降世﹐投胎就舍而已。傳道畢﹐上諭之曰﹕諄諄道誨﹐敬聞命矣。斯皆難行之事﹐然則敢不遵依仙命勤而行之。傳道之語已命近臣錄之簡冊﹐朕將親覽﹐其有玄旨未明者﹐繼當請益焉。

玄風慶會錄竟

