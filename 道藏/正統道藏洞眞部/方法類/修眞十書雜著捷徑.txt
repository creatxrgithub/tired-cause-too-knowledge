修眞十書雜著捷徑卷之十七

翠虛篇

泥丸先生陳朴傳

九轉金丹祕訣

一轉降丹。二轉交媾。三轉養陽。四轉養陰。五轉換骨。六轉換肉。七轉換五臟六腑。八轉育火。九轉飛升。

第一轉

舌下四竅﹐兩竅通心﹐兩竅通液。

一轉之功似寶珠﹐山河宇宙透靈軀。紅蓮葉下藏丹穴﹐赤水流通九候珠。

解日﹕內丹之功﹐起於一而成於九﹐一者﹐萬物之所生也﹐天一生水﹐地二生火﹐天三生木﹐地四生金﹐天五生土﹐五行之序起於一。故內丹之功亦起於一﹐轉而成於九者﹐九爲陽數之極﹐數至於九﹐則道果成矣。似寶珠者言﹕天一眞水藏於膽﹐陰陽和合降而成丹﹐初降之狀﹐如露一顆明珠。珠者﹐珍敬其丹也。且人之有身﹐父精母血交媾而成﹐此形交也﹔丹之所降﹐心火腎水交媾而成﹐此气交也。故曰﹕形交則生人﹐气交則成丹﹐言其丹降之後﹐神遊方外﹐陰陽太和﹐坐忘其形﹐天地山河﹐六合萬物﹐皆在我身之內。我身在天地萬物之外﹐只覺心中一點光明﹐乃是丹降也。故日﹕山河宇宙透靈軀。軀者﹐身也﹐山河包藏我身之內也。所謂紅蓮者﹐舌是也﹐自兩竅通心﹐兩竅通液。人有病者則舌下津液乾﹐而其眞气耗﹐一轉之首以舌閉其兩竅﹐使眞气不泄於外﹐以通其神水也。所謂赤水者﹐心之液是也。九轉之首﹐每遇九日納息九次﹐每一次納息九口﹐自然津液通流﹐自舌下而生﹐以灌五藏﹐故曰九侯珠也。

望江南

閉舌下竅﹐通膽气。

黃中寶﹐須向膽中求。春气令人生萬物﹐乾坤膝下與吾儔。百脈自通流。

施造化﹐左右火雙抽。浩浩騰騰光宇宙﹐苦煙煙上靄環樓﹐夫婦漸相謀。

解日﹕天一生气﹐名日中黃。其气藏之於膽﹐以爲性命之根﹐其味苦﹐故人之膽气味亦苦﹐如艸木之根華﹐其味亦苦﹐乃知萬物非生气不能生也。內丹之藥﹐先閉舌下之竅﹐內通膽中生气﹐至喉舌之問﹐微覺味苦﹐是丹气流通﹐然後汞水凝結而成丹也。天地生气﹐萌之於春﹐萬物得生气﹐然後能生﹐人之得生气﹐藏之於膽﹐人能通膽之气﹐然後內丹成就。一轉之功﹐如四時之春也﹐生气上行﹐其中覺苦﹐陰陽太和﹐神居天外﹐則天地四海亦在吾膝下﹐浩然之气﹐塞乎天地﹐百豚通流﹐萬竅施張﹐內丹降也。造化言者﹐其下手之初也。先閉舌下兩竅﹐不令气泄﹐於外其左邊之气﹐貫於左太陽而入腦﹐右邊之气貫於右太陰而入腦﹐左右俱過腦而入頂泥丸官﹐合成一處﹐下重樓十二環入心經傳入膽﹐衝開膽竅﹐使膽中生气﹐上行隨心膽之脈貫於舌竅﹐覺舌有苦味﹐乃是生气注﹐將欲降丹也。然後閉定舌竅﹐左右之气上行﹐故有騰騰之狀也。膽竅旣閉﹐則生气裊裊上重樓十二環﹐自舌下之竅而升﹐滿口覺苦﹐乃是生气流通也。夫婦者﹐陰陽也﹐夫者﹐陽也﹐婦者﹐陰也。生气流通﹐則陰陽大和﹐心腎交媾﹐故日漸相謀也。

口訣

行持下手之初﹐先須飲食以和五藏﹐不可饑不可飽﹐心田安靜﹐無憂無慮﹐乃可入道。凡於二更盡三更初﹐當洗漱定神﹐入室燒香﹐盤膝而坐﹐閉目存神﹐﹟候息出入調勻﹐以舌先倒捲﹐定舌根兩竅閉息﹐漸覺左右太陽經有兩道气﹐大牙根衝上貫二太陽﹐次入頂門﹐覺二气交合﹐卽爲一次。卻閉眼良久﹐亦閉目﹐依前卷舌﹐候至泥丸宮止﹐如此每夜行三次卽止。行至數夜或數日之問﹐漸覺泥丸宮次流入腦下重樓十二環﹐透夾脊﹐串尾聞﹐復次前衝心﹐貫膽臍﹐胃中溫溫﹐微覺意思和暢﹐乃眞降

也。如此後則數夜﹐漸覺气到心次微覺溫溫﹐或心頭气漸動﹐卻有溫气從心而上﹐過重樓﹐口覺微苦﹐是中黃气自膽而出﹐陰陽大和﹐將有降丹之象。如此之後﹐每夜行持之初﹐令一人在門外攔人進入及貓狗等﹐恐忽然相驚。至每夜行三兩次時﹐於坐前橫一幾﹐忽然气沖﹐覺身體漸大﹐精神騰騰﹐漸見屋舍人物山河皆在我身之內﹐手足皆不知所在﹐次急以手按幾閉目﹐大覺心頭微一塊光明﹐團圓如日﹐忽然墜下丹田﹐此乃降丹也。丹降之後﹐未得便開眼﹐且漸漸收拾精神﹐歸定四體復舊﹐或手足覺麻痺﹐次候定醒﹐然後開眼﹐次喫人參湯﹐睡至來早喫粥食﹐將養一二日﹐如丹降也。丹降之後百病消除﹐更無疾苦之厄也。

第二轉

二轉陽成始結陰﹐腎光心液合丁壬。神珠奔電歸束海﹐時迸靈光照紫金。

解日﹕二轉之初﹐如人懷胎兩月。胎之初降﹐乃是眞陽之精神爲丹。心屬火爲陰以配南方丁火﹐丁者﹐火之陰也。腎屬水﹐爲陽﹐以配北方壬水﹐壬者﹐水之陽也。呂日﹕火取南方丹鳳髓﹐水求北海黑龜精。故於二轉則養陽﹐使心火之光感於下﹐三轉則養陰使腎水之液交於上。眞水眞火﹐上下以配丁壬﹐抱養眞丹以成造化。凡丹之初降﹐養於心﹐育之以眞火﹐生其丹也。一轉成功﹐則丹從心絡流下﹐藏於丹田﹐育以眞水﹐此二轉之功也。丹藏丹田之後﹐靜坐虛室中﹐忽然時有光明﹐從胎照見﹐如金團﹐乃月光而也。

望江南

玄珠降﹐丹窟在中宮。九候息調重九數﹐赤波或迸太陽束。心腎遂交通。

逢六變﹐重六息陰功。火自海門朝帝坐﹐水從蓮萼佐丁公。紫電透玲瓏。

解日﹕玄珠﹐眞丹也。一轉之初﹐丹降於心絡中﹐故云﹕丹窟在中官。凡降爲一轉﹐丹降之後﹐凡遇九日﹐則閉息九侯爲一次﹐至九九八十一爲九次﹐故日重九數。九九功成﹐眞陽丹足﹐自心絡流入丹田﹐丹藏於水府﹐養其陰。太陽束者﹐海水之府象丹田腎水也﹐丹之神藏於心﹐以養眞火﹐丹之轉歸於腎﹐次養眞水。水火旣濟﹐陰陽大和﹐故日心腎交通﹐二轉之功成。其三轉之初也﹐逢六則閉息﹐六數爲一次﹐六六三十六爲一周﹐以養其陰﹐故日重六息陰功。海門是丹田腎府也﹐眞丹藏於丹田﹐丹陽之數以足﹐每到日中﹐則神自丹田熱气達之於上﹐而朝於心。帝坐﹐心也﹔蓮萼﹐舌也。六六內陰數足﹐則下蓮池﹐神水澆心絡以養丹气﹐故日佐丁公。丁者﹐心之火也。此眞水眞火以成旣濟之功﹐陰陽旣濟﹐眞丹气足﹐時有神光出於面目﹐夜半安坐﹐內視藏府﹐表裹分明﹐直見玄珠﹐養於丹田﹐故日透玲瓏。

口訣

丹降之後﹐一轉了畢。凡遇初九﹑十九﹑二十九日亭午時﹐靜坐虛室中﹐盤足暝目﹐端坐叩齒九通﹐神交气通﹐然後閉息。每一閉入九息爲一次﹐開眼良久。再閉息如前﹐九息爲一次。初閉時﹐一次二次﹐行之漸熱﹐閉五次又極熱﹐用之九次﹐一向行之﹐直候內之火候用足﹐與天地相應﹐不以遠近﹐或前入息至九﹐心中溫熱四神和暢﹐心神搖動﹐一道熱气下丹田﹐爲二轉功成。自此以後﹐不行九息之數。

第三轉

三轉行陽入左宮﹐玄珠胎色漸鮮紅。神明育火分形像﹐天籟時催造化功。

解日﹕丹成三轉﹐逢天行陰以養眞陰之气﹐內陰數足﹐丹入丹田﹐流於左肋﹐四體汗流以制屍气﹐三轉功成﹐自此更無三尸魂也。靈珠﹐內丹也。此後陽气充足﹐凡便及涕睡皆粉紅色﹐以應純陽之質。及其丹光照見一顆明珠如火輪之狀﹐在左滕之下﹐三轉數足﹐每遇月盡﹐以左手摩頂﹐入息激動丹火﹐至五藏熱爲上﹐謂之育火以運其丹。此後丹田中漸覺有物﹐遇入息則丹動﹐故云分象也。天地和﹐則撼激有聲﹐是名天籟﹐人之九竅不通﹐不聞其聲。三轉之後﹐九竅聽明﹐天籟之聲﹐晝夜常聞也。

望江南

毛髮薄﹐三轉運行陽。胎色漸紅陰漸﹐縮﹐推移歲運助陽剛﹐育火養中央。成物象﹐五轉辧微茫。出入尙遲形上小﹐晨昏時飲玉壺漿。天籟奏笙簧。

解日﹕三轉陽數足﹐故陰龜漸縮﹐腸胃漸繳﹐一月之中﹐大小便共有十次。漸入地之位﹐將成無漏之道。乾卦皆陽﹐象純陽也。摩頂入息﹐內育其火﹐丹抱聖胎﹐將成形象﹐五嶽未全。八轉動其形﹐如三四寸之小兒﹐見之未甚分明也。陽气方足而

未嘗育陰﹐聖胎有魂而未嘗有魄﹐故出入尙遲形尙小也。聖胎成像﹐坐息之問常見面目光彩﹐湧泉甘露之水常出﹐飲之七竅聰明﹐則聞仙樂也。

口訣

丹入左臉之後﹐功成三轉。凡每月初六﹑十六﹑二十六﹐三六之日夜半子時﹐洗漱了﹐入淨室中﹐端坐盤膝﹐叩齒六通﹐凝神定气﹐閉口入息﹐六次爲一候﹐如此六徧乃畢。其月內行至三六日﹐則月中三徧俱足﹐至月盡夜半子時﹐依前於淨室中閉目盤足而坐﹐先以左手摩頂門﹐右手摩尾聞骨脊盡頭﹐隨月轉七七四十九轉。凡摩時﹐緊閉定息﹐至數足微歇﹐候气定再摩。如些二次﹐自覺心腎之气﹐交於中膈﹐微動丹气﹐塞於五藏﹐覺五藏中其熱如火﹐乃行火之候也。或於三六及月盡之時﹐忽覺丹

在左協之下播動﹐微有一道熱气﹐過丹田直入協下﹐其熱如火﹐搖動久而後定﹐乃成四轉之功。自此之後﹐不行重天之數也。

第四轉

閉陽戶之气。鼻﹐天竅。口﹐地竅。

四轉行陰入右關﹐聖胎靈運發朱顏。圓光滿室神無得﹐鼓樂嬉遊去復還。

解日﹕左屬陽﹐右屬陰﹐四轉之後﹐內丹在右峽應內陰之數﹐自此內之陰陽俱足。三轉養陽﹐聖胎生魂﹔四轉養陰﹐聖胎生魄。丹之四轉﹐內之聖胎魂魄皆就其五嶽﹐精神與我內貌則同﹐此出神之眞身也。四轉之後﹐陰陽气足﹐正坐閉息﹐內之神光從頂門而出﹐如一輪明月罩定身體﹐神遊方外﹐出入無得﹐坐室見四海而知吉凶。

望江南

丹已返﹐四轉運行陰。逢六閉藏陽戶气﹐三關全透合丁壬。龜遊任浮沈。時出入﹐無得貫他心。遊戲神通常出面﹐圓光周匝繞千尋。寒暑不相侵。

解日﹕四轉養內陰﹐丹藏於右滕。鼻爲天竅﹐口爲地竅﹐气之鼻出屬陽﹐气之口出屬陰。三六之夜閉定鼻息﹐絕其來去之息﹐陽气內降﹐充塞五藏﹐此以陽養陰也。閉住鼻竅﹐則華池水滿﹔下沃心絡﹐水火內交。心气下降﹐腎气上騰﹐丁壬配合﹐聖胎陰陽數足。丹在右滕隨气升降﹐如龜在水任意浮沈。內丹光明﹐罩我之身﹐其狀如月﹐寒暑不侵。我心與他人心相通﹐知其善惡﹐嬰兄出入遊戲四海﹐名登仙籍也。

口訣

鼻竅口竅其丹入右臉之後﹐養成四轉之功。遇每月初六﹑十六﹑二十六夜半子時﹐洗漱了﹐入靜室閉目盤足而坐﹐叩齒三十六通﹐集神定气﹐閉定鼻息﹐湛然不動﹐直候眞气內丹田气貫。舌竅者﹐華池。津湧滿口﹐將欲溢出﹔然後款款咽之歸心。其神水到心則激神火﹐五藏覺熱﹐徧身汗出﹐四體蘇暢﹐爲一至三元之夜﹐如此行持三徧卽止﹐此爲神水神火抱育元精。抱育之後﹐或於行持三關內丹﹐自臉其聲如雷﹐一道熱气入於丹田﹐鼻中火光射出﹐於是內丹復歸丹田﹐以成五轉﹐自此不行閉陽戶之法也。

第五轉

五轉陰陽造化成﹐嬰兒盈尺弄陽精。寐遊四海寤知所﹐去住無爲信步行。

解日﹕四轉養內陰﹐三轉養內陽﹐五轉內外陰陽數足﹐造化之功已成﹐養就聖胎﹐神通自在﹐故日造化成也。五轉之後﹐內丹聖胎養就靈軀﹐身長尺餘﹐自此探日之精以養外陽﹐奪天地造化之功也。常人內無所養﹐精神四散而無歸著﹐晝則神在於心﹐夜則神出於體﹐及其睡著﹐神無所守﹐更不知有身﹐亦不知所在﹐隨魂隨魄入幽趣之中﹐與鬼同聚﹐於夢中無一不見﹐四大物壤﹐神從鬼往﹐隨福受生﹐天堂地獄﹐皆不由己。乃神不識其身﹐隨波逐浪之形也。得道眞人﹐內丹成就﹐神合於身﹐物不能誘﹐是故魂魄潛伏﹐萬邪不幹﹐更無憂慮﹐出離生死﹐皆由於我。出神入神﹐縱橫莫測﹐故丹經頌日﹕眞人無夢﹐此之謂也。得道眞人﹐神無所滯﹐魂住在我﹐信步無得也。

望江南

珠自右﹐紫電入丹城。內養嬰兒成赤象﹐時逢五轉采陽精。火自水中生。燒鬼嶽﹐紫電起崢嶸﹐隨意嬉遊寰海內﹐寐如砂磧臥長鯨。時序與偕行。

解日﹕五轉功成﹐陰陽數足﹐內丹玄珠﹐忽自右脇一道眞火飛入丹田﹐聲如鼻﹐光如火﹐乃是丹珠內陰內陽皆復丹田﹐以成五轉之位也。聖胎之內﹐眞人成就﹐出入頂門﹐長尺餘也。三轉養陽﹐四轉養陰﹐內之陰陽皆足﹐丹田功成。五轉則奪天地造化﹐探日之精以成外陽修行之道﹐自內及外﹐其序之順也。故自五轉之後﹐於一月之內﹐逢三九之日﹐探日月之精以養聖胎也。行持之法﹐以水求火﹐以陰求陽﹐水火旣濟﹐陰陽大和﹐故日火自水中生。常人於丹田之下﹐積陰之气﹐謂之鬼嶽﹐徧體純陽﹐陰山鬼嶽﹐燒蕩陽官﹐神庭建立。呂先生日﹕燒山符子鬼難看﹐此之謂也。隨意出神﹐遊行四海﹐去住從已所欲也。寐識其身﹐寤之其所﹐運神出身﹐自觀本形﹐如長鯨外於砂磧也。五轉之後造化功成﹐與天地合德﹐日月合明﹐內丹造化﹐與時偕行。

口訣

內丹復入丹田﹐五轉之功成就。內之陰陽數足﹐當采外之陰陽以成大道。凡遇每月初九﹑十九﹑二十九三九之日﹐當日正午之時﹐面南盤膝閉目﹐對日而坐﹐候气定﹐絕鼻息﹐使气無往來﹐眞陽不泄﹐充滿於內。其內眞火交通﹐自覺一身上下通紅﹐光明滿室﹐一二刻後﹐漸漸丹田眞水一道玲气﹐一直上貫於心﹐如水精九浮在心上。然後閉目開息﹐從鼻中吸之﹐吸气九九八十一口﹐納之於心。其日光到心之後﹐漸覺心頭气動﹐在丹田如魚踴躍﹐乃是陰陽大和﹐至八十一口而止。如此行持﹐三年而畢。三載後﹐不采日精卻采月華也。

第六轉

日有五色三年﹐月有九芒一年。

六轉丹田弄月華﹐變胎魂魄影潛賒。陽砂換骨陰消肉﹐換盡眞如玉不瑕。

解日﹕丹至六轉﹐內外陰陽皆成﹐聖胎全具﹐眞人與內身一體。每遇月圓之夜﹐探月之華以積其陰﹐故日弄月華也。五轉眞陽全﹐魂化爲神﹐六轉眞陰全﹐魄化爲气。魂魄內外全﹐日中遊行﹐更無其影﹐與日純陽爲一。自此之後﹐鬼神不可見﹐陰陽不可測﹐以成其眞仙之道﹐故日影港賒也。人之凡胎濁骨﹐陰陽不潔﹐不能上升得道。眞人丹成﹐四轉之後至五轉﹐探日精納丹田結爲陽砂﹐丹砂

內結﹐入於骨髓﹐隨汗而消也﹐故日陽砂換骨。換骨之後﹐至六轉探月華﹐納於丹田結爲陰粉。探月華一年之後﹐其陰粉內化﹐入於內中以養仙肌。但覺大小便常有血隨尿出﹐乃是陰消凡肉﹐仙肌自生﹐故日陰消肉也。玉之有瑕﹐不成眞玉﹔人之凡胎濁骨﹐不成眞人。六轉之後﹐換其幾骨﹐亦生仙骨﹐去其凡肌﹐而生仙肌﹐換盡無瑕﹐神仙純一。

望江南

日精滿﹐陰魄化無形。每遇月圓開地戶﹐神龜時飲碧瑤精。淸潔復如冰。陽砂赤﹐陰粉色微靑。粉換肉兮砂換骨﹐凡胎換盡聖胎靈。飛舉似流星。

解日﹕陰陽數全﹐魂魄內外﹐體無形影﹐乃登眞人之道。六轉每遇十五使內外水火旣濟以結陰粉﹐與天地造化流通﹐以育聖胎之質。神龜者﹐腎水中龜也。呂先生日﹕飲海龜兒人不識﹐燒山符子鬼難看﹐乃謂是也。探月之英華納於神水之府﹐其神龜飲之﹐淸潔如玉﹐冰玲如成﹐陰粉生於北極之中﹐故象其龜也。陽砂者﹐日精所結﹐故屬於陽﹐其色赤亦象其日。陰粉色﹐月華所結﹐故屬於陰﹐其色靑。靑者﹐象於月也。骨肉換盡則胎內化肌骨皮肉皆無﹐盡化仙質。魂化合神﹐魄化合气﹐悉皆淸冷。一體之中形神俱妙﹐與道合眞。學道之士能全其神﹐未能換其形﹐爲形所累﹐故出神則身不能動﹐屍假則形不能忘。丹成六轉﹐則換幾形而成仙質﹐形神俱妙﹐神之所向﹐體亦隨之﹐上升九霄﹐如雲如星之快也。

口訣

丹成六轉﹐采月之華﹐每遇月圓十五夜半子時﹐洗漱畢﹐對月而坐﹐閉息合口﹐絕往來之息﹐使眞气不泄於外﹐內之眞气充塞於六府。腎之眞陰與太陽之精﹐內外之眞气﹐瑩若水精﹐湛然明朗﹐一二刻問﹐腎之眞水感動於心火﹐心神在琉璃盤內。然後款款開目﹐放息鼻中﹐對月吸月之气﹐納於丹田﹐吸八八六十四口而止。吸气一半之後﹐其月華眞陰激動丹田中眞火﹐水火相濟﹐如沸湯之狀﹐四體汗出﹐百脈蘇暢﹐至六十四口而止。始此行持﹐三年了畢﹐其功入七轉之位也。

第七轉

七轉身飛四體輕﹐靈光閉息滿丹城。千朝卻粒生成火﹐坤戶施張浴海鯨。

解曰﹕丹成六轉﹐陰陽內外俱足﹐凡骨換爲仙骨﹐凡肉換爲仙肌﹐四體百骸﹐並無凡物﹐仙體輕淸﹐飛舉自然也。內丹點就神骸﹐故一身之體爲之喊也。丹之七轉﹐使陰陽內外和合﹐當﹐閉十朝以成妙道之用也。丹成七轉﹐閉息千朝﹐使陰陽大和﹐千日數足﹐神气合會﹐五藏皆新﹐內外純一﹐丹光明徹於六府﹐眞火燭開於五內。藏府谷虫化而爲水﹐自此腸胃充實﹐不著煙火之气﹐不納煙火之食﹐饑餐仙果﹐渴飲瓊漿﹐與世不類也。內丹皆化之後﹐陰莖消盡﹐惟有一竅﹐名日坤戶﹐以象其陰。每遇神丹火盛﹐則於三九之日投身水中﹐運其丹珠﹐從坤戶而出﹐吸呼弄水﹐遊戲自在﹐一二時久﹐復運其丹歸於丹穴﹐以制火之盛也。

望江南

形透日﹐七轉任飛騰。幽靜深巖圖宴坐﹐息無來往气堅凝。卻粒著其能。生成火﹐返本气澄淸。九候浴時開地戶﹐月中取火日求冰。五內換重新。

解曰﹕七轉之後﹐形神俱妙﹐內府皆爲仙器﹐日中遊行﹐身體通明﹐色如紅玉﹐飛舉騰空﹐縱橫任意。大抵須要內外和順﹐使之日月光華會於心腎水火﹐陰陽交通﹐神气和會﹐深入巖谷之中。宴坐千百日﹐閉鼻息以絕呼吸之气﹐沖和凝定﹐然後內實﹐不食塵世之物﹐以證逍遙之道也。至於卻粒不食﹐眞奇功奇道也。閉息千日﹐神火內發蕩洗穀气﹐更無食念。返本還元﹐抱一守靜﹐故曰還返气澄淸。凡遇神火﹐五藏發熱﹐則逢三九之日入於水中﹐澄其眞丹﹐光明如火輪之狀﹐從地戶出﹐故曰開地戶。月者﹐陰之象也。神火至陽之物也。戶者﹐陰之竅﹐通陽光﹐從地戶陰穴而出﹐故曰月中取火也。日者﹐陽之象﹐神水﹐至淸之物也。舌者﹐陽之竅﹐通流神水﹐從舌竅陽穴而出﹐故曰日求冰也。五轉換骨﹐六轉換肉﹐七轉換五藏。五內者﹐五嶽也﹐故曰五內換重新也。

口訣

丹成至七轉﹐當離塵世﹐入深山之中或巖谷間。宴坐閉息﹐精神口鼻絕往來之息﹐使眞陰眞陽交於腹﹐奪天地造化之功﹐歸於四體。千日之後﹐五藏換盡胎气變爲仙府﹐但覺頂門竅開﹐出黑赤之气﹐乃是胎气發散。千日數足﹐頂門竅合﹐乃是胎气出盡﹐七轉功滿也。自此之後﹐五藏結實﹐不納煙火﹐若有時五藏丹火發﹐則入水中閉定鼻息﹐使丹珠神火從地戶而出﹐浮於水面﹐如牛弄黃﹐直候舌下神水如泉﹐則丹火息﹐吸其丹珠復入地戶﹐直至八轉地帶成就﹐無火毒則不復浴也。

第八轉

八轉還元地帶垂﹐周行胎息養嬰兒。

﹝部份缺佚﹞

有時火發燒丹窟﹐深入寒泉弄赤龜。

解日﹕嬰兒在母腹中胞胎裹﹐定气不能出入而無所損﹐若嬰兄臍中有臍帶﹐銜在口中﹐呼吸之气往來不絕﹐此乃自然胎息﹐故無損也。丹成八轉之後﹐換於臍中生一臍帶﹐亦如嬰兒之狀﹐還其本始之道﹐故日還元地帶垂也。嬰兒得臍帶﹐行胎息之气﹐故無所損﹐眞人得地帶﹐行周天之气﹐故能長生也。赤龜﹐丹珠也。八轉之後﹐內煉眞火使無熱毒之息﹐凡遇火發﹐卽。街地帶﹐閉息九日。至第九日﹐眞水自丹田如湧泉泛漲﹐直至重樓十二環﹐丹珠在其神水之中﹐如龜之戲水。自此之後﹐眞火無

毒﹐更無丹熱之息﹐故日﹕有時火發燒丹窟﹐深入寒泉弄赤毫。

望江南

內外變﹐八轉始還元。地帶長垂主坎戶﹐周行胎息貫天門。太始道方存。

純一體﹐赤黑气常噴。丹火發時燒內景﹐玲泉湧處浴猴孫。神水赤龜吞。

解日﹕丹至八轉﹐外之形體﹐內之五藏﹐盡底換變﹐復生地帶如小兒之狀﹐故日返本還元也。地帶者﹐臍下之帶也﹐生於臍中﹐屬北方坎卦﹐故日坎戶﹐天門華池之竅。地帶貫於口中﹐行周天之息﹐以調火侯﹐故日周天息也。太始之道﹐生天地之始﹐丹成八轉﹐如天地造化之初也。內丹﹐純陽也﹐無一點陰气﹐故日純一體也。黑赤者﹐神火之气也﹐丹成八轉﹐自心而來﹐常從鼻中出入﹐常見黑赤二气﹐故日气常噴也。丹火之息﹐運神水以制之二更無丹火之侯。蓋丹者﹐心珠﹐心家﹐猴孫也。赤龜﹐火神也。丹浮於水之中﹐如龜吞水﹐取其狀也。

口訣。

丹成八轉﹐地帶生於臍中。若遇丹火猶發熱﹐五藏熱燥﹐卽閉目宴坐﹐以地帶接於華池之下﹐使息气內通﹐流行周徧﹐運用之道﹐自閉息之後﹐丹田眞水日日漸長﹐至第九日﹐神水直至重樓十二環﹐丹珠隱於神水之中﹐出去火毒。自此之後﹐更無發燥之患﹐至第九夜子時﹐閉息吸神水﹐從泥丸宮過夾脊復丹田﹐以畢其功也。

第九轉功行畢

九轉逍遙道果全﹐三千功行作神仙。金書玉簡宣皇韶﹐足躡祥雲謁九天。

解日﹕丹成九轉﹐造化成就﹐道果圓成﹐更積外行三千﹐外果圓滿﹐方可飛升。故許旌陽丹成之後﹐除蛟龍之害﹐然後上升﹔孫思邈丹成之後﹐救萬民之疾﹐然後上升。皆須立功成名﹐方得上升也﹖上升之日﹐天樂來迎﹐簫韶合奏﹐以過天關﹐隨功行分職﹐列爲仙班﹐與天地相爲長久也。

修眞十書雜著捷徑卷之十七竟

修眞十書雜著捷徑卷之十八

體殼歌

煙蘿子撰

我今責這湣軀殼﹐只爲從前愛乖角。三尸業鬼縱交往﹐一片身心難把捉。

六賊使得終朝亂﹐見色逢財將命拚。身軀不覺業來纏﹐人前賣弄樓羅漢。

更說圖謀誇好手﹐資財營運磨星斗。富如王愷與石崇﹐死後幽泉獨自走。

苦愛鮏羴與穢濁﹐壞得身軀如刻削。口中獨道得便宜﹐您是一場愚蠢朴。

蠢朴暫時聽我語﹐無限荒郊堆冢墓。哀哉白骨被塵漫﹐往日英雄歸甚處。

不如聞早身心誨﹐兔使沈埋爲下鬼。時人一死無復生﹐浩浩束流如逝水。

我今求得長生訣﹐等閒休向他人說。忽然恨慢泄天機﹐必遭神明暗地折。

呂公縛心猿詩

咄咄心猿聽我陳﹐無端吋耐汝頑駱。終朝恣縱三尸鬼﹐作壞流年四大身。

數度爲財遭恥辱﹐幾回酒色減精神。不如縛取深山去﹐汝又如何損得人。

養生息命詩

捉得金精養命基﹐日華束畔月華西。壺中自有長生藥﹐返老還童天地齊。

勸君勤學守三一﹐中有長生不死衛。能存玄眞萬事畢﹐一身精神不妄失。

煙蘿子首部圖

煙蘿子朝眞圖

內境左側之圖

內境右側之圖

內境正面之圖

內境背面之圖

朱提點內境論

人有咽有喉﹐咽則咽物﹐喉則通气﹐二竅各不相離﹐喉在前﹐咽在後﹐喉主出納﹐咽則吞之而已。喉字從侯﹐自內出者﹐喉達之於外﹐自外入者﹐喉達之於內。所謂呼者﹐因陽出﹔吸者﹐』隨陰入。咽則因物而後咽焉﹐故咽字從因。咽應地气﹐爲胃之系﹐下連胃院﹐爲水谷之路﹐自咽門而入於胃﹐咽爲扼要之地﹐又謂之啞焉。喉應天气﹐爲肺之系﹐下接肺經﹐爲喘息之道。自喉嚨而通於肺﹐肺下無竅﹐四有空行﹐以分布淸濁之气而爲气管。肺之下有心﹐心之下有膈膜與脊協﹐周回相著﹐遮蔽濁气不上燻於心肺﹐所謂膻中也。膈膜之下有脾胃肝膽焉。脾者﹐土也﹐居胃之上﹐與胃膜相連﹐所以埤諸胃。肝者﹐木也﹐陰未退聽吁之而出﹐故其治在左﹐其位在右。胃之下有小腸﹐小腸之右有大腸﹐大腸之側膀胱也。小陽爲受盛之官﹐化物出焉。凡胃中腐熟水谷﹐其气自胃之上口﹐日賁門﹐傳於肺﹐播於諸爬﹔其滓穢自胃之下口﹐曰幽門﹐傳入於小腸﹐自小腸下口﹐曰闌門﹐泌別而水入膀胱﹐其滓穢則入大腸﹐大腸以其四屈而受小腸之谷﹐所謂傳送之官也。膀胱一名胞﹐胞者胞也﹐以虛受水﹐爲津液之府﹐故云膀胱者﹐胞之室也。膀胱不利爲癮﹐不約爲遺溺。心有大者﹑邪者﹑直者﹑有竅者﹑無竅者﹐了無相似。眞心不受邪﹐其病者﹐心包也﹐所謂手心主是也﹐在心下橫膜之上﹐堅膜之下﹐與橫膜相枯而黃脂漫包者﹐眞心也。其漫脂之外﹐有細筋膜如絲﹐與心肺相連者﹐包絡也。肝有獨葉者﹐有二葉者﹐有三葉者。腎有二﹐精所捨也。以腎爲事﹐元气屬焉﹐形如江豆相並﹐而曲附於脊膂﹐外有脂裹﹐裹白外紫﹐有絲二道上系於心﹐下連於腎﹐通而爲一﹐所謂坎南離北﹐水火相感。腎𨿽有二﹐其一日命門﹐與臍相對。黃庭云﹕兩部水王對生門﹐又日﹕後有密戶前生門。生門者﹐臍也﹐嬰兒在母腹中﹐取气於臍管﹐母呼亦呼母吸亦吸﹐正與密戶相對﹐所謂臍者如此﹐與《煙蘿子圖》不差矣。近世刑人於市﹐剖而見之﹐乃云喉中有三竅﹐一水一食一气﹐其誣甚矣﹐又云﹕腎一在肝之右微下﹐一在脾之左微上﹐乃以《煙蘿子朝眞圖》爲非﹐豈知足厥陰受病﹐則舌捲而卵縮﹐況刀鋸之恐耶。

煙蘿子內觀經

天地媾精﹐萬物化生﹐父母交合﹐人從以生。一月爲胞﹐二月爲胎﹐三月成魂﹐四月成魄﹐五月分臟﹐六月分腑﹐七月開竅﹐八月神具﹐九月定精﹐十月气足。始生之時﹐神源淸爭﹐旣納有形﹐形染六情﹐眼則貪色﹐耳則滯聲﹐口則耽味﹐鼻則受馨﹐意懷健羨﹐身欲肥輕﹐從玆流浪﹐莫能自悟。聖人慈念﹐使之內觀己身﹐澄其心也。心澄神靜﹐亂想不入﹐邪妄不侵﹐憂患咸消﹐虛室生白﹐惟在澄心也。

存守九宮訣

頭有九宮﹐上象九天﹐下法九地﹐身有九竅十二樓﹐左右兩眉問﹐一寸爲明堂宮﹐有太乙君居爲。左有紫房﹐右有朱戶﹐著錦衣貌如嬰兒﹐爲身形之主也。卻入二寸爲洞房宮﹐中有三眞人﹐左無英﹐右白元﹐中黃雲。卻入三寸爲丹田宮﹐卻入四寸爲流珠宮﹐卻入五寸爲玉帝宮。明堂上一寸爲天庭宮﹐洞房上一寸爲極眞官﹐丹田上一寸爲玄丹宮﹐流珠上一寸爲天皇宮。

三丹三田論

气中生神﹐神在上丹﹔精中生气﹐气在中丹﹔眞水眞气﹐合而成精﹐精在下丹。上田神捨﹐中田气府﹐下田精區。

外丹內丹論

气象於天地﹐變通於陰陽﹐陽龍陰虎﹐木液金精﹐二气交合而成者﹐謂之外丹。含和煉藏﹐吐故納新﹐上入泥丸﹐下注丹田﹐中朝絳官﹐此乃謂之內丹。內丹可以延年﹐外丹可以升舉﹐學道者宜勉之。

心臟總論

神在心爲帝王﹐又爲絳宮﹐爲靈臺﹐爲中丹田﹐屬火﹐太陽之精﹐上應熒惑﹐夏旺﹐其色赤﹐在方爲丙丁﹐在象爲朱雀﹐在道爲禮﹐在卦爲離。其形如未開蓮花有三葉﹐見於內者爲脈﹐見於外者爲色。以口舌爲門戶﹐小腸爲府﹐受腎之制伏﹐而驅用於肺﹐得肝則盛﹐見脾則臧。爲五臟之主﹐正則辟邪﹐然多食鹹則傷心﹐切宜愼之。

肝臟總論

魂在肝﹐肝爲丞相﹐屬木﹐春旺﹐其色靑﹐在方爲甲乙﹐在象爲靑龍﹐在道爲仁﹐在卦爲震。其形有七葉。膽爲將軍﹐在肝左邊第四葉內﹐見於內者爲筋﹐於外者爲爪﹐以目爲戶﹐以膽爲府﹐受肺之制伏﹐而驅用於脾﹐得腎則盛﹐見心則臧也。然食辛多則傷肝﹐切須戒之。

脾臟總論

志在脾﹐爲丈夫﹐屬土﹐四季旺﹐色黃﹐在方爲中央﹐在道爲信﹐其形如刀嫌。見於內者爲藏﹐均養心腎肝肺﹐見於外者爲肉﹐以唇齒爲戶﹐受肝之制伏﹐而驅用於腎﹐得心則盛﹐見肺則臧﹐喜甜好溫﹐胃神附之﹐怕寒忌玲﹐磨則進食身安﹐否則病。若食酸多則傷脾﹐切宜省之。

肺臟總論

魄在肺﹐爲尙書﹐屬金﹐秋旺﹐其色白﹐在方爲庚辛﹐在象爲白虎﹐在道爲義﹐在卦爲兌﹐其形爲華蓋。見於內者爲膚﹐見於外者爲毛﹐以鼻爲戶﹐以大腸爲府﹐受一心之制伏﹐而驅用於肝﹐得脾則盛﹐見腎則臧﹐怕玲成嗽疾﹐食苦多則傷肺也。

腎臟總論

精在腎﹐又號玄英﹐屬水﹐冬旺﹐其色黑﹑在方爲壬癸﹐在象爲玄武﹐在道爲智﹐在卦爲坎。有二雙﹐在左爲烈女﹐右爲命門﹐生帶子透入泥丸宮。見於內者爲骨﹐﹑見於外者爲發﹐以耳爲戶﹐膀胱爲府﹐受脾之制伏﹐而驅用於心﹐得肺財盛﹐見肝則臧﹐食甘多則有傷矣。

泥丸名谷神﹐一名下玄宮。

天腦者﹐一身之宗﹐百神之會﹐道

三丹田

兩眉問爲上丹田﹐心爲中丹田﹐臍輸三寸爲下丹田。

三焦

湧泉﹐爲足心也。心以上至泥丸﹐上焦。心下至臍﹐中焦。臍至湧泉﹐下焦。

制三魂神

每月初三﹑十三﹑二十三月﹐離人身上天曹﹐言人善事﹐其夜欲臥時﹐叩齒三通﹐呼其名日﹕爽靈益祿﹐胎光延生﹐幽精卻死。

太上老君急急如律令。

常依此言﹐卽獲長生矣。

制七魄神

每月朔望晦日﹐離人身上天﹐奏人惡事。其夜欲外時﹐叩齒呼其名﹐卽與﹟赦罪。其名曰﹕

屍狗﹑伏矢﹑雀陰﹑輩毒﹑吞賊﹑除穢﹑臭肺﹗

制三尸符

神名彭珊﹐好車馬衣服﹔彭質﹐好飲酒﹔彭嬌﹐好色欲。此神與人身同一生﹐能興三業﹐欲人速亡。遇晦朔日﹐上奏於天﹐苟能制之﹐立見長生。今具太白山制三尸九虫符於後。

上尸符﹐中尸符﹐下尸符

每遇庚申夜﹐書此符吞之﹐三尸九虫自然消滅﹐令人魂神安靜﹐常以靜夜呼名﹐念之大吉。凡遇甲子庚申﹐切忌夫妻共寢食﹐務在淸淨﹐則三尸自滅矣。

修眞十書雜著捷徑卷之十八竟

修眞十書雜著捷徑卷之十九

鍾離八段錦法

閉目冥心坐﹐

冥心盤趺而坐。

握固靜思神﹐叩齒三十六﹐兩手抱昆侖。

叉兩手向項後﹐數九息勿令耳聞﹐自此以後﹐出入息皆不可使耳聞。

左右嗚天鼓﹐二十四度聞。

移兩手心掩兩耳﹐先以第二指壓中指﹐彈擊腦後﹐左右各二十四次。

微擺撼天柱﹐

搖頭左右顧﹐肩膊隨動二十四﹐先須握固。

赤龍攪水渾。

赤龍者﹐舌也。以舌攪口齒並左右頰﹐待津液生而咽。

漱津三十六﹐

一云鼓漱。神水滿口勻。一口分三咽﹐所漱津液﹐分作三口﹐作汨汨聲而咽之。

龍行虎自奔。

液爲龍﹐气爲虎。

閉气搓手熱

﹐以鼻引淸气﹐閉之少頃﹐搓手令極熱﹐鼻中徐徐乃﹐放气出。

背摩後精門。

精門者﹐腰後外腎也。合手心摩串﹐收手握固。

盡此一口气﹐

再閉气也。

想火燒臍輸。

閉口鼻之气﹐想用心火下燒丹田﹐覺熱極﹐卽用後法。

左右轄鱸轉﹐

俯首擺撼兩肩三十六﹐想火自丹田透雙關入腦戶﹐鼻引淸气﹐閒步頃問。

兩腳放舒伸。

放直兩腳。

叉手雙虛托﹐

叉手相交﹐向上托空三次或九次﹐

低頭攀足頻。

以兩手向前攀腳心﹐十二次﹐乃收足端坐。以候逆水上﹐

候口中津液生﹐如未生﹐再用急攪取水﹐同前法。

再漱再吞津。如此三度畢﹐神水九次吞。

謂再漱三十六﹐如前一口分三咽﹐乃爲九也。

咽下汨汨響﹐百脈自調勻。河車搬運訖﹐

擺肩並身二十四﹐及再轉槐禮二十四次。

發火徧燒身。

想丹田火自下而上﹐徧燒身體﹐想時口及鼻皆閉气少頃。

邪魔不敢近﹐夢寐不能昏。寒暑不能入﹐災病不能述。子後午前作﹐造化合乾坤。循環次第轉﹐八卦是良因。

訣曰﹕其法於甲子日夜半子時起行時口中不得出气﹐惟鼻中微放淸气每日子後午前各行一次﹐或晝夜共行三次﹐久而自知鐲除疾疫﹐漸覺身輕。若能勤苦不怠﹐則仙道不遠矣。

第一段

叩齒集神三十六﹐兩手抱昆侖﹐雙手擊天鼓二十四。

第二段

左右搖天柱﹐各二十四。

第三段

左右舌攪上愕三十六﹐漱三十六﹐分作三口如硬物咽之﹐然後方得行火。

第四段

兩手磨腎堂三十六﹐以數多更妙。

第五段

左右單關槐鱸﹐各三十六。

第六段

雙關梳鱸三十六。

第七段

兩手相搓當呵五呵﹐後又手托天按頂﹐各三或九次。

第八段

以兩手如鈞﹐向前攀雙腳心﹐十二﹐再收足端坐。

去病延毒六字法

其法以口吐鼻取。

總訣

肝若噓時目爭精﹐肺知咽气手雙擎。心呵頂上連叉手﹐

腎吹抱取膝頭平。脾病呼時須撮口﹐三焦客熱外嘻嘻。

腎吹气

腎爲水病主生門﹐有疾虺贏气色昏。眉蹙耳嗚兼黑瘦﹐吹之邪妄立逃奔。

心呵气

心源煩燥急須呵﹐此法通神更莫過。喉內口瘡並熱痛﹐依之目下便安和。

肝噓气

肝主龍塗位號心﹐病來還覺好酸辛。眼中赤色兼多相﹐噓之病去立如神。

肺咽气

咽咽數多作生涎﹐胸膈煩滿上焦痰。若有肺病急須咽﹐用之目下自安然。

脾呼气

脾病屬土號太倉﹐有痰難教盡擇方。瀉痢腸鳴並吐水﹐急調呼字次丹成。

三焦嘻

三焦有病急須嘻﹐古聖畱言最上醫。若或通知去壅塞﹐不因此法又何知。

孫眞人四季行工養生歌

春噓明目木扶肝﹐夏至呵心火自闌﹐秋咽定收金肺潤﹐腎吹惟要坎中安﹐

三焦嘻卻除煩熱﹐四季長呼脾化飧﹐切忌出聲聞口耳﹐其功尢勝保神丹。

修眞十書雜著捷徑卷之十九竟

修眞十書雜著捷徑卷之二十

養生篇八十一章

一

恍惚中有物象﹐幽深微妙元通。欲驗六宮聚气﹐且觀兩臉潮紅。

二

五行有眞造化﹐循環相克相生。一片黃雲蓋鼎﹐其中金液丹成。＇

三

靜坐少思寡欲﹐冥心養气存神。此是修眞要訣﹐學者可以書紳。

四

打坐正如打硬﹐曉夜不容少休。何似放教自在﹐一身有脈通流。

五

高尙千口水法﹐呂公八段錦文。更有六字气訣﹐盡是安樂法門。

六

鼻逐五香而塞﹐日遂五色以盲。是謂金木問隔﹐陰魄載了陽魂。

七

養气如養小兒﹐去欲如去蔓艸。定甲七情不生﹐淸今無爲是道。

八

身中有三昧火﹐宿之彌壯長生。斂散勿令炎上﹐方可耳目聰明。

九

正黑須盈腔裹﹐何妨燕處超然。達摩得胎息法﹐故能面壁九年。

十

眞炁不離丹鰲﹐元和常滿玉池。飲食切須調節﹐饑中飽後無饑。

十一

食後連行百步﹐雙手將肚摩娑。夜半五更睡覺﹐五藏濁黑須呵。

十二

二液枯而眼暗﹐腦气泄則耳聾。智者能和五藏﹐一二焦六府宣通。

十三

坐外須閉地戶﹐升降仍勒陽關。捉住眞龍眞虎﹐自成九轉還丹。

十四

晝取日精吞煉﹐夜分仍進月華。眞火眞水旣濟﹐自然種出黃芽。

十五

不離心心是道﹐眾妙共集一眞。老而不死曰仙﹐無病而死曰人。

十六

學道本無難事﹐自是人心不堅。初時煉灑辛苦﹐成就只一二年。

十七

按月遵行易卦﹐陰陽消長六爻。此法未爲簡易﹐天眞別有逍遙。

十八

修養所戒有三﹐大怒大欲大醉。三者若有一焉﹐卽時損失眞气。

十九

佛之所以爲佛﹐仙之所以爲仙﹐無非立誠而致﹐精讀《中庸》一篇。

二十

寅至申爲七返﹐卯至坤爲九還。小而論之一日﹐大而論之一年。

二十一

住黑調勻千息﹐升身撞透三關。煉得形神俱妙﹐方知火滿金田。

二十二

莫殢咽津行气﹐徒令苦己勞形。自有紅樓寶塔﹐五云結就黃庭。

二十三

靈根有陰陽髓﹐調和入鼎烹煎。醍醐上通絳闕﹐沖气下徹湧泉。

二十四

妙處兼忘四象﹐透時豈問五行。要得抱元守一﹐自聽玉響金聲。

二十五

虛籟時聞天鼓﹐元珠常照深淵。白雪煉成赤水﹐火龍耕就芝田。

二十六

至道不拘子午﹐無爲豈問朝昏。若要三花聚頂﹐須令五气朝元。

二十七

出靑入玄甚煥﹐盡歸玄牝之門。果欲長生不死﹐勸君修取昆侖。

二十八

靈臺不畱一物﹐收神歸到神中。十二樓前春水﹐赤龍雪浪研空。

二十九

靈物何常有病﹐九竅百骸自安。有病不須服藥﹐只俏返照內觀。

三十

妙用循環不絕﹐搬運豈假河車。點靈和常在﹐自然金鼎丹砂

三十一

學道須積陰德﹐不然動有障魔。若有宿植根本﹐自與福力相和

三十二

廣成千二百歲﹐守一能處其和﹐昨有嬰兒詫女﹐交親須藉黃婆

三十三

眾生如未成佛﹐終不取此泥團。此道殊途一致﹐老子卽是瞿曇。

三十四

如來教俱烯羅﹐冥心觀鼻端白。消息身心內明﹐圓通斯爲第一。

三十五

足忘腰忘心忘﹐一性湛然常寂。顏回能忘所忘﹐所以能適其適。

三十六

短命死非不幸﹐定是脫殼神遊。故𨿽天縱將聖﹐須讓他出一頭。

三十七

鍾離靈寶畢法﹐修眞直至超升。諄諄明告學者﹐只患人不能行。

三十八

學者必求名師﹐名師世問難遇。修行若是到時﹐神仙自來濟度。

三十九

陳搏神超形悴﹐於世功行未圓。蓬萊云歸獨步﹐直須行滿三千。

四十

學人愼毋貪睡﹐夢中引入諸邪。若要眞元不散﹐釣出心中毒蛇。

四十一

學道不必貪多﹐勤心拳拳守一。靈源志中有云﹐得了善時勿失。

四十二

知寒先須著衣﹐覺暖漸次解脫。坐避濕气賊風﹐食忌生玲硬物。

四十三

純陰無陽曰鬼﹐純陽無陰日仙。呂公號純陽子﹐所以得成其天。

四十四

大道如行正路﹐冥行或入多岐。攝汝神將來舍﹐無空未免勃蹊。

四十五

挾勇必有機心﹐能定而後能應。用志不分凝神﹐盡性以至於命。

四十六

達理必明於權﹐無權徒執厥中。聖之愼其可與﹐能權萬法皆通。

四十七

陋巷不改其樂﹐不違終日如愚。離形超然自喪﹐是名列仙躍儒。

四十八

學人要明眞一﹐先須識取根元。根如木之根本﹐元如山頂昆侖。

四十九

陽龍气中眞液﹐陰虎液中眞气。兩者交通成和﹐結成眞胎赤子。

五十

兩个壺中一景﹐倒拽九牛上嶺。上得嶺可長生﹐失腳向門前等。

五十一

金風吹坎中陽﹐此是吵道出處。有人二百餘歲﹐至今行此一句。

五十二

通天地人曰儒﹐固要貫通佛老。呂公亦是同人﹐讀《金剛經》悟道。

五十三

成就金剛種智﹐其經祕密甚深。昔人只悟一句﹐無所住生其心。

五十四

任意常在丹田﹐溫溫保養下元。別無施爲作用﹐任者任其自然。

五十五

學人要淨三業﹐如龜藏護六根。定中水火如透﹐眞眞外無眞。

五十六

形煉气气煉神﹐道集虛虛生白。上下天地同流﹐妙用通四比辟。

五十七

十二玉樓申虎﹐九重丹闕庚能。天光透昆侖頂罔象入水精宮。

五十八

淸淨無中旣無﹐圓覺幻滅亦滅。超然興道合眞﹐見性是佛。

五十九

父泥丸母雌一能守一萬事畢﹐元熙如如不動﹐何勞咽漱呼吸。

。六十

太上道一而已﹐如來餘二非眞。一識取本來面目﹐火患爲吾有身。

六十一

玄牝之門甚祕﹐祟鑰造化胚胎。一明知不是口鼻﹐高尙勇猛踏開。

六十二

偃月鑪最難尋﹐高尙曾有此句。只在此个山中﹐云深自不知處。

六十三

潛神遊方之外﹐自在與天爲徒﹐浪說九年大妙﹐都來片餉工夫。

六十四

內丹須煉外丹﹐二者不可偏廢。丹成更積陰功﹐此人必定住世。

六十五

睡則玉女分胎﹐起來鱉魚擺尾。熙定眞息乃長﹐鑑明塵垢不止。

六十六

西山有《會眞記》﹐分別龍虎陰陽。五識五補妙訣﹐學者請細消詳。

六十七

以陽養陽尙陽﹐以陰諫陽甚難。開天門地戶﹐衡夾脊透雙關。

六十八

道高則輕富貴﹐心淨可學神仙。人我浪爭客气﹐逍遙自養長年

六十九

專意積精適神﹐無使思慮營營。虛無自然生道﹐眞靜永保長生。

七十

有動不動中動﹐有爲不爲中爲。形端而表自正﹐德全其神不虧。

七十一

至道大不容聲﹐造形悟而默識。入於不死不生﹐浩劫天地爲一。

七十二

象爲無象之象﹐體乃物體之體。存則百骸俱生﹐亡則九竅皆死。

七十三

天地萬物之盜﹐聖人能明盜機。害生恩恩生害﹐要再番察其宜。

七十四

悟藏榖俱亡羊﹐掉史砳均失性。藏乎無端之紀﹐調以自然之正。

七十五

日損損之又損﹐資深深之又深。靈臺無事生定﹐切忌勞形悚心。

七十六

後醒當懲前醉﹐今是因悟昨非。我生自有性命﹐何人與論眞機。

七十七

至道窈窈冥冥﹐冥冥中獨見曉。人皆背覺含塵﹐誰肯回光返照。

七十八

由戒定生智慧﹐自小成入大成。悟太一含眞黑﹐知肘後飛金精。

七十九

上下三官升降﹐收斂五黑同歸。金烏攝得玉兔﹐龜兒變作蛇兒。

八十

乾以健而左旋﹐坤以順而右轉。八卦九九循環﹐志滿神光自現。

八十一

嘗聞知者不言﹐吾今豈日眞知。多言曉曉不已﹐姑爲學者指迷。

修眞十書雜著捷徑卷之二十竟

修眞十書雜著捷徑卷之二十一

西嶽竇先生修眞指南

無知子問林屋逸人曰﹕𨿽知道在虛無之中而未識虛無之境戶人居生死之內而未審生一死之門﹐欲願明其理以指示﹐仍使後學以聞焉。逸人答曰﹕求虛無者當須內觀﹐求於外者去道遠矣。我嘗念昔有五公子問太上虛無之地﹐

太上日﹕虛無之地有五﹐城門者﹐乃子五指問也﹔負重之國者﹐兩腳也﹔輕庭之屋者﹐兩膝也﹔無極外國者﹐兩臉也﹔無極自然之國者﹐臍也﹐太淸虛無之屋者﹐腹也。靑龍白虎朱雀玄武者﹐大小腸胃也﹔束方甲乙木者﹐肝也﹔南方丙丁火者﹐心也﹔西方庚辛金者﹐肺也﹔北方壬癸水者﹐腎也﹔中央戊己土者﹐脾也﹔十二國者﹐兩手十二經脈也﹔九重之臺者﹐咽喉也﹔天公當門而坐者﹐舌也﹔二十八元士者﹐齒也﹔日月在兩邊者﹐兩目也﹔天門地戶者﹐兩耳也﹐松梧河水之問者﹐眉也﹔上有盤石廣大者﹐額也﹔修眞之士思惟神气出官者﹐出身中之神也﹔三五功曹者﹐三島五靈宮神也﹔五體眞官者﹐五體神也﹔五气君者﹐五藏神也﹔左右官使者﹐兩腳也﹔左右捧香侍者﹐兩手大指也﹔傳言玉女者﹐小指也﹔五帝直符者﹐五指也﹔三十六人出者﹐出身中十二宮室二十四气神也﹔三气正神者﹐神及气與形也。故形非神不安﹐非气不行﹐气非形不立矣。四海者﹐心爲血海﹐腎爲气海﹐腦爲髓海﹐脾爲五穀之海也。五湖者﹐五藏各有液﹐所主之位東西南北中是也。九江者﹐小腸上下有九曲也。頂日上田﹐心日中田﹐腎日下田﹐卽三島也。闈苑﹐卽根源也。華池在齒舌之問﹐元潭在小腸之下﹐瑤池出丹闕之前﹐昆侖上接玉京﹐天池正充內院﹐鳳池則心肺之問﹐玉池在唇齒之內。神水生於气中﹐金波降於天上。赤龍住處﹐自有瓊液玉泉﹐偃月曲江﹐皆是左右兩目﹐鵲橋正屬鼻梁﹐解脫樓乃同泥丸﹐歡喜樓人中卽是。如此名號﹐未可備陳。凡人之生也﹐初父與母交精血﹐造化而成於形。若父精先進﹐母血後行﹐則血包精爲男﹐乃先生其右腎﹐故屬陽﹐應日主三魂降精气赤而鎭丹田﹐故命脈在右手之尺部也。若母血先進﹐父精後來﹐則精裹血爲女﹐卽先生其左腎﹐故屬陰﹐應月主七魄降眞气黑而鎭子宮﹐故命脈在左手之尺部也。男子先生右腎﹐右腎生脾﹐脾生肝﹐肝生肺﹐肺生心﹐心生小腸﹐小腸生大腸﹐大腸生膽﹐膽生胃﹐胃生膀胱﹐膀胱生左腎﹐左腎生三焦﹐三焦生三元﹐女則胃生三焦﹐三焦生右腎﹐右腎生膀胱﹐膀胱生三元。三元生八脈﹐八脈生十二經﹐十二經生十五絡﹐十五絡生一百八系絡﹐系絡生一百八十五孫絡﹐孫絡生一百八十五湟絡﹐湟絡生三百六十五穴﹐穴生三百六十五骨﹐處胎十月而生。始者一月爲胞﹐精血凝也。二月爲胎形﹐兆胚也。三月陽神爲三魂﹐動以生也。月陰靈爲七魄﹐靜鎭形也。五月五行分五藏﹐以安神也。六月六律定六府﹐用滋靈也。七月七精開七竅﹐通光明也。八月八景神具降﹐眞靈也。九月宮室羅布﹐以定精也。十月气足﹐萬象成也。內有五藏﹐外應五行。經日﹕受胎之初﹐所生二腎﹐左爲玄﹐玄以升气﹐上傳於肝﹔右爲牝﹐牝以納液﹐下傳膀胱。玄牝本乎無中來﹐以無爲有﹐乃父母之眞气納於純陰之地﹐故日谷神不死﹐是謂玄牝﹐玄牝之門﹐可比天地之根。自腎而生五藏﹐六府存焉。肝日靑龍木﹐在左﹐無英居焉﹐制三魂也﹐其气從脊勝左畔上入眼﹐化爲淚﹐名眞木﹐餘气流入上聘左畔﹐名玉液也。肺曰白虎金﹐在右﹐白元居焉﹐制七魄也﹐其气從脊勝右畔上入鼻﹐化爲涕﹐名眞金﹐餘气流入上聘﹐名金液也。心日朱雀火﹐在上﹐司命居焉﹐納生源也﹐其气從胸前左畔上入舌﹐卻入心﹐化爲血﹐名眞火﹐餘气流入舌下左畔﹐名神水也。腎日玄武水﹐在下﹐桃康居焉﹐保精根也﹐其气從脾右畔上入耳﹐化爲耳塞﹐卻下腎名﹐眞水﹐餘气流入舌下右畔﹐名華池也。脾曰勾陳土﹐處其中央﹐長生大君居焉﹐其气從脊右畔上來入腦﹐化爲涎﹐名眞土﹐餘气流入唇頰內﹐名玉池也。經曰﹕眉下五輪全在定中起。五輪者﹐眼也。有血輸﹑气輸﹑水輪﹑金輪﹑瞳輪﹐謂主息入定中作也。眞人曰﹕定中運水火於目中也﹐故崔公以眼爲鏡﹐要得之五力。乃大道之源﹐皆在眼力也。白睛屬肺﹐赤脈屬心﹐黑睛屬腎﹐臉黃屬脾﹐中有一點瑩明者﹐屬於肝。五藏精元聚在於眼也。五藏气全﹐則有五色神光﹐五藏懷寶﹐則眼內視眞景﹐明如白晝。五藏衰則神光不明﹐五藏絕則神光落而死矣。又曰﹕眼爲金剛之門﹐鼻爲鑪鰲煉金之門﹐戶鼻乃主息出入﹐爲气本由崇鑰也。金剛乃元神也﹐出入眼中﹐能內視久視則長生矣。金公者﹐肺中唾﹔詫女者﹐心中血也。嬰兒者﹐腎中精也﹔黃婆者﹐脾中涎也﹔七寶者﹐神气脈精血唾水也。亦爲七返眞制。先令一身滋潤﹐然後能生水﹐水盛能生唾﹐唾盛能變血﹐血盛能煉精﹐精盛能補腦﹐腦盛能壯气﹐气盛則神全矣。人之一軀﹐以應五行生成之數。心之上日九天﹐腎之下日九地﹐腎到心八寸四分﹐心到重樓第一環到頂八寸四分﹐則日泥丸絳宮﹐太一帝君居焉﹐總眾神也。自腎到頂凡二尺五寸二分﹐計八十一丈元气﹐以應九九純陽之數。凡一晝夜﹐漏水下一百刻﹐每一刻折六十分﹐共六千分﹐每一十分人息之出入有亡十二息半。凡百刻之中﹐天左旋而地右轉﹐人之气血以合三才﹐榮衛皆通天地之正气。一呼一吸﹐謂之一息﹐經絡開辟﹐呼吸往來﹐晝夜之問﹐有一萬三千五百息﹐呼吸皆等。所呼者自己之元气﹐從內而出﹔所吸者天地之正气﹐自外而入。根源牢壯﹐元陽無損﹐呼吸之問可奪天地之正气矣。淸者榮而濁者衛﹐悉乃流通﹔橫者絡而縱者﹑經﹐盡得舒暢。然後寒暑不能侵﹐勞苦不能害﹐體彊而骨健﹐气爽而神淸﹐常爲不老之人﹐永保無疆之壽。眞龍眞虎者﹐坎離也﹐心腎也。龍虎交媾﹐以煉金丹。《天寶內經》曰﹕嬰兒姥女﹐炁合黃庭者﹑是也。以至功成行滿﹐則﹐爲神仙﹐長生不死之道矣。

天元人藥鏡

崔眞人希範迷

余少遊雲水﹐曾遇至人論養生之衍﹕修龍虎之要﹐須知三川福地﹐異境靈壇﹐苦歷煙霞﹐巡諸聖迹﹐每將接道之倡﹐互認鈴同。余𨿽未親鼎妒鑪﹐略啟玄奧﹐撰天元之祕法﹐顯龍彎虎之妙道﹑鉛汞之根源。好道同流﹐幸垂一覽。

原夫大朴旣分﹐黑降萬物﹐系乎生死。死者未明生﹐生則形存﹐死則亡軀。存亡可捨﹐與道合眞。生乎神﹐馭於精﹐而盛於物。物之最靈﹐惟其人也。身者乃神化之本﹐精於人也若水浮航﹐黑於人也如風揚塵﹐神於人也似卜野馬聚空。水个則航止﹐風息則塵靜﹐野馬散而大空長存。精能固物﹐炁能盛物﹐精黑神三者﹐心可不動﹐其變化也﹐外忘其形﹐內養其神﹐是謂登眞之路。嗜欲縱乎心﹐孰能久去﹖哀樂傷州乎志﹐思慮役乎神﹐孰能久忘無﹖利祿勞乎身﹐孰能久捨﹖五味敗乎精﹐孰能久節﹖酒醴亂乎精﹐孰能久絕﹖食佳肴﹐飲旨酒﹐顧以妹麗﹐聽以淫聲﹐𨿽精炁彊而反禍於身﹐耳目快而致亂於神。有百端之敗道﹐無一芥之希眞﹐安有養身之驗耳。夫學道者﹐外則意不逐物﹐內則意不隨心亂﹐湛然保於虛寂﹑造乎淸淨之域。譬如起屋之勞﹐假一息之形炁﹐尙穌神歸其淸﹐而況契於道﹑保眞丹所哉。嵇康謂﹕仙必。可力致而學得﹐在乎稟炁之自然也。如蟬蛻空﹐坐忘尸解﹐投胎奪舍之法﹐鉛汞之精﹐坎離之妙﹐。禦風逐雨﹐飛亮步水之徒﹐軒轅化龍而出世﹐秦人駕鳳'以沖虛﹐學而然後爲神仙者﹐古今有也﹐豈爲無術而致神仙者也﹖生於方內﹐知而有神仙儀﹐及於方外之士者﹐賢人也﹐遠人也﹐志人也。學而不已日賢﹐賢而不已曰聖﹐聖而不已曰神﹐神而不已日廓然。衝乎宇宙之外﹐出乎天地之問。陰陽外合則生乎形﹐內則生乎神。心爲神主﹐無幽不燭﹐無滯不通﹐守默定心﹐心定則炁和﹐炁和﹗財精凝﹐精凝則神靈﹐神靈則通眞。。夫寢者有夢﹐則神尙役其所﹐旣勞心歸所思﹐夢寐之問﹐心如。得其自然安靜﹐元炁降而偶合衝｀虛之理﹐是謂至人無夢也。夫養內丹者﹐身法乎鼎﹐精炁像乎鉛汞﹐坎離像乎水火。神明爲體﹐狀乎變化之靈﹐久而精妙於炁﹐神靈淤精而脫於形體者﹑類玆鉛汞浮沈也。心去火者﹐炁也﹐炁者﹐命也﹐得之於心﹐而失之於心也。火者﹐生死之命也。心者亡精動炁之時﹐事保於淸諍也。人之養丹﹐如龍之養珠﹐如孕婦養胎﹐舉止護持﹐恐有所傷﹐待其功成﹐內事驗﹐丹之力。若亂心敗黑﹐勞體傷神﹐慚而耗散眞胎。老子所謂如持盈滿之器﹐一心內覓﹐無令外求。日月者﹐天地至精﹔坎離者﹐人身大藥。故聖人密外而知內﹐以明神變之功。蚌胎兔孕﹐犀角鵲肢﹐貧頸鱉影﹑蚪螂之子﹐而蝶贏祝之﹐炁不交也﹐精不接也﹐存之於心﹐而通於神也。故《易》云﹔寂然不動感而遂通中非天下至精﹐孰能與於此﹖必可名狀。至於犬馬之賤﹐尙知有玄關之要﹐有心定志﹐。脫質遺形﹐況於靈乎萬物者﹐治養生之術﹐長生久視之法﹐希夷自然之理耶﹖至於刻骨洗心視金石之志﹐隆師親友﹐不﹑限貧賤富貴﹐榮辱是非﹐不侵世務﹐頃刻之問﹐敢忘於道﹖細行不遺﹐終累大德。決取神仙﹐非定志不能大德。得哉至言。皇天無親﹐惟德是輔。

內丹之圖﹐於後唐庚子歲望偶﹐至一眞人崔希範述。

坎離交媾之圖

修眞十書雜著捷徑卷之二十一竟

修眞十書雜著捷徑卷之二十二

勸道歌下

亂性多因縱酒﹐損眞愼勿傷茶。太飽難於克化﹐饑時頻喫些些。

知足可以常足﹐無思自是無邪。若愛淸虛恬淡﹐何羨富貴榮華。

天眞自然蠦鼎﹐赤水種就黃芽。百病生於元炁﹐一頂要聚三花。

妙用六通四辟﹐循環運轉河車。大道本來平易﹐學流浪自波查。

三教元無二道﹐和同都爲一家﹐愛河豈有窮極﹐苦海浩五津涯。

柰何迷疑貪著﹐白玉自作痺瑕。不積涓埃功行﹐因循自滿恆沙。

幸有超脫門路﹐勿使六賊邀遮。回機便同本得﹐熟煉鉛汞丹砂。

決定長生久視﹐平地紫府煙霞。登山各自努力﹐千里毫釐不差。

莫待臈月三十﹐是時追悔怨暛。

虛靖先生《大道歌》﹐司馬子微《坐忘歌》何仙姑亦作《證道歌》﹐其言深切著明﹐有補於世﹐予因拾神仙之遺旨﹐作《勸道歌》﹐普勸修眞﹐同證大道。至遊居士曾慥書。

次韻勸道歌王承緒

養疾扶衰在酒﹐養疾扶衰﹐固神養炁﹐酒爲百樂之長。淸神爽气惟茶﹐茶味淸神爽气勿令損气。《本艸圖經》。素淡之食加倍﹐五腥之味減些。《黃庭經》曰﹕五味外美﹐邪炁鮏臭。升神明﹐胎炁零。保養元和正和正炁﹐無病可卻。若要跳出生死﹐先須識破浮華。四獸分爲四象﹐靑龍﹑白虎﹑朱雀﹑玄武。五炁產出五芽。五芽者。五藏眞炁。鼎內煉成大藥﹐目前自現金花。《畢法》。曰﹕金液旣成﹐自現金花。按日循緣八卦﹐隨時般三車。小河車﹐大河車﹐紫河車。《畢法》旣悟火棗無核﹐莫使交梨有查。旣日三山有侶﹐自知四海五家。此二句全是海蟾語雲水千重活計﹐松蘿萬頃生涯。朱譎合眞有象﹐《畢法》曰﹕形若彈丸﹐如色朱譎。元珠耀形無瑕。結庵曾棲艸觀﹐鍾離在終南山艸樓觀結庵三十年。化胡遠度流沙。老君西升以化胡人。有一門庭可入﹐都鹿网相庶。仙骨換卻俗體﹐呂公曰﹕乞與貪儒歡仙骨。眞汞休認凡砂。平叔曰﹕有人要識眞鉛汞﹐不是凡砂俗水銀。忽化何須出殼﹐呂公不出殼﹐化火龍飛去。久行必定飛霞。《黃庭經》曰﹕必久行之飛若神仙親傳祕訣﹐不得時刻有差。《畢法》日﹕以時行法﹐以法求道。迷徒不肯畱意﹐端坐待盡可嗟。承緒﹐字紹之﹐儒學登科﹐爲夔州教授。少得吞日精月華之衛﹐後悟道﹐年八十餘。康彊如壯時。此歌可知其爲人。紹之洛州人﹐蔡疑榜。

紹之教授見和《勸道歌》深明至理復歌元韻

饑飧不嫌惡食﹐薄酒勝飲釅茶。享用𨿽有分量﹐何似惜福畱些。

气和自無諸疾﹐心正可辟眾邪。日夜抱元守一﹐朝昏含英咀華。

陰魄都齊消滅﹐陽光內現萌芽。此是眞如般若﹐無非翠竹黃花。

淵澄似開明鏡﹐默運如轉噪車。常珍嗜膾與炙﹐異味屏梨與查。

九還七返成道﹐十洲三島爲家。但使凡心去盡﹐方驗吾生有涯。

超然離形釋智﹐渙若蕩穢滌瑕。大道分明直截﹐多岐委曲周遮。

學而不斷貪欲﹐辛苦作飯蒸砂。窮年系風捕影﹐難將種玉飧霞。

大成是爲究竟﹐入處各有等差。一朝火龍透出﹐舉世仰望咨嗟。

承緒再用前韻

气壯何須飲酒﹐睡少不必啜茶。一點淸虛有味﹐六塵離著無些。陽藉三魂作主﹐陰藏七魄爲邪。《畢法》曰﹕三魂爲陽藉常數﹐令人生﹐七魄爲陰藏常數﹐令人死。運化常隨北斗﹐采眞默契南華。《南華經》曰﹕是謂采眞之道。性明養道無損﹐心地種丹有芽。蔭仗長春琳幹﹐《黃庭經》曰﹕萬木有條可蔭仗﹐兪其成七寶身也。香聞不謝天花。出《老子太淸經》。撞開內院金虎﹐愚曰歸內院。燒透昆侖火車。西華夫人曰﹕運火車燒透昆侖。九醞斟酌不盡﹐《中黃經》曰﹕主生有九醞仙釀﹐斟酌不竭。三桃王母仙桃﹐碧玉桃﹐蟠桃。咀嚼無查。玄鶴飛來作伴﹐白雲深處爲家。超出迷津有數﹐沈淪苦海無涯。功成自然多驗﹐行滿誰指纖瑕。取玉皆因剖石﹐求金亦自淘沙。得上十洲祖洲﹑瀛洲﹑玄洲﹑炎洲﹑長洲﹑元洲﹑流洲﹑生洲﹑鳳麟洲﹑聚窟洲。路去﹐自有五彩雲遮。旣悟神鑪有藥﹐何勞九鼎飛砂。男子爲神鱸﹐女子爲金鼎。有志嗽泉枕石﹐甘心釣月棲霞。小法千門甚眾﹐《畢法》曰﹕旁門小法不合大道。許眞君日﹕三千六百法。直路一條不差。平叔曰﹔一條直路上天堂﹐別有門庭終皆會。若不速修下手﹐樹枯空有呼嗟。《黃庭經》曰﹕葉去枝枯失靑﹐又如人津气旣衰形必瘁。

慥三用韻

休誇飲一石酒﹐莫羨喫七碗茶。三杯可通大道﹐食後漱齒呷些。東坡云﹕食後以茶漱齒﹐肥減茶去而脾胃不知。五气收歸丹竈﹐一念不涉諸邪。盎盎精神滿腹﹐徇徇个倡無華。三田靈芝發秀﹐九碗蘭茁其芽。玉池充溢肥水﹐《黃庭經》曰﹕玉池淸水上生肥。紫雲蓋覆黃花。李仙君詩云﹕黃花生紫雲。上關下關緊閉﹐天鼓振響雷車。日啖靑精香飯﹐不食苦李生查。紛紛旁門小法﹐籍籍諸子百家。遊心在方之內﹐望道眇天一涯。疇能超然了悟﹐純全其德不瑕。用之寶如金玉﹐不用棄若塵沙。﹝神仙論》云﹕用之如金如玉﹐不用如泥如土。明鏡本來無垢﹐拂拭勿使塵遮。。畱侯何用辟穀﹐勾漏徒訪丹砂。溫溫尺宅光透﹐紅潮舒散綺霞。三千功圓行滿﹐靡有毫髮過差。直上淸都絳關﹐羣仙指點興嗟。

承緒三次韻

少斟朱博案酒﹐前漢朱博﹐案上不巒三杯。罕烹陸羽神茶。陸羽﹐茶神。腸瘦如繩有驗﹐道人之腸如繩﹐眞炁充﹐食自減﹐腸自縮。心熾似火無些。不能墜心火﹐肚嬪而與物爭。一气常通九竅﹐一竅气不通卽病。百骸莫受百邪。八方邪炁。當使寒灰復焰﹐須令枯木生華。返老還童。除欲要固命蒂﹐眞精爲命蒂。絕愛自長道芽。虛則道生。旣悟無中有物﹐老子日恍兮惚兮其中有物。自然水裹開花。西華曰﹕水中花發四時香。但取離宮鳳髓﹐呂眞人詩曰﹕下用南方赤龍髓是也。休隨門外羊車。《蓮經》曰﹕羊車﹑鹿車﹐今直門外。別法鼎器﹑多病﹐鼎有十法。自家園菜少查。平叔曰﹕似何家園下種栽菜﹐成當自絕眞胎。得道實無所得﹐《老子淸序經》曰﹕𨿽名得道﹐實無所得﹐爲化眾生﹐名爲得道返本。出家不在離家。每意未絕﹐𨿽離家尙俗。若諸念斷﹐若在家猶出家也。返本不出身內﹐饅忙徒走天涯。施眞人詩日﹕饅忙人護走﹐不求自己別求難。性根本來無累﹐命寶元自絕瑕。平叔曰﹕命寶不宜輕弄。煉丹須憑主洞﹐玉洞玉峯。得藥號日金沙。有金沙鼎。奧旨宜宗老氏﹐頑空休泥盧遮。毗盧遮那﹐佛語。若欲煉形成气﹐須教變汞爲砂。﹝畢法》曰﹕煉形成气乃爲地仙。又日汞變而爲砂﹐鉛變而爲金丹。通玄前有黃谷﹐黃帝遇黃穀子﹐穀子曰﹕別有通玄之語。修眞別有靑霞。靑霞子得道﹐垂訣千世。子細推窮二教﹐道釋。長生寂滅有差。焚身妄求舍利﹐七寶壤卻堪嗟。人稟七寶身。

通判蓬州軍州事郭耶次韻

保形保生保命﹐戒色戒酒戒茶。夜气若要長在﹐晚食尢宜臧些。養心莫如寡欲﹐存神須是閒邪。辧得天淸地濁﹐吞取日精月華。寒灰便可發焰﹐枯根立得生芽。學者捨本逐末﹐病眼執著空花。罔窮聖道一轍﹐徒誦丹書五車。正似煉金和鑲﹐何殊嚼蔗吞查。

不知達人到此﹐元始浩劫爲家。燕坐能事畢矣﹐已徧海角天涯。鑑明不受微垢﹐玉潔靡見纖瑕。視軒冕如桎桔﹐棄財寶若泥沙。曲江一輸秋月﹐豈容霧掩云遮。盤旋火龍水虎﹐和合陰汞陽砂。眞身自然騰化﹐駕鳳高淩紫霞。哀哉旁門小法﹐作用千種參差。个个辛苦無成﹐臨老空自悲嗟。

修眞十書雜著捷徑卷之二十二竟

修眞十書雜著捷徑卷之二十三

臨江仙

子後寅前束向坐﹐冥心琢齒三十六通。嗚龍。嗚天鼓三﹢。托天三次﹐每次行嘻字气。回顧握固按腿﹐左右各三﹐先右次左﹐左行噓字气﹐右行哂字气也。眼光摩。挫按手摩眼七次﹐閉目轉睛七次﹐以中指節撚太陽三﹢六。張弓左右二三十挽﹐每次行呵字气。仍踏弩﹐左右各三次﹐每次三挽七踏﹐行呵字气。升降挽鱸多。左右運轉輸鱸三十六﹐行吹字气。三度朝元三次﹐每次按腿閉目咽气﹐名爲朝元﹐每次行吹字气。九度轉﹐想气自丹田轉九交。背摩盤足閉气﹐搓手熱摩擦腎兪上下﹐行吹字气。雙擺按腿暝目閉气﹐三﹐右搖擺身不限數﹐名鱉魚擺尾﹐行呵字气。扳舒腳以手﹐低頭扳腳﹐行呵字气。拏。跪膝反手左右學腳跟三次﹐每次行呼字气。虎龍交際咽元和﹐以舌攪取津滿口嗽三﹢六﹐一气分三咽﹐閉住﹐搓﹑按兩手極熱﹐徧身擦﹐令微汗出。挑甲罷﹐左右臂舉手齊發﹐徧挑十指甲﹐不限數。便可躡姻蘿。凡行吹腎呵心噓肝嘻三焦咽肺呼脾六字﹐不可令耳聞聲。出气欲細而長。凡行持﹐皆閉气﹐行持罷方吐气出﹐呼所行字。鍾離先生《八段錦》﹐呂公手書石壁上﹐因傳於世。其後又有竇銀靑《八段錦》與小崔先生《臨江仙》詞﹐添六字气於其中﹐恨其詞未盡。予因擇諸家之善﹐作《臨江仙》一闋﹐簡而備且易行﹐普勸遵修﹐同證道果。紹興辛未仲春至遊居士曾慥記。

滿庭芳

二气旋還﹐三宮升降﹐往來於是無窮。透關神水﹐鉛汞過三峯。返復周流八脈﹐戊己煉﹐陰虎陽龍。凝情處﹐金光朗朗﹐身外見形容。靈光﹐眞造化﹐天機探遠﹐推測難通。等利名酒色﹐恰似秋風。大道玄鑪進火﹐三田內﹐養出神功。功成後﹐金書來﹐詔平步赴瑤宮。

永遇樂四首

个个修行﹐人人咽納﹐誰悟眞道。曲徑多歧﹐旁門小法﹐誤了人多少。容成豈是﹐神仙究竟﹐采藥饅多鑪龜。忽一朝﹐脫卻桶底﹐性根壞倒。爭如內觀﹐無爲淸爭﹐學取本來莊老。匹配陰陽﹐抽添鉛汞﹐八卦爲端表。人生如夢﹐流年似箭﹐回首也須聞早。一貪迷戀﹐春花秋月﹐甚時是了。

右一

萬法由心﹐應觀法界﹐一切心造。老子瞿曇﹐同歸去揆﹐不離心是道。一從識得﹐坎離交濟﹐煉藥粗知昏曉。騰雨飛﹐蟾宮兔走﹐丹闕更無煩惱。气中眞液﹐液中眞气﹐和合不多不少。種出黃芽﹐煉成赤水﹐龍虎交圍繞。﹢還七返﹐工夫到後﹐還我舊時年少。三千功圓行滿﹐怨時是了。

右二

學道修心﹐存神煉性﹐直要輕補腦還精﹐流水不腐﹐戶樞終木蠹。日魂月魄﹐搏歸鑪鼎﹐眞炁自然畱聚。把心猿縛住﹐意馬追回﹐迥無塵慮。定明有﹐陽龍陰虎﹐水火透時爲度。八段奇文﹐千口活法﹐向上有一路。呂公高尙﹐未離人世﹐有分也須相遇。約十洲三島﹐縿鸞跨鶴﹐大家同去。

右三

養水養精﹐養神養血﹐先須養气。日月陰陽﹐六爻八卦﹐細看《參同契》。靈軀靈寶﹐千言萬語﹐不過坎高兩字。向昆侖嶺上﹐返本還元﹐要明終始。一身𨿽小﹐如同天地﹐八萬四千餘里。玄牝之門﹐生生萬化﹐都在沖和內。此眞眞外﹐別無眞諦﹐方信道一而已。異時見鍾呂﹐如有未明﹐請師指示。

右四

世問有道人﹐以旁門小法迷誤學。有二三名公自云﹕人生豈不擘﹐得活數百歲。爲房中衛﹐自以爲莫已若﹐桶底一旦脫去﹐性根墮落﹐追悔何及﹖束漢載玲壽光學容成公禦婦人法﹐年可百五六十歲﹐須髮盡白﹐而色理如三四十時﹐亦不免於死。壽光尙爾﹐屍不及壽光者乎﹖予作《永遇樂》四詞﹐因勸世人迥光返照﹐直深戒爲容戶中成之衛者﹐庶幾覺悟﹐聿修淸諍無爲之

地﹐方爲究竟。

漁家傲四首

至道不遙只在邇﹐毫釐差失如千里。道是難來元卻易。如相契﹐一超直入如來地。水火交時爲旣濟﹐三尸六賊都回避。只此長生仍久視。身口意化成一點沖和气。

右一

神是性兮气是命﹐神不外馳气自定。幸有崔公《入藥鏡》。如究竟﹐全眞鳥甩固蒂歸根靜。主客內明方外應﹐靈臺集發天光瑩﹐兩个壺中一片景。急修省﹐莫待臨渴去掘井。

右二

精養靈根神守气﹐天然子母何曾離﹐晝夜六時長在意。三田內﹐溫溫天地中和水。十二樓前白雪膩﹐九宮臺畔黃芽遂﹐日月山頭朝上帝。神光起騰身直出姻霄外。

右三

我有光珠無買價﹐光明常照芝田下。更沒之乎並。者池。﹟知音寡﹐世間誰是能行者﹖一萬精光渾守舍﹐四百四病都齊罷﹐透出火龍歸造化。回仙駕﹐更無一點塵隨馬。

右四

促拍滿路花三首

抱元能守一﹐四大自輕安。心中須返照。幾曾閒﹐金烏喃耀﹐飛入爛銀盤。心心心是道﹐只在心心﹐更於何處華能幾日﹐便凋殘。修眞甚易﹐積行累功難。勸君彊爲善﹐五濁三途﹐便爲云島神山。

右一

人能常淸靜﹐天地悉皆歸﹐麼眞含眾妙。入希夷﹐昭文不會﹐气候有成虧。妄心寂滅盡﹐困睡饑飧﹐更無作用施爲。自然鑪鼎就﹐光彩透簾幃。玉池神水湧﹐上生肥。如人飲水﹐玲暖自家知。自家性命事﹐自家了得﹐自家性命便宜。

右二

若論修養事﹐知有幾多門﹐諦當歸宿處﹐是靈源。至眞至道﹐簡易合乾坤。坎離並水火﹐止是荃蹄﹐粹然一點長存。。个中如薦得﹐悟了五千言。金聶飛肘後﹐透昆侖。淸江九曲﹐一棹破姻昏。水擊三千里﹐九萬鵬程﹐化成元是冥餛。

右三

修眞十書雜著捷徑卷之二十三竟

修眞十書雜著捷徑卷之二十四

太上傳西王母握固法

正身端坐﹐想心中紅日﹐輸如錢大。稍暖﹐從左脇直放下丹田﹐下左足心﹐稍暖﹐又存火從下燒上臍下丹田﹐漸漸方過右足。又候腳心稍暖﹐從下發火燒至丹田。便從右脇上過胸﹐直從降下﹐直至下丹田。又從下丹田放上心頭﹐昭一見五臟。此乃上則爲降﹐下則爲升﹐則天地升降之法。便直放下丹田﹐下膀胱中﹐穿過尾問關﹐鑿開雙腎﹐取兩道白气﹐從夾脊直上泥丸﹐分作三路直上頂門。候囪門稍暖﹐又想珠從鵲橋內放下口中﹐慢下放過重樓十二環﹐到中宮﹐神水滿則分作三口﹐下中宮。又存膀胱中有黑气一道湧上心頭﹐方閉目收神入中官﹐候眼前有報應﹐或目前如金花﹐或如白絹隊隊過﹐或是滿室之光﹐或是隔窗之光能見小字﹐就此光中千日之內可出陰神﹐或乃緣一年七十二候足﹐便可出神也。

抱﹣說

道生一﹐一生水﹐水生精。精者﹐一物也。抱一則與精合﹐脫一則與精高。精生而气全﹐气全而神全﹐神所以制魂定魄。精者﹐天地萬物所由生成之﹐然精常管人﹐而人常費之﹐竅漏無度﹐至於中乾以死﹐死則非高也非精高之﹐人自高之耳。莊子曰﹕不高於精﹐則謂之神人。故管精則失靈﹐沈爲下鬼矣。而有能全之者﹐是豈尋常所能至哉。

保精神

精者神之本﹐气者神之主﹐形者神之宅也。故神太用則歇﹐精太用則竭﹐气太勞則絕﹐是以人之生者神也﹐形之托者气也。若气衰則形耗﹐而欲長生者﹐未之聞也。夫有者因無而生焉﹐形須神而立焉。有者無之館﹐形者神之宅也﹐儻不全宅以安生﹐修身以養神﹐則不免於气散歸空﹐遊魂爲變。方之於燭﹐燭盡則火不居﹐譬之於堤﹐堤壞則水不存矣。身勞則神散﹐气勞則命終﹐形瘦則神斃﹐神斃則精靈遊矣。已閒﹐遊者無一返期﹐旣朽者無生理﹐故神者魂也﹐魄者陰也﹐神能服气﹐形能食味﹐气淸則神爽﹐形勞則气濁。服食者千百不死﹐故身飛於天﹔食穀者千百皆死﹐喝故形歸於地。人之死也﹐故形歸於地﹐人之死也﹐魂歸於天﹐魄落於泉。水火分散﹐各歸本源﹐生則同體﹐死則拍捐﹐飛沈各異﹐稟之自然。行者譬如一根之木﹐以火焚之﹐姻則上升﹐灰則下沈﹐亦自然之理也。夫神明者﹐生化之本﹔精气者﹐萬物之體。全其形則生養其精气﹐則性命長存矣。

三茅眞君訣

神養於气﹐气會於神﹐神气不散﹐是謂修眞。子不離母﹐母不放子﹐子母共守﹐長生不死。

呂眞人小成導引法

凡欲修養﹐須諍室焚香﹐順溫凍之宜﹐明燥濕之異。每夜半後生炁時﹐或五更睡覺﹐先呵出腹內濁气﹐或一九止誡或五六止﹐定心閉月﹐叩齒三十六通﹐以集心神。然後以大拇指背拭目﹐大小九過﹐兼按鼻左右七過。以兩手摩﹐令極熱﹐閉口鼻气﹐然後摩面﹐不以徧數﹐爲眞人起居法。次以舌柱上聘﹐嗽口中內外津液滿口﹐作三咽下之﹐令入胃存﹐胃神承之﹐如此者之作是三度九咽﹐庶得灌漑五臟﹐光澤面目。此𨿽旁門﹐亦極有力﹐不可輕忽。

存想咽气

下丹田﹐在臍下三寸近﹐後有二穴﹐通脊上泥丸宮﹐每之連咽﹐速存下丹田﹐所納得元气﹐以意吹之送之﹐令入二穴。因閉目想見兩畔白气夾脊﹐歷二十四節﹐過三關﹐雙引直上入腦。泥丸宮﹐謂之上丹田﹐黑蒸諸宮﹐森然褊入毛髮面部須﹑擘手指一吁而下入胸中﹐至中丹田。中丹田者﹐心也﹐想气灌漑五臟﹐仍歷下丹田達湧泉穴。湧泉者﹐足心也。所謂鬱蒸肌膚﹐通帖首脈﹐分一气以理之﹐鼓之以雷霆﹐潤之以風雨之類也。亦猶天地有泉源﹐非雷霆動作﹐則無以潤萬物。人身上有津液﹐非灌漱則無以滋五臟﹐發光彩﹐還精補腦。不死之道名內藥﹐非吐納則不能引而用之﹐是知回環之道﹐運用之理﹐蓋所以法天而象地。想身中濁惡凝滯﹐邪气瘀血﹐皆被正气蕩滌﹐從手足指端出﹐謂之散气﹐則展手指﹐不須握固。如此一度﹐卽是一通﹐通則無疾。復調之使平﹐復鼓咽如前也。閉气鼓咽至三十六﹐謂之小成。若未絕粒﹐理且至此﹐常須少食﹐令腹中曠然。無問坐外﹐但腹中空則咽之﹐一日通夕至十度﹐自然气通。至三百六十咽﹐謂之中成﹐至一千二百咽﹐謂之大成﹐是謂大胎息也。如小胎息﹐但閉气﹐數止一千二百﹐亦謂之大胎息。若不能煉形易骨﹐縱得長生﹐兀然同枯木﹐無精光也。

明耳目訣

常以手按兩眉後小穴中﹐三九過﹐又以手心及手指『摩兩目頓上﹐以手旋目行三十過﹐惟合數﹐無時節也。畢輒以手逆乘額三九過﹐從眉中爲始﹐乃止入髮際中。口咽液多少無數也。如此常行﹐耳目聰明。

養生延毒論

一日之忌﹐暮無飽食。一月之忌﹐暮無大醉。一歲之忌﹐墓無遠行。終身之忌﹐暮常護气。久視傷血﹐久行傷筋﹐久外傷風﹐久立傷骨﹐久坐傷肉﹐久語傷气。多思則神息﹐多念則志散﹐多事則形勞﹐多語則气急﹐多笑則傷髒﹐多愁則心顚﹐多怒則傷脈﹐多喜則傷血﹐多樂則气溢﹐多好則迷亂﹐多惡則憔悴。夏不極凍﹐春夏外束首﹐秋冬外西首。先饑而後食﹐先渴而後飲。太渴气不行﹐太饑气不藏﹐太飽傷肺﹐太饑傷气。鼻多引气﹐口微吐气。枕不欲高﹐唾不欲遠。人欲勞﹐不欲大疲。春夏腦足俱凍﹐春夏早臥﹐臨起欲出气少﹐欲入气多。秋冬溫足凍腦﹐行走功不可薄衣﹐令人傷寒霍亂﹐不消食頭痛。春冬未半﹐衣欲下厚而上薄﹐春冬之初﹐皆服一服轉瀉藥﹐則不染天時之气。冬月天地閉﹐血气藏﹐人不出汗發泄﹐陽气損人﹐每旦夜令人插脊﹖及撚四肢頭項﹐無時行之﹐疾不能染矣。旦朝以兩手相摩令熱﹐尉脊三次﹐且語勿唾﹐先叩齒二七次﹐方起琢齒一七次。如此者乃名煉精。且未起﹐漱津令口滿﹐力吞之﹐且起﹐洗面勿開目﹐令人失明﹐目澀多淚。凡食訖﹐以手摩面﹐令津液通流。凡飽﹐食欲少﹐而數令饑﹐饑中飽﹐飽中饑﹐凡食訖﹐忽精思營爲苦事﹐促壽。濕衣汗衣﹐不可久著。凡心有愛﹐不用探愛﹐����﹟1用深憎﹐並傷神損壽。三十以下勿食補藥﹐四十徧﹐細吹一七徧。人患玲者﹐大咽五十徧﹐細咽十三徧。乙言吹哂等字﹐並以須聲﹐气似字。發血窮也千梳﹐以理血气也。筮髓窮也善固﹐以益其髓也。耳肉窮也數揉拔﹐以實肉也。舌气窮也少語言﹐以養气也。齒骨窮也數叩琢﹐以堅其骨。鼻常去其中毛﹐謂之與通天气。爪筋窮也勿數剪﹐以全其筋气也。寒食傷腸﹐熱食傷胃。春夏可以居其山﹐高明﹐故順气而疾不生也。

納津法

以舌柱上愕﹐覺口內外液自生﹐嗽滿咽會神口﹐凡納時﹐正坐存心﹐下有一孩開口﹐方致之。

修眞十書雜著捷徑卷之二十四竟

﹟1『愛』字下原缺四字﹐疑當作『心有憎不』。

修眞十書雜著捷徑卷之二十五

天地交神論

夫道者﹐虛無自然﹐安靜無爲﹐豈可學飄風暴雨﹐而不得長久也。和炁交並而甘露降﹐萬物蠢然而生﹐乃天地自然之道﹐以合聖人之機﹐是長生之本也。夫愚人之性﹐豈解聖人體道之深機﹐恣縱無窮之欲﹐消磨有限之身﹐致與大道懸隔﹐依前不免輪回﹐遷軀換殼﹐豈不錯乎﹖夫人身中以心比天﹐以腎比地﹐肝爲陽位﹐肺爲陰位。心腎相去八寸四分﹐其天地覆載之間比也。炁比陽而掖比陰﹐子午二時比夏至冬至之節﹐卯酉二時比春分秋分之節﹐以一日比一年﹐以八卦時比八節。子時腎中炁生﹐卯時炁上到肝﹐其炁旺陽﹐升以入陽位﹐春分之比也。午時炁到心﹐積气生液﹐夏至陽升到天而陰生之比也。午時炁中液生﹐酉時液下到肺﹐其液盛陰﹐降以入陰位﹐秋分之比也。子時液到腎﹐積液生气﹐冬至陰降到地而陽生之比也。日月循環﹐周而復始﹐若能保養內守﹐無損無虧﹐自可延年。夫積陰﹐陰過則露爲霜而雨爲雪﹔積陽﹐陽過則霧爲姻而云爲霞。陰中伏陽﹐擊搏而生雷霆﹐陽中伏陰﹐其堅固而生雹霰。陰陽不合﹐相對而生閃電﹐陰陽不正﹐亂交而變虹霓。天地運化﹐五行後立﹐成萬象之初形﹐化四生之體﹐擇其中勝達﹐莫若於人﹐志能學於先賢﹐可以增於命祿。乃依經錄出每年回忌之辰。凡一年之中七十二日﹐外有六日庚申﹐六日甲子﹐六日本命﹐一日生日﹐可精嚴記耳爲妙。是以諸不可食之。夫五辛者﹐日蔥﹐曰韭﹐日大蒜﹐曰小蒜﹐日園萎是也。三厭者﹐天厭鴉﹐地厭炁鯉魚﹐及牛與龜鰲﹐大忌食之﹐令人病多。凡戊戌﹑戊辰﹑戊寅﹑戊申﹑戊子﹑戊午日﹐並不得燒香。凡日中不得面南小遺﹐夜問不得面北不知回忌之辰﹐而有萬死之因﹐非天地之所殺﹐乃人所自殺也。

逐日戒忌之辰

正月﹕一日天中節會之辰。五日人之五神集聚之日。七日眞武下降之日。八日南斗星君下降。十三日三元集聖日。十四日三官界。十五日﹐三官朝帝。十八日三元內奏日。十九日﹐五瘟作病。二十二日﹐三尸神上奏福之神。已上日宜將息。

二月﹕二日﹐天正節之日。六日﹐中神慶生之日。八日﹐眞武下降﹐三元眞君朝元。十五日。玄元道祖聖誕。春分﹐二月中气﹐忌色欲五日。爲六气方傳二气到肝﹐忌酒色之事。

三月﹕三日﹐玄帝降生之日。四日﹐文宣王降生之日。九日﹐眞武下降之日。二十一日﹐天猷下降。二十八日﹐束嶽聖帝誕日。巳上宜戒酒色。

四月﹕此月純陽月﹐宜戒色一月。七日心腎一气拔給之日。八日﹐佛生之日。小滿﹐四月中气﹐外陽而內陰﹐三气到膽之時﹐可以將息﹐保命長生。

五月﹕三日﹐天正節之日。五日﹐天毒節日。眞武下降。七日﹐天地二气感托之辰。十六日﹐天地二气交﹐造化萬物之日﹐最宜忌酒色。二十二日﹐中明王生日。二十七日﹐天地相雜﹐二炁分形﹐大忌酒色。夏至。人一炁在心﹐且戒色。

六月﹕六日﹐掌府慶生之日﹐注死之辰﹐大忌酒色之事。七日﹐眞武下降之日。

八日﹐天元甲子將會六下游世界之日。大暑﹐六月中气﹐四炁到胃﹐且宜將息﹐可以長生﹐忌色五日﹐恐損胃气。二十四日﹐天元甲子朝元﹐此日宜燒香﹐夜面對東斗拜。並宜忌色欲。

七月﹕七日道德臘日﹐五帝校定生人罪福。眞武下降﹐南斗下降﹐西斗下降﹐九天應元保運眞君降現﹐浮丘超應眞君上升﹐王子喬眞人飛升﹐西王母降現﹐麻姑大仙降現。十五日﹐中元令節。天眞朝元日。七炁地官主錄百司﹐上詣天闕進呈世人罪福之籍。宜齋戒﹐燒香﹐念經﹐深發善願﹐可以超度祖玄﹐延年益等。十九日﹐天猷眞君下降。二十四日﹐翔聖眞君下降﹐北斗星君出遊。三十日﹐土府太歲尊神出遊﹐檢察人問禍福善惡之日。

已上宜禁忌。

八月﹕十三日﹐眞武下降。十五日﹐太陰朝元之辰﹐宜守夜燒香。秋分﹐八月中气﹐五气到肺﹐宜戒色五日。二十七日﹐諸佛慶會東海﹐傳經之辰。二十八日﹐四天奏事辰﹐天河歸元日﹐二十九日﹐大陰滿﹐月色變形﹐萬物感其陰气﹐造化之辰。已上宜禁忌。

九月﹕三日﹐五瘟生日﹐五方五瘟會於廣山﹐此日大忌酒色。九日﹐玄帝沖舉﹐點檢人問善惡。十六日﹐天曹諸司傳錄生死名姓。宜夜明燈供養。十六日﹐日月宮﹑陰陽宮會合之辰﹐諸天宿曜上朝元始﹐分地分各照宮位之辰。北斗天帝下降人問﹐計算命鐮善惡事。備香燈﹐夜深朝北供養忌酒色﹐念經睨一夜﹐燒香守夜﹐則萬邪不能幹矣。

十月﹕一日﹐束皇大帝生日。五方五帝奏會之辰。三日﹐四海﹑九江﹑三元水府諸王﹑百官龍聚奏水府﹐宜點夜燈。六日﹐天曹諸司﹐五嶽五帝降生之日。十五日﹐下元水官下降點檢人問善惡﹐宜燒夜香供養。小雪﹐十月中气﹐六气到大腸﹐宜忌酒色五日。三十日﹐內六陽﹐外六陰﹐陰中陰﹐萬物皆死。

十一月﹕七日﹐眞武下降。十七日﹐掠剩相公下降。此日切忌酒食。十九日﹐斕聖眞君下降。二十三日﹐南斗注生奏生之辰。冬至日﹐一陽住在二陰中﹐切須戒色﹐不患天行。

十二月﹕八日﹐佛成道之日。十三日﹐天元太一朝元之日。十八日﹐北斗下降人問奏事之日。二十七日﹐眞武下降之辰。大寒﹐十二月中气﹐一气在膀胱﹐且宜忌酒色五日﹐甚妙﹐若不戒忌﹐四日必患疾病。二十九日三界上眞勝遊之日。已上日大忌酒食。

六字气歌訣

行持六字气﹐次第爲君歌。托嘻顧噓咽﹐張踏並同呵。三吹居其中﹐升降與朝摩。擺扳呵﹗再詠﹐挈呼獨一哦。誰知咽復吹﹐妙理畢陳羅。大都十二聲﹐五臟可通和。

至遊居士座右銘

卽心是道﹐道不離心﹐與卽心是佛同。以卞爲基。修養究竟在於還精補腦﹐當以丹田爲基本。故曰高以下爲基也。如人飲水﹐玲暖自知。三田之內﹐玲處欲其暖﹐暖處欲其玲﹐他人何與焉。獨己自知身﹐不愁念起﹐只怕覺遲。一念起﹐如速覺寤﹐卽念隨覺滅﹐念捷不自覺悟﹐卽殆矣。懲忿窒欲﹐銘諸肝脾。修養所戒者﹐忿欲二事。損失眞黑﹐其害甚大。懲忿銘諸肝者﹐以怒屬肝也﹐窒欲銘諸脾﹐以脾主意也。

詠道詩

九轉神精返上元﹐河車般載運周天。大道不離方寸地﹐一條徑路過三田。

修眞十書雜著捷徑卷之二十五竟

