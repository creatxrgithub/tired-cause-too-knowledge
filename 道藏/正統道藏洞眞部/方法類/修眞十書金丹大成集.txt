修眞十書

經名﹕修眞十書。六十卷﹐不著編者﹐應出於元代。底本出處﹕《正統道藏》洞眞部方法類。

修眞十書金丹大成集卷之九

紫虛了眞子蕭廷芝元瑞述

元極圖說

者﹐道也。形而上者謂之道﹐斯乃道之體也。元極而太極﹐捨三爲九木數中具五十五數。中○者﹐乃其本體也。太極一判﹐兩儀生焉。之動﹐乎陰也。。之靜﹐根乎陽也。陽變陰合而生水火土金木也。水﹐生數一﹐成數六﹔生數二﹐成數七﹔木﹐生數三﹐成數八﹔金﹐生數四﹐成數﹔土﹐生數五﹐成數十。此五行生成之數也。天一地二﹐天三地四﹐天五地六﹐天七地八﹐天九地十﹐天地之數﹐五十有五。此陽奇陰偶之數也。一陰一陽之謂道﹐生生不窮之謂易。一者﹐奇數也。二者﹐偶數也。陽奇陰偶﹐卽二以生三也。純乾﹐性也﹐兩乾而成坤命也。猶精與气也。乾再索坤而成坎﹐坎中之陽乃元气也﹐所謂乾道成男是也。坤再索乾而成離﹐離中之陰乃眞精也﹐所謂坤道成女是也。乾男坤女﹐以气化者言也。離者﹐日之象也﹔坎者﹐月之象也。日月合而成吳。易者﹐日用常行﹐易簡之道也﹐千變萬化而未嘗滅焉。然則形中之精﹐寂然不動﹐蓋剛健﹑中正﹑純粹精者存﹐乃性之所寄也﹐爲命之根矣。心中之神﹐感而遂通﹐蓋喜怒﹑一反樂﹑愛惡欲者存﹐乃命之所寄也﹐爲性之樞矣。懲忿則心火下降﹐窒欲則腎水上升。君子黃中通理﹐正位居體﹐美在其中﹐暢於四肢﹐故修此而吉也。於是閒邪存誠﹐終日愚。天理純全﹐歸根日靜﹐靜日復﹐動極而靜﹐靜極復動也。萬物化﹐○以形化者言也﹐形而下者謂之﹐斯乃道之用也。南軒日﹕眞識根謂之知道。知此道者﹐則可以超出乎造化之外﹐卓然而獨存矣。

天心圖

鉤橫偃月﹐三點臺星。斗杓斡運﹐虎嘯龍吟。

玄牝圖

虛元之谷﹐天地之根﹐玄之又玄﹐眾妙之門。

旣濟鼎圖

乃鉛水離生汞火坎根入旣相蒂鼎濟交。

河車圖

北方正黑﹐日月爲輸﹐搬水運火﹐晝夜無停。

周天火候圖

泄天火侯符圖

子復卦十一月

謂之一還﹐微微小火宜溫養﹐初九潛龍不可緞。丑臨卦十二月

謂之二還﹐須逢九二見龍時﹐此時陰陽方顧戀。

寅泰卦正月

謂之三還一返﹐寅月屯爻方直事﹐始堪進火煉紅鉛。

卯壯卦二月

木液旺在卯﹐丹頭宜沐浴。

辰央卦三月

謂之四還二返﹐返中子細辧工夫﹐文後更宜加一武。

巳乾卦四月

謂之五還三返﹐此月又當行武火﹐牽將白虎產明珠。

午媾卦五月

謂之六還四返﹐沐浴後退符﹐抽添猶慮險。

未遷卦六月

謂之七還五返﹐武火臨終用一文﹐桃花已落惟畱蒂。

申否卦七月

謂之八還六返﹐兩頭文﹐中問武。

酉觀卦八月

金精旺在酉﹐沐浴後養火。戌剝卦

九月

謂之九還七返﹐蒙受生成﹐火府於戌。

亥坤卦十月

脫胎吞入腹﹐我命不由天﹐功夫入坤宮﹐還丹道已窮。

六十卦大候圖

或曰﹕卦有六十四﹐止用六十何耶﹖夫乾坤爲門戶﹐爲鼎器﹔坎離爲匡廓﹐爲樞轄。象天地日月﹐包藏萬物﹐不用而用之以通也。右六十卦計三百六十爻﹐並乾坤坎離四卦﹐共三百八十四爻﹐計萬有一千五百二十策﹐以周萬物之數。朝暮各用一卦﹐計十二爻﹐一爻當一時。言其小﹐則象一月三百六十時﹔言其大﹐則象一年三百六十日﹔言其運﹐則象周天之度數。得象忘言﹐其意明矣。

大衍數圖

冬山南二成五﹐北一西方四共之。戊己還從本生數﹐三家相見結嬰兒。

夫天地未有無用之數﹐故一三五七九﹐陽奇數也﹐天數二十有五。二四六八十﹐陰偶數也﹐地數三十。天地之數﹐總而五十有五。大衍之數五十者﹐去五爲五行之本﹐其用四十有九者﹐又去一以象太極之不動。於此可以知其有體有用矣。《鍾離傳道集》日﹕進火有數。

金丹棄鑰圖

棄鑰歌

乾坤棄鑰鼓有數﹐離坎刀圭探有時。鉛龍升兮汞虎降﹐龜蛇上下兩相持。

天上日頭地下轉﹐海底嬋娟天上飛。乾坤日月本不運﹐皆因斗柄轉其機。

人心若與天心合﹐斯倒陰陽止片時。虎龍戰罷三田靜﹐拾取玄珠種在泥。

黃婆媒合入中宮﹐嬰兒奼女相追隨。年中用月日用時﹐刻裹功夫妙更奇。

暗約鬥牛共歡會﹐天機深遠少人知。進火烹煎天地髓﹐開鑪沐浴霞進輝。

九還七返在片餉﹐眞黑燻蒸達四肢。溫養嬰兒惟藉母﹐守城野戰要防危。

一時八刻一周天﹐十二時辰準一年。始於復卦終於剝﹐朝屯暮蒙有後前。

春夏秋冬依次第﹐煉至坤官始凝堅。不須究易行卦气﹐身中自有一坤乾。

天地日月若交會﹐打破虛空只一拳。宇宙造化在吾手﹐向上天機不妄傳。

惟人至尊而至貴﹐可煉金液大還丹。還丹白訣無多子﹐煉就移身謁洞天。

金液還丹賦金液還返﹐結成大丹。

求道至近﹐學仙豈難﹐采玉壺之大藥﹐煉金液之還丹﹐探赤水之玄珠。龜蛇吐咽﹐運西方之至寶﹔龍虎盤旋﹐粵自紫府開而海嬌云生﹐黃河翻而泥丸浪滚。𨿽乾坤同體﹐兌謂鼎器﹐然鉛汞二物﹐互爲根本。丹源何在﹐存三要以守一元﹔金液結成﹐自九還而周七返。是丹也﹐恍惚無物﹐杳冥有精﹐循八卦兮合四象﹔聚三花兮鉆五行。味出庚辛﹐須定志以采取﹔卦屬艮巽﹐要知時而旺生。始而煉金液以交媾﹐終則調玉漿而養成。壺中日月之循環﹐須明宗祖身裹﹔夫妻之交合﹐要識根莖由是。升降之際﹐當辧君臣﹔來往之間﹐仍分主客。凝絕耳韻﹐調勻鼻息﹐審藥老嫩。明進退之寸尺﹐抱一孜專守雌雄之炁白。望焉飛汞以擒魂﹐晦則引鉛而制魄。推排符火﹐捲舒性內之陰陽﹐呼吸風雲﹐烹煉身中之炁液。大抵人煉乎气﹐須和合於四象﹔气純乎陽﹐自消磨於眾陰。束捉靑龍﹐西捉白虎﹐北尋玄武﹐南尋赤禽。惟中宮和會以共處。以土釜封藏而必深。有動有靜﹐有气無質﹐知吉知凶﹐知機自心。能醞就自然之酒﹐慢調成無韻之琴。安排旣未之鼎鑪﹐熬成白雪﹐鼓動乾坤之棄鑰﹐緞作眞金。蓋始者金木問隔﹐孰使交並﹐金水混融﹐未歸陶汰。自金井一提﹐水虎潛伏﹔迨金鎖一發﹐火龍相會。是宜滿黃金之鼎而調味固濟﹐餌紫金之膏而凝神閉兌。周流眞气以充盈﹐出入元神之廣大。火升水降﹐抽添善了於屯蒙﹔輻奏輸成﹐運用默符於否泰﹐又當知藥物調和。悟者甚易﹐火候﹐消息行之孔難。一十月工夫存渺渺綿綿之息﹐三萬年气數在來來往往之﹐問。所以養丹二田之寶。其寶長在﹐奪丹鼎之珠﹐此珠復還。旣得此超升之訣﹐常開其生死之關。駕動河車﹐離塵世尾聞之海﹔移歸天谷﹐上昆侖蓬島之山。噫﹐萬般仙訣契論歌詩﹐一竅玄關精神气亢。升金門﹐朝金闕﹐膺帝詔之召﹔嚴金相﹐證金仙﹐脫聖胎之結。此其餌金液之丹﹐成金剛之體﹐而性命雙圓﹐妙難輕泄。

金液還丹詩

搬液上昆山﹐工夫信不難。往來敲玉洞﹐還返煉金丹。西采存三藥﹐中歸守一壇。片時間下手﹐七返後成團。鼓動乾坤素﹐循環日月灘。玄關眞一竅﹐直路徹天端。

金液還丹論

道以心爲用也。或者疑之﹐至人辧焉。夫道者﹐心之體。心者﹐道之用。道融於心﹐心會於道﹐道外無餘心﹐心外無餘道也。能知運用者﹐以道觀心﹐心卽道也﹔以心貫道﹐道卽心也。是心也﹐非人心之心﹐乃天心之心也。天之居於北極﹐爲造化之樞機者﹐此心也。故斗杓一運﹐四時應節﹐五行順序﹐寒暑中度﹐陰陽得宜矣。在人亦然。首有五宮﹐上應九隅﹐其中一宮曰天心。﹟一日紫府﹑天淵﹑天輪﹑天關﹑天京山﹑都關﹑昆侖頂﹐其名頗眾。總而言之﹐曰玄關一竅。運用於此者﹐可不辧藥材所產之川源﹐火候細微之要旨﹐以至溫養而成丹﹐皆不離乎此心之爲用也。嘗謂藥愈采而愈多﹐火漸煉而漸結。其采藥之初也﹐動乾坤之祟鑰﹐取離坎之刀圭﹐凝神聚黑﹐調勻鼻息﹐呼吸應手。迨夫神气之入乎其根也﹐閉極則失於急﹐縱放則失於蕩﹐惟使其鯀鯀續續﹐勿令問斷矣。然後神久自凝﹐息久自定。其運火之功也﹐一剛一柔﹐一文一武﹐進寸而退尺﹐前短而後長﹐分賓主立君臣﹐使其陰符陽火進退之得其宜也。火數太燥則汞上飛矣﹐水銖太濫則鉛下消矣﹐惟使其斤兩調勻﹐法度準確﹐無進火退符之昧其用也。由是依約卦爻﹐以十二月促於一時之內﹐陰陽升降﹐以爲運火之則也。一陽之生﹐始乎復也﹐時爲子焉﹐微養其潛龍。臨﹐醜也﹐溫養其見龍。泰﹐寅也﹐火生於寅﹐屯之直事﹐故進符用武火焉。壯﹐卯也﹐陽中含陰﹐故沐浴焉。央﹐辰也。文火以煉之﹐乾終巳也﹐火加武焉。自子至巳﹐純陽用事﹐乃內陰求外陽也。一陰之生﹐始乎娠也﹐時爲午焉﹐火旺於午﹐故退符用文火焉。遲﹐未也﹐時爲六月﹐故火武焉﹐則不爲盛夏之濃霜矣。否﹐申也﹐微火以調之。觀﹐酉也﹐陰中含陽﹐故沐浴後養火也。剝戌也﹐火庫於戌﹐蒙受生成﹐火用武矣。坤終於亥﹐脫胎入腹以成變化也。自午至亥﹐純陰用事﹐乃外陽附內陰也。然火生於寅﹐旺於午﹐庫於戌﹐故抽添之妙在於屯蒙也。噫﹐始復終坤﹐皆以卦象則之也。進退以象春夏秋冬之相代﹐抽添以象日月圓缺之相仍。火之未燃也﹐藉巽風以吹之﹐火之旣燃也﹐資坤水以沃之。火功一止﹐气液混融﹐鉛汞交結﹐姥女斂袂﹐嬰兒仰從﹐守於中宮﹐合爲一也。七返九還之祕﹐畢於此矣。向使運火失宜﹐異證百出﹐金虎與木龍飛騰﹐坎男與離女奔逸。𨿽黃帝臨鑪﹐太乙執火﹐八公緞煉﹐欲結成丹﹐不可得也。可不謹審而調燮之﹖故丹經曰﹕旣得眞鉛﹐又難眞火。豈輕議哉﹖𨿽然﹐金丹之道皆法象也﹐以鉛汞爲體﹐當知鉛精汞髓皆譬諭也。以離坎爲名﹐當知坎男離女。皆虛名也。以龍虎爲形﹐又當知火龍水虎非有形也。謂如黃芽白雪。神水華池﹐皆非可見可用之物乎﹖要之配合而調和﹐抽添而運用﹐故此丹藥非金石艸木之料﹐此火候非年月日時之數﹐當從本根實地而爲之。煉形化黑﹐煉黑化神﹐不過奪天地一點眞陽﹐始乎有爲﹐而終則無爲也。或者泥象以安鑪﹐著相而造鼎﹐執著火候﹐認爲頑空﹐則謬矣。吁﹐否極則泰﹐動極則靜﹐靜日命﹐復眞精自朝﹐眞息自定﹐谷神自棲﹐三尸自滅﹐心中無心﹐念中無念﹐身入無形﹐與道爲一矣。

修眞十書金丹大成集卷之九竟

修眞十書金丹大成集卷之十

紫虛了眞子蕭廷芝元瑞迷

金丹問答

問曰﹕如何謂之金液還丹﹖答日﹕金液者﹐金水也。金爲水母﹐母隱子胎﹐因有還丹之號也。前賢有日﹕丹者﹐丹田也﹔液者﹐肺液也。以肺液還於丹田﹐故曰金液還丹。

問日﹕何謂鉛汞﹖答日﹕非凡黑錫水銀也。眞一子日﹕鉛是天地之父母﹐陰陽之根基。蓋聖人采天地父母之根而爲大丹之基﹐采陰陽純粹之精而爲大丹之質﹐且非常物造作也。汞性好飛﹐遇鉛乃結﹐以其子母相戀也。

問曰﹕何謂火﹖答日﹕火者﹐太陽眞气﹐乃坎中之陽也。紫淸眞人曰﹕坎中起火是也。問日﹕何謂候﹖答曰﹕五日爲一候﹐是甲子一終也。日有十二時﹐五日六十時終一甲子也。紫陽曰。一刻之功夫﹐自有一年之節候。以起火之際﹐頃刻一周天。又問﹕火候如何用﹖答曰﹕年中用月﹐月中用日﹐日中用時﹐時中用刻也。

問曰﹕何謂眞一﹖答日﹕人能將自己天眞安於天谷之內﹐乃守眞一之道也。金洞主云﹕眞一者﹐在於北極太淵之中也。問曰﹕何謂動靜﹖答日﹕陽主動﹐陰主靜。翠虛日﹕動中求靜﹐靜中有爲﹐動靜有作﹐口口傳之。

問曰﹕何謂九還﹖答日﹕金生四﹐成數九。還者自上而還下﹐九乃老陽之數。陰眞君日﹕從子至申爲九還﹐亦順下也。

問日﹕何謂七返﹖答日﹕火生二﹐成數七。返者自下而返上﹐七乃少陽之數。陰眞君曰﹕從寅至申爲七﹐返亦逆上也。

問日﹕何謂鑪﹖答日﹕上品丹法﹐以神爲鑪﹐以性爲藥﹐以定爲水﹐以慧爲火。中品丹法﹐以神爲鑪﹐以气爲藥﹐以日爲火﹐以月爲水。下品丹法﹐以身爲鑪﹐以气爲藥﹐以心爲火﹐以腎爲水。又有偃月鑪﹑玉鑪。

問日﹕何謂鼎﹖答日﹕鮑眞人云﹕金鼎近泥丸﹐黃帝鑄九鼎是也。

問日﹕何謂藥物﹖答日﹕卽此藥物﹐順卽成人﹐逆則成丹。五行顚倒﹐大地七寶﹔五行順行﹐法界火坑。百姓日用而不知也。紫淸曰﹕采藥物於不動之中是也。問日﹕神水華池何也﹖答曰﹕李荃云﹕還丹之要﹐在於神水華池。紫陽日﹕以鉛入汞名日神水﹐以汞投鉛名日華池。海蟾日﹕從來神水出高源。紫淸日﹕華池正在气海內。

問日﹕何謂三關﹖答曰﹕頭爲天關﹐足爲地關﹐手爲人關。

問日﹕何謂內三要﹖答日﹕第一要﹐大淵池也。第二要﹐絳宮也。第三要﹐地戶也。

問日﹕何謂外三要﹖答曰﹕口之與鼻﹐共三竅﹐是神气往來之門戶。下功之際﹐調鼻息﹐緘舌气﹐閉兌也。問日﹕何謂兌﹖答曰﹕眞一子云﹕兌﹐口也。

問日﹕嬰兒姥女正在何處﹖日﹕嬰兒在腎﹐姥女在心。

問日﹕腎屬水爲陰﹐嬰兒屬陽﹐屬火爲陽﹐姥女屬陰﹐何綠居此﹖答日﹕腎屬坎﹐陰中有陽﹐乃眞陽也﹐

心屬離﹐陽中有陰﹐乃眞陰也。

問日﹕泥丸宮正在何處﹖答日﹕頭有九宮﹐中曰泥丸。

問日﹕何謂金公﹖答日﹕金邊著公﹐乃鉛也。紫陽曰﹕要能制伏覓金公。

問日﹕何謂黃婆﹖答曰﹕黃乃土之色﹐位屬坤﹐因取名焉。紫淸曰﹕金公無言姥女死﹐黃婆不老猶懷胎。

問日﹕呼吸何如﹖答日﹕呼出心與肺﹐吸入腎與肝。呼則接天根﹐吸則接地根。呼則龍吟雲起﹐吸則虎嘯風生。呼吸風雲﹐凝成金液。

問日﹕何謂瓊漿玉液﹖答曰﹕皆神水也。

問曰﹕何謂神气﹖答日﹕神是火﹐火屬心﹐气是藥﹐藥屬身。神气﹐子母也。虛靖天師云﹕气者﹐生之元也﹔神者﹐生之制。持滿馭神﹐專气抱﹐神依气住﹐神气相合乃可長生。三茅眞君日﹕气是添年藥﹐心爲使气神﹐若知行气主﹐便是得仙人。

問日﹕何謂十二樓﹖答日﹕人之喉嚨管有十二節是也。問日﹕何謂簾幃﹖答日﹕眼是也。下功之際﹐含光云房﹐曰閉戶垂

簾。默默窺也。

問日﹕何謂子午﹖答日﹕子午乃天地之中也。在天爲日月﹐在人爲心腎﹐在時爲子午﹐在卦爲坎離﹐在方爲南北。

問日﹕何謂五位相得而各有合﹖答日﹕天地五十五數﹐故乾得一﹐九合而成十﹔坤得四﹐六合而成十﹔巽兌得二﹐八合而成十﹔震艮得三﹐七合而成十﹔離得五﹐坎得十﹐坎離無偶﹐所以自合也。以數言之﹐則得天地之中數。以爻言之﹐則得天地之中爻。以位言之﹐則得天地之中位。坎離爲用﹐不以大乎﹖

問曰﹕何謂五嶽﹖答日﹕《五嶽眞形圖》曰﹕在人之頭。紫淸以有巾藏五嶽冠之句。

問日﹕何謂玄牝﹖答日﹕在上曰玄﹐在下日牝。玄關一竅﹐左日玄﹐右日牝。

問日﹕何謂玄牝之門﹖答曰﹕鼻通天气﹐日玄門。口通地气﹐日牝戶。口鼻乃玄牝門戶也。

問曰﹕何謂三男三女﹖答曰﹕乾道索坤﹐長男日震﹐中男曰坎﹐少男日艮。坤道索乾﹐長女日巽﹐中女曰離﹐少女曰兌。

問日﹕何謂火龍水一虎�答曰﹕虎﹐西方金也。金生水﹐反藏形於水。龍﹐束方木也。木生火﹐反受克於火。太白眞君日﹕五行不順行﹐虎向水中生﹐五行顚倒衛﹐龍從火裹出是也。

問日﹕何謂分至﹖答日﹕子時象勿冬至﹐陰極而陽生﹔午時象夏至﹐陽極而陰生﹔卯時象春分﹐陽中含陰﹔酉時象秋分﹐陰中含陽。人身亦有分至。紫陽日﹕以身心分上下兩弦﹐以神气別冬夏二至。

問日﹕何謂沐浴﹖答日﹕眞气燻蒸﹐神水灌漑爲沐浴。太上日﹕灌以甘泉﹐滌其垢污﹐出自華池﹐後歸坤戶。杏林日﹕沐浴資神水﹐是也。

問曰﹕何謂抽添﹖答曰﹕旣抽鉛於肘後﹐須添汞於中黃。《傳道集》日﹕可抽之時﹐不可不添是也。問日﹕何謂搬運﹖答日﹕搬金精於肘後﹐運玉液於泥丸﹐下手工夫﹐口訣存焉。

問日﹕何謂三田﹖答日﹕腦爲上田﹐心爲中田﹐气海爲下田。若得斗柄之機斡運﹐則上下循環﹐如天河之流轉也。

問背後三關﹐答曰﹕腦後日玉枕關﹐夾脊日較驢關﹐水火之際曰尾問關。

問日﹕何謂神室﹖答曰﹕元神所居之室也。朗然子日﹕未明神室千般撓﹐達了心田萬事閒。

問三花聚頂﹐答曰﹕神气精混而爲一也。玄關一竅﹐乃神气精之亢也。問五气朝元﹑答日﹕五藏眞气﹐上朝於天元也。

問和合四象﹐答曰﹕眼不視而魂在肝﹐耳不聞而精在腎﹐舌不動而神在心﹐鼻不嗅而魄在肺﹐精神魂魄聚於意土也。

問曰﹕馬牙﹑眞主人﹑神符﹑白雪。答曰﹕皆鉛汞之總名也。問河車﹐答日﹕北方正气﹐名日河車。左曰日輸﹐右日月輸。搬負正气﹐運藏元陽﹐應節順行﹐下手無非此車之力。

問曰﹕老嫩何也﹖答日﹕采藥之時﹐審其老嫩。彭鶴林曰﹕嫩時須采老時枯﹐紫陽日﹕鉛見癸生須急采﹐金逢望遠不堪嘗是也。

問浮沈﹐答曰﹕鉛浮而銀沈也。問淸濁﹐答日﹕陽淸而陰濁也。淸者浮之於上﹐濁者沈之於下。修丹者畱淸去濁﹐蓋淸屬陽而濁屬陰也。

問五行相克﹐答日﹕《金碧經》云﹕金木相伐﹐水火相克﹐土旺金鄕﹐三物俱喪﹐四海輻淩﹐以致太平。並由中宮土德之功也。

問曰﹕往來何也﹖答曰﹕子往午來。陰符陽火自子進符至辰巳﹐自午退符至戌亥﹐始復終坤﹐皆以卦象則之。一消一長﹐一往一來﹐以成其變化。《易》曰﹕闔戶謂之坤﹐辟戶謂之乾﹐一闔一辟謂之變﹐往來不窮謂之通也。

問雌雄﹐答曰﹕雌陰雄陽也。一陰一陽謂之道﹐孤陰寡陽不能自生。《參同契》曰﹕雌雄相錯﹐以類相求。注曰﹕雄﹐金砂也。雌﹐火汞也。相須含吐﹐類聚生成﹐以爲神藥也問防危﹐答曰﹕防火候之差失﹐忌。夢寐之昏迷。翠虛曰﹕精生有時﹐時至神知﹐百刻之中﹐切忌昏迷。

問交合﹐答曰﹕磁石吸鐵﹐隔礙潛通。問有無﹐答曰﹕《金碧經》曰﹕有無互相制﹐上有靑龍居﹐兩無宗一有﹐靈化妙難窺。

問刑德﹐答曰﹕陽爲德﹐德出則萬物生﹔陰爲刑﹐刑出則萬物死。故二月陽中含陰而楡莢落﹐象金砂隨陰气動靜﹐落在胎中﹐故曰歸根也。八月陰中含陽而薺麥生﹐象金水隨陽气滋液於鼎內。故卯酉乃刑德相負﹐陰陽兩停﹐故息符火也。

問黑白﹐答曰﹕《參同契》曰﹕知白守黑﹐神明自來。白者﹐金也。黑者﹐水也。以金水之根而爲藥基矣。問寒暑﹐答曰﹕眞一子曰﹕不應刻漏﹐風雨不調﹐水旱相伐。或陽火過刻﹐或陰符失節。凝冬變爲大暑﹐盛夏反作濃霜。火候過差﹐靈汞飛走﹐運火之士﹐可不謹之。

問晦朔﹐答曰﹕《參同契》曰﹕晦朔之問﹐合符中行﹐乃金水符合之際也。問固濟﹐答曰﹕太白眞人曰﹕固濟胎不泄﹐變化在須臾。言其水火旣濟﹐閉固神室而不可使之泄漏。問聖胎﹐答曰﹕無質生質﹐結成聖胎﹐辛勤保護﹐十月如幼。女之初懷孕﹐似小龍之乍養珠。蓋神气始凝結﹐極易疏失也。

問四正﹐答曰﹕子午卯酉爲四正﹐玄關一竅﹐四正宮也。

問﹕黃庭正在何處﹖答曰﹕在膀胱之上﹐脾之下﹐腎之前﹐肝之左﹐肺之右也。

問金烏玉兔﹐答曰﹕日中烏﹐比心中之液也﹔月中兔﹐比腎中之气也。問煉形﹐答曰﹕煉形化气﹐煉气化神﹐煉神合道也。金洞主曰﹕以精煉形﹐非凡砂石。

問﹕紫陽謂心腎﹐非坎離何也﹖答曰﹕心腎特坎離之體耳﹐有體有用。問﹕所用者何也﹖答曰﹕天心乃心之用也﹐屬離。形﹐乃腎之用也﹐屬坎。交媾之際﹐運用於此矣。問功夫﹐答曰﹕知時而交媾﹐進火而防危﹐陽生而野戰﹐刑德而沐浴﹐以至溫養成丹也。

問野戰﹐答曰﹕《龍虎經》曰﹕文以懷柔﹐武以討叛。紫陽曰﹕守城野戰知凶吉﹐增得靈砂滿鼎紅。

問溫養﹐答曰﹕杏林曰﹕溫養象周星﹐毗陵曰﹕金鼎常畱湯用暖﹐玉鑪不要火教寒是也。

問烹煉﹐答日﹕烹金鼎﹐煉玉鑪﹐口訣存焉。

問賞罰﹐答日…春气發生謂之賞﹐乃巳前陽火之候也。秋气殺物謂之罰﹐乃午後陰符之候也。

問守城﹐答曰﹕抱元守一而凝神聚气也。

問堤防﹐答日﹕驅除雜念而專心不二也。

問﹕神廬者何也﹖答日﹕鼻也﹐乃神气出入之門。《黃庭經》日﹕神廬之中當修治﹐呼吸廬問入丹田。

問太一含眞﹐答日﹕守眞一於天谷﹐气入玄元﹐卽達本來天眞。答上日﹕眞道養神若能守﹐我在死气之關﹐令七祖枯骨﹐皆有生气。。生我者﹐道﹔活我者﹐神。將神守道﹐以道養神是也。

問三尸﹐答日﹕《中黃經》曰﹕一者﹐上虫﹐居腦中。二者﹐中虫﹐居明堂。三者﹐下虫﹐居腹胃。名曰彭珊﹑彭質﹑彭嬌也。惡人進道﹐喜人退志。上田乃元神所居之宮﹐惟人不能開此關。被屍虫居之﹐生死輪回﹐無有了期。若能握元神棲於本宮﹐則屍虫自滅﹐眞息自定。所謂一竅開而百竅齊開﹐大關通而百骸盡通﹐則天眞降靈﹐不神之神所以神也。問胎息﹐答日﹕能守眞一則息﹐往來如在母胞胎之中﹔謂之大定也。不離坤問玉池﹐答日﹕口也。《黃庭經》日﹕玉池淸水灌靈根是也。

問蠹鑰﹐答日﹕崇乃底囊﹐鑰乃三孔笛。又是鐵匠手中所弄鼓風之物也。老子日﹕天地之問﹐其猶崇鑰乎﹖《升降論》曰﹕人能效天地崇鑰之用﹐開則气出﹐闔則气入﹐出則如地气之上升﹐入則如天气之下降。一升一降﹐自可與天地齊其長久矣。問五芽﹐答曰﹕乃五藏之眞气。《中黃經》日﹕子能守之三虫棄﹐得見五芽九眞气。

問屯蒙﹐答曰﹕《道樞》曰﹕坎者﹐水也。一變爲水澤之節﹐再變爲水雷之屯。其爻居寅。離者﹐火也。一變爲火山之旅﹐再變爲火風之鼎﹐三變爲山水之蒙﹐其爻居戌。抽添水火﹐在於寅戌﹐十二卦气﹐在於屯蒙運用。

問采日精月華﹐答日﹕非外之日月也﹐采心中眞液﹐腎中眞气也。問內外八卦﹐答曰﹕頭爲乾﹐足爲﹐膀胱爲艮﹐膽爲巽﹐腎爲坎﹐心爲﹐肝爲震﹐肺爲兌也。

問修煉待時﹐然後下手﹐答日﹕有時中之功夫﹐有刻中之功夫。毗陵日﹕煉丹不用尋冬至﹐身中自有一陽生。馬自然日﹕不擇時中分子午﹐無爻卦內別乾坤。此皆刻中之功夫也。問﹕金丹形像如何﹖答日﹕形若彈丸﹐色同朱橘。《抱朴子》曰﹕大如彈丸黃如橘﹐中有嘉味甘如蜜﹐沙門得之以禪定﹐黃衣得之卽超逸﹐審之行之天地畢。《元樞歌》曰﹕君不見﹐一粒金丹何赫赤﹐大如彈丸黃如橘﹐人人分上本圓成﹐夜夜靈光常滿室。蓋人人具足﹐个个圓成﹐當知非有形之物也。呂公日﹕還丹本質也。

問﹕玄關一竅正在何處﹖答曰﹕在人之首。功夫容易﹐下手的難尋。若不遇眞師摩頂授記﹐皆妄爲矣。

問眞空﹐答日﹕反本還元爲眞空。杳林曰﹕不知丹訣妙﹐終日飯眞空。問作用﹐答日﹕螟蛉呎子﹐傳精送神。

問出神﹐答曰﹕能守眞一﹐眞黑自凝﹐陽神自聚。蓋以一心運諸气﹐气住則神住﹐眞積力久﹐功成行滿﹐然後調神出殼也。

問超脫﹐答日﹕超者﹐出也﹐是出神也。脫者﹐脫換凡軀也﹐皆天門出。前聖有脫殼之驗﹐六祖七層寶塔出﹐鍾呂三級紅樓出﹐海蟾公鶴衝天門出。詩日﹕功成須是出神京﹐內院繁華勿累身。會取五仙超脫法﹐煉成仙質離凡塵。

問尸解﹐答曰﹕尸解有五﹐金木水火土也。又有積功累行而白日飛升者﹐徽宗皇帝《尊道篇》末日﹕一旦古迨今飛升者﹐千有餘人﹐拔宅者八十餘家。出眞誥。

問﹕金丹之道不亦難乎﹖答曰﹕是不難也。紫陽日﹕悟者惟簡惟易﹐迷者愈繁愈難。杳林曰﹕簡易之語﹐不過半句﹐證驗之效﹐只在片時。翠虛日﹕藥之不遠采不難。毗陵曰﹕至道不繁人自昧。紫淸曰﹕只一言貫穿萬卷仙經﹐但片餉工夫無窮逸樂。師曰﹕下手功夫容易﹐堅心守道爲難也。

修眞十書金丹大成集卷之十竟

修眞十書金丹大成集卷之十一

紫虛了眞子蕭廷芝元瑞迷

七吉悶絕句八﹢一首

一

老子明開眾妙門﹐開一闔應乾坤。果於罔象無形處﹐有个長生不死根。

二

得道那堪正少年﹐玉鑪養火不曾閒。昆侖山上黃華路﹐時引元神去復還。

三

大道元來一也無﹐若能守一我神居。此心瑩若潭心月﹐不滯絲毫眞自如。

四

妙寶無過汞與鉛﹐依時采取自烹煎。從來至道無多事﹐自是時人識不全。

五

妙運三田須上下﹐自知一體合西東。幾回笑指昆山上﹐夾脊分明有路通。

六

撥動天輪旋日月﹐須臾海嬌起雲雷。風濤洶湧波澄後﹐散作甘泉潤九垓。

七

一訣分明說與賢﹐動中求靜妙中玄。我家活計從來別﹐夜夜栽培火裹蓮。

八

此道玄中妙更玄﹐古今父子不相傳。莫將火候爲兒戲﹐須共眞師子細研。

九

大藥三般精气神﹐天然子母互相親。回風混合歸眞體二緞煉功夫日日新。

十

水火從來一處居﹐看時似有覓時無。細心調燮文兼武﹐片餉教君結玉酥。

十一

微微小火養潛龍﹐見在田時也一同。交得三陽逢泰卦﹐始堪進火法神功。

十二

弦前弦後辧屯蒙﹐進退抽添運火功。慮險防危須沐浴﹐還丹脫體入坤宮。

十三

木液金精居卯酉﹐只宜沐浴大丹頭。三三灌漑資神水﹐不用工夫運火牛。

十四

以時易日法神功﹐子細窮推總一同。九朔九回爲九轉﹐金丹還返入坤官。

十五

一時辰內還丹結﹐奪得乾坤大造功。金液餘殘收拾取﹐莫教隨雨更隨風。

十六

木金問隔要相交﹐白雪黃芽共一苞。定意如如行火候﹐便從復卦運初爻。

十七

雲收雨散丹凝後﹐琴瑟諧和了當時。切忌不須行火候﹐不知止足必傾危。

十八

鉛鑪汞鼎少人知﹐木液金精旺有時。野戰更須行火候﹐抽添運用莫令遲。

十九

二八門中達者稀﹐弦前弦後正當時。細心調燮文兼武﹐端的無中養就兒。

二十

金烏夜夜宿西川﹐離坎交時妙更玄。溫養嬰兒惟藉母﹐外鑪增臧象周天。

二十一

身中陽復爲冬至﹐便好臨鑪煉大丹。托仗黃婆與媒合﹐夫妻共室鎭同歡。

二十二

恰恰相當妙絕奇﹐中秋天上月圓時。陽生急采毋令緩﹐進火功夫要慮危。

二十三

煉丹子細辧功夫﹐晝夜殷勤守藥鑪。若遇一陽才起復﹐嫩時須采老時枯。

二十四

生鉛生汞爲丹祖﹐聘作夫妻共一心。從此抽添方進火﹐玉鑪煉作一團金。

二十五

陰陽還返結成丹﹐九轉無虧火力全。若到坤宮受气足﹐只須沐浴任天然。

二十六

依時進火要孜專﹐勿遣猿猿取次攀。花露初開須忌觸﹐鎖居土釜莫抽關。

二十七

上下三宮三寸田﹐自耕自種自烹煎。依時采取須教密﹐進退抽添象缺圓。

二十八

闈苑蟠桃自熟時﹐摘來服餌莫教遲。幾回下手潛偸處﹐無限神仙總不知。

二十九

熟鉛熟汞最堪烹﹐誰道金丹結不成。若也學人常得餌﹐仁看白日羽翰生。

三十

學人若要覓黃芽﹐兩處根源共一家。七返九還須識主﹐功夫毫髮不容差。

三十一

陰居於上腸居下﹐陽气先升陰後隨。配合虎龍交媾處﹐此時如過小橋時。

三十二

調和鉛汞不終朝﹐密固根源養聖胞。先使日魂擒月魄﹐陰文陽武運初爻。

三十三

九潛龍回一陽﹐分明變化在中央。巽風呼吸吹漧火﹐煉得鑪中勝似霜。

三十四

玉鑪煉就長生藥﹐金鼎燒成不死丹。倒坎離由戊己﹐分朋我命不由天。

三十五

夜來酒醒已三更﹐自覺情濃意轉探。玉洞試將靈劍擊﹐便教虎嘯與龍昤。

三十六

河車搬運上昆山﹐不動鐵毫到玉關。妙在八門牢閉鎖﹐陰陽一气自循環。

三十七

酒是良朋伴是花﹐嶺頭時駕紫河車。可憐金虎一聲嘯﹐吹散靑天五彩霞。

三十八

西川岸上擡頭望﹐無限蟾光蘸碧波。便好下功修二八﹐更須子細托黃婆。

三十九

玉鑪金鼎藥爭光﹐紫霧紅霞映洞房。便向此時勤采取﹐元神歸室不飛揚。

四十

朱砂鼎裹綻黃花﹐偃月鑪中發玉葩。進退短長勤采摘﹐一時收拾入黃家。

四十一

無功功裹要勤功﹐功外無功合聖功。煉得丹田成至寶﹐任他烏兔走西東。

四十二

訴流一直上蓬萊﹐散作甘泉潤九垓。從此丹田沾潤澤﹐黃芽徧地一齊開。

四十三

玄珠搬運上昆山﹐兩扇朱門日月閒。捉取四蛇並二鼠﹐虎龍交媾。一時問。

四十四

元君端拱座玄都﹐三疊胎仙舞八隅。變化一陽天地震﹐太平因此妙工夫。

四十五

兩枝劍掛南宮角﹐自在元神謁玉皇。從此天宮相見後﹐玉階來往是尋常。

四十六

靄靄煙籠十二樓﹐絳宮淸靜萬神遊。有人問我家何處﹐占得風光最上頭。

四十七

幾回抖擻上昆侖﹐運動縱璣造化分。晝夜周而還復始﹐嬰兒從此命長存。

四十八

玉鑪靄靄騰雲气﹐金穀蒙蒙長紫芝。神水時時勤灌漑﹐貿連毋使火龍飛。

四十九

西山白虎放顚狂﹐東海靑龍不可當。坤母若來相制伏﹐一齊捉入洞中藏。

五十

外道邪魔忽逞威﹐七星寶劍向前揮。果於鬼窟交鋒處﹐奪得明珠一顆歸。

五十一

自然宗祖一靈臺﹐內有長生不死胎。妙運陰陽還返後﹐周回卦气八門開。

五十二

身中一竅名玄牝﹐的在三關要路頭。若也知時能運用﹐木金交並自沈浮。

五十三

擘開玄牝露雙關﹐煆煉功夫不等閒。學者要知端的處﹐直須北斗面南看。

五十四

大道根莖識者稀﹐常人日用孰能知。爲君指出神仙窟﹐一竅彎彎似月眉。

五十五

幾回抖擻上昆侖﹐足躡玄關眾妙門。仗劍擘開天地鎖﹐金烏玉兔自相吞。

五十六

昨宵詫女啟靈扉﹐窺見神仙會紫微。北斗南辰前後布﹐兩輪日月往來飛。

五十七

子細思量是妙哉﹐朝朝滿勸九霞杯。能教地魄搬精轉﹐自有天魂祝壽來。

五十八

煉己修心義最深﹐修心須要識天心。神仙妙訣無多子煉就陽神消眾陰。

五十九

昆侖一直至泥丸﹐鎭日追攀自往還。若要長生兼出世﹐到頭不離自身間。

六十

小小壺中別一天﹐鐵牛耕地種金蓮。這般景象家家有﹐因甚時人不學仙。

六十一

碧潭深處捉明珠﹐翻手拋來上太虛。托仗黃婆收拾得﹐化爲金液結凝酥。

六十二

修丹須要覓根源﹐產在先天與後天。若得谷神長不死﹐此身何患不爲仙。

六十三

執文泥象皆非實﹐得象忘言始合眞。大抵修丹皆法象﹐由來萬化在人身。

六十四

仙經萬卷重重說﹐道在常人日用問。若也自能顚倒運﹐不勞萬水與千山。

六十五

求仙惱亂幾多人﹐爲愛修眞未識眞。若得紅鉛並黑汞﹐煉成至寶出囂塵。

六十六

𨿽然小小一壺中﹐上下乾坤法象同。若也知時能運用﹐金烏玉兔自西束。

六十七

得悟無爲是有爲﹐潛修妙理樂希夷。幾回日月灘頭立﹐直把絲綸釣黑龜。

六十八

玉京元始座瑤臺﹐紫气凝空殿闕開。西閣洞門三四叩﹐九天仙子一齊來。

六十九

恍惚之中有至精﹐龍吟虎嘯最堪聽。玄珠飛趁昆侖過﹐晝夜河車不暫停。

七十

獨步侖山望杳冥﹐龍昤虎嘯甚分明。玉池常滴陰陽髓﹐金鼎時烹日月精。

七十一

自家精气自家身﹐何必區區問別人。下手速修尢大晚﹐勸君回首莫因循。

七十二

心酸世上幾多人﹐不解修眞自損眞。精漏气凋神喪去﹐透靈別殼入迷津。

七十三

先天先地最玄機﹑福淺焉能得遇之。采得眞鉛須急煉﹐勸君切莫更遲疑。

七十四

學人不識水中金﹐護向諸般取次尋。只是黑鉛爲至寶﹐本居兌位寄於壬。

七十五

學人不識水鄕鉛﹐顚倒陰陽位屬乾。彷佛本居於坎位﹐分明寄產兌宮邊。

七十六

初煉還丹須入室﹐婦人懷孕更無殊。聖胎凝結圓成後﹐出入行藏豈有拘。

七十七

露心剖腹不相誣﹐急急躬親大藥鑪。六十甲中尋甲子﹐三千日內著功夫。

七十八

一等傍門性好淫﹐彊陽復去采他陰。口含天癸稱爲藥﹐似想淤沮枉用心。

七十九

指閉尾聞稱是道﹐何曾虎嘯更龍吟。元陽搖動無墻壁﹐錯認黃泥喚作金。

八十

金丹大藥最通玄﹐向上天機不妄傳。爲報近來修道者﹐煉精不住亦徒然。

八十一

自得仙師眞口訣﹐敢將鄙句泄玄微。學人於此詳窮究﹐詩內篇篇露盡機。

修眞﹢書金丹大成集卷之十一竟

修眞十書金丹大成集卷之十二

紫虛了眞子蕭廷芝元瑞述

樂道歌

捨妄歸眞隱市塵﹐煉鉛烹汞結還丹。時人不慕長生道﹐聲色縈心一夢問。

了眞子﹐惟樂道﹐奇哉妙在回心早。浮名浮利總虛華﹐世間惟有修眞好。

說修眞﹐人最多﹐窮通表裹無一个。因到丹山遇至人﹐一言與我都訣破。

得訣歸來試煉看﹐龍爭虎戰片時問。雲收雨散萬籟寂﹐徹夜風雨撼萬山。

辟地誅茅築神室﹐閉關絕俗及鮏羴。兀坐茅廬惟守一﹐玉鑪養火不曾閒。

從今踏破生死戶﹐研身跳出鬼門關。昆侖頂上堪來往﹐時引元神去又還。

惟樂道﹐煉金丹﹐五气調元玉洞寬。拍手笑吹無孔笛﹐骯弄玄珠九曲灣。

鉛龍汞虎交媾時﹐一霎火焰飛燒天。調燮火工宜子細﹐剛柔文武莫縱意。

朝暮屯蒙有君臣﹐知足常足歸本位。前行須短退須長﹐春夏秋冬依次第。

二十八宿歸一鑪﹐水火要分前後隊。復臨二卦宜溫養﹐壯觀沐浴須回避。

還返工夫入坤宮﹐煉得堅凝成一塊。這般手段出作家﹐試問時人會不會。

了眞子﹐惟樂道﹐奇哉妙在回心早。垢面蓬頭任所宜﹐寂寞無人相聒惱。

渴飲金漿與玉漿﹐饑飧交梨並火棗。兩輪日月任西束﹐仰窺造化工夫巧。

西邊兌金位屬酉﹐束邊震木位屬卯。靈臺皎潔無人修﹐玄壇寂靜無人掃。

煉精化气气化神﹐大都神气精爲寶。金木肩然會交並﹐水怕濫兮火怕燥。

如龍養珠常自顧﹐如雞養卵常自抱。金液還丹在眼前﹐迷者多而悟者少。

有人日夜煉來餐﹐味勝醞酗眞个好。問我日下用工夫﹐不離頂門眞一竅。

出自虛無縹緲問﹐先天先地爲大道。學人得悟大還丹﹐於此歌中細尋討。

我若分毫誤學人﹐萬劫風刀當受考。

茅廬得意歌

茅廬七尺高﹐橫過九尺闊。

淸閒一主人﹐怕客來惱聒。

饑則淡飯三五匙﹐困則和衣睡一歇。

爲愛此淸閒﹐萬事都擺脫。夜夜曲江頭﹐掬水弄明月。

兩腳翻來拗乾斗﹐定息凝神入气亢。瓊漿醞就從天降﹐流徧舌端甘似蜜。

九杯飲罷又九杯﹐淸復濃兮時自啜。這境界﹐甚奇絕﹐醉抱楊妃共懼悅。

自家身裹有夫妻﹐子母同形活潑潑。如龍養珠心不忘﹐如雞抱卵气不絕。

猶如寒蟬吸曉風﹐又如老蚌含秋月。醉裹高歌喝一聲﹐虛空粉碎秋毫末。

眞得意﹐少人知﹐恍恍惚惚恰如癡。仰觀造化工夫妙﹐日還束出月還西。

捉得日魂並月魄﹐一浮一沈珠自飛。默運乾坤一否泰﹐屯蒙抽添進退機。

金木自然解交並﹐相生相克有幽微。臨鑪施條莫縱意﹐神水沐浴要防危。

大都一年十二月﹐木液金精忌兔雞。十月脫胎吞入腹﹐九轉工夫在一時。

莫將火候爲兒戲﹐須共神仙子細推。返中若也差毫髮﹐汞走鉛飛不交結。

學人於此善推詳﹐七七從來四十八。天地之問不逃數﹐此是玄玄眞口訣。

銀河若也會鬥牛﹐密密固鑪勿輕泄。下手不教神鬼見﹐烹煉玉鑪成白雪。

水銀元是黑龜肝﹐朱砂乃是赤鳳血。有文有武有剛柔﹐進退往來細分別。

溫養嬰兒並野戰﹐刻裹工夫須口說。眞得意﹐少人知﹐茅蘆野僻人迹稀。

垢面蓬頭惟樂道﹐如魚飲水自家知。云問獨酌進巡酒﹐松下閒吟無韻詩。

五嶽秋高飛白鳳﹐九泉春暖養烏龜。自己陽神皆踴躍﹐從他陰鬼暗愁悲。

元精每運無窮數﹐玉液常飧不暫離。我家活計工夫別﹐未與常人話此規。

少人知﹐眞得意﹐自得天機常似醉。醉彈一曲無弦琴﹐琴裹聲聲教子細。

勉賢能﹐休貪鄙﹐火急尋師覓玄指﹐今生若不悟修眞﹐未必來生得恁地。

回頭怠取紫金丹﹐煉來便是神仙位。

劍歌

兩枝慧劍埋眞土﹐出匣哮吼驚風雨。修丹若無此器械﹐學者千人萬人誤。

惟有小心得劍訣﹐用之精英動千古。知時飛入太霄問﹐分明尋得陰陽路。

捉住玉兔不敢行﹐鑪內丹砂方定所。審其老嫩辧浮沈﹐進退來往分賓主。

一霎火焰飛燒天﹐煆煉玄精妙難睹。唬唬𨿽則聲悲苦﹐終是依依戀慈母。

若要制伏火龍兒﹐卻去北方尋水虎。龍見虎﹐互盤旋﹐恍恍惚惚結成團。

河車搬入昆侖頂﹐鎖居土釜勿抽關。息息絲絲無問斷﹐抱元守一要精專。

瓊漿醞就從天降﹐馥郁甘甜徧舌端。煉之餌之入五內﹐只此號曰大還丹。

宿疾普消神气爽﹐四肢和暢身康安。從來眞火生於木﹐不會調勻莫彊鉆。

玉鑪火候須消息﹐火怕寒兮水怕乾。若得先師眞劍訣﹐下手修煉夫何難。

懸崖鐵壁掛殘雪﹐玉匣藏處老龍蟠。華池神水磨瑩爭﹐知時提挈自揮彈。

若遇有儼須急報﹐外道邪魔喪膽寒。破鴻蒙﹐鑿混沌﹐自使來來無缺損。

專心定志不須忙﹐左右用之在款款。此歌寄語逢劍人﹐著意推窮可爲準。

贈諶高士辭往武夷歌

剝啄叩關辭我去﹐啟扉少欽片時問。道在自身休外覓﹐徒勞萬水與千山。

君且聽﹐我試說﹐語無多﹐眞妙訣。夜深龍昤虎嘯時﹐急駕河車無暫歇﹐

須臾搬入泥丸頂﹐進火玉鑪烹似雪。華池神水湛澄澄﹐澆灌黃芽應時節。

瓊漿玉液頻吞咽﹐四體燻蒸顏色別。傍門小法幾千般﹐惟有此道最直截。

在外卽非砂與硫﹐在內亦非精與血。圓隨陸地鎭相隨﹐赤灑灑兮光皎潔。

知時下手采將來﹐固濟神鑪勿輕泄。九還七返片時功﹐崇鑰吹噓藉曉風。

要識玄關端的處﹐兒女笑指最高峯。最高峯﹐秀且奇﹐彼岸蒙蒙生紫芝。

只此便是長生艸﹐無限修行人不知。

縱筆書數句﹐可謂泄天機﹐君兜芒鞋去﹐畢竟幾時歸。

傳語眾仙休擬議﹐待我工夫徹到頭﹐換骨定是來武夷。

贈鄒峯山歌

荷君與我剔圖書﹐捉摸虛空樣也無。機在心兮巧在手﹐也是無中生出有。

了眞子﹐雌雄劍﹐飛太空﹐掣雷電。

半夜哮吼時﹐指破陰魔臉。奪得明珠還﹐不與常人見。

一陣交鋒定太平﹐元君端坐三淸殿。嬌妮女﹐嫁金公﹐洞房深處雲雨濃。

白面郎君騎白虎﹐靑衣女子跨靑龍。牛斗河邊相見後﹐一時關鎖在中宮。

運動天然眞火候﹐掀天煆煉一鑪紅。金公無言姥女死﹐九還七返片時功。

若非歐冷傳劍訣﹐安得靑霄有路通。生涯只此雌雄劍﹐吹毛利水快如風。

君苦問﹐此劍訣﹐天機未敢分明泄。靑龍項下剜明珠﹐白虎頭邊敵鮮血。

有時飛入昆侖頂﹐交加千里沖妙亢。雌雄飛逐不曾閒﹐來往已手自提挈。

出匣光射透天呈﹐昭耀鋒錯何凜冽。學人要覓眞劍方﹐爲言不是尋常鐵。

西江月十二首

一

兩手擘開混沌﹐坦然直露丹宗。日魂月魄自西束﹐牢捉莫輕放縱。

外道邪魔縮項﹐相將結寶中宮。九還七返片時功﹐皆賴黃婆相送。

默運乾坤否泰﹐抽添妙在屯蒙。起於復卦剝於終﹐溫養兩般作用。

沐浴要防危險﹐吹噓全藉離風。工夫還返入坤宮﹐火足不宜輕弄。

三

要識眞鉛眞汞﹐都來只一根源。烹煎火候妙中玄﹐不是知音難辧。

采取莫差時日﹐仍分弦復弦前。玉鑪一霎火燒天﹐無位眞人出現。

四

莫問九三二八﹐無過陰偶陽奇﹐大都離坎結夫妻﹐要識屯蒙旣未。

若遇一陽起復﹐便堪進火無遲。只因差失在毫釐﹐野戰更宜子細。

五

鼎器法天象地﹐坎離運用無差。夫妻相會入黃家﹐共說無生妙話。

雨意雲情了當﹐領頭駕動河車。搬歸頂上結三花﹐牢閉玉關金鎖。

六

撥動頂門關梡﹐自然虎嘯龍昤。九還七返義幽深﹐出入不離玄牝。

運用玉鑪火候﹐鼎中煉就眞金。彊兵戰勝便收心﹐妙在無傷無損。

七

一二復臨養火﹐兔雞沐浴潛藏。分明變化在中央﹐結就玄珠片餉。

還返歸根脫體﹐守城抱一堤防。黃庭來往是尋常﹐恍惚之中縱放。'

八

夾脊雙關透頂﹐此爲大道玄門﹐金丹只是此宗根﹐大要知時搬運。

溫養守城野戰﹐華池玉液頻吞。玉鑪常使火溫溫﹐采藥審他老嫩。

九

調燮火工非小﹐差殊只在毫釐。鼎鑪汞走黑鉛飛﹐從此恐君喪志。

須共眞師細論﹐無令妄動輕爲。幽微玄妙最深機﹐言語仍須避忌。

十

九曲江頭逆浪﹐霎時衝過天心。昆侖頂上水澄澄﹐醞就瓊漿自飲。

便向此時采取﹐河車搬運無停。陰陽一黑自浮沈﹐鎖閉玉關牢穩。

十一

藥產西南坤地﹐金丹只此根宗。學人著意細推窮﹐妙絕無過眞種。

了一萬般皆畢﹐休分南北西束。執文泥象豈能通﹐恰似啞人談夢。

十二

金液還丹大道﹐古人萬劫一傳。傾心剖腹露諸篇﹐接引直超道岸。

莫怪天機泄盡﹐此玄玄外無玄。畱傳萬代與名賢﹐有目分明觀見。

南鄕子十二首

西南乃產藥之所﹐因此故爲名。

一

眞汞與眞鉛﹐產在先天與後天。大要知時勤采取﹐玄玄﹐得亢何愁不作仙。

進火要精專﹐審究前弦與後弦。屯卦抽添蒙卦止﹐難傳﹐毫髮差殊不結丹。

二

兩手擘鴻蒙﹐慧劍飛來第一峯。外道修羅驚縮項﹐神通﹐造化元來在掌中。

緞煉玉鑪紅﹐橐鑰吹噓藉巽風﹐十月脫胎吞入腹﹐坤宮﹐立見三淸太上翁。

老子曰﹕自己三淸﹐何勞上望。

三

溫養象周天﹐須要微微火力全。愛護嬰兒惟藉母﹐三年﹐運用抽添象缺圓。

牛斗會河邊﹐捨取玄珠種玉田。定意如如行火候﹐精專﹐剖腹分明說與賢。

四

生甲更生庚﹐此是丹頭切要明。藥嫩采來歸土釜﹐煎烹﹐文武剛柔次第行。

片餉結丹成﹐沐浴防危更守城。到此不須行火候﹐持盈﹐火若加臨必定傾。

五

木兔與金雞﹐刑德臨門有偶奇。鑪內丹砂宜沐浴﹐防危﹐神水溶溶滿玉池。

年月日並時﹐刻裹功夫一例推。著意研窮丹造次﹐毫釐﹐十月殷勤自保持。

六

鼎器法乾坤﹐上是天元下地元。若也更能顚倒運﹐交番﹐闔關循環在八門。

搬運上昆侖﹐龜與蛇兄自吐吞。百尺竿頭牢把綫﹐掀援﹐從此元神命永存。

七

關鎖自周天﹐升降循環三寸田﹐不在噓呵並數息﹐天然﹐九轉無虧火力全。

胎息饅流傳﹐要在陰陽不可偏。呼吸吹噓皆賴巽﹐絲鯀﹐妙在前弦與後弦。

八

復卦起潛龍﹐戊己微調未可攻。九二見龍臨卦主﹐神通﹐從此鑪中次第紅。

泰卦恰相逢﹐猛火燒乾藉巽風。煉就黃芽並白雪﹐奇功﹐還返歸坤道始窮。

九

識得水中金﹐緞煉烹煎理更探。進退抽添須九轉﹐浮沈﹐溫養潛龍復與臨。

妙運自天心﹐托仗黃婆配丙壬。醞就醞酗山頂降﹐頻斟﹐慢撥無弦一曲琴。

十

長子到西方﹐少女歸乾變六陽。便好下功修二八﹐堤防﹐至九方知道自昌。

牛斗共商量﹐巧奪天工妙莫量。離坎夫妻交媾後﹐難忘﹐始覺壺中日月長。

十一

白雪與黃芽﹐兩味精華共一家。采摘辧時衰與旺﹐堪誇﹐火候毫釐不可差。

頂上結三花﹐駕動羊車與鹿車。烏兔往來南北面﹐交加﹐從此天河穩泛搓。

十二

盡爭露天機﹐只恐時人自執迷﹐頷下藏珠當猛取﹐休遲﹐道在身中更問誰。

塵网急拋離﹐百歲年華七十稀。莫待老來鉛汞少﹐堪悲﹐業報前途難自欺。

讀《參同契》作

气含太極﹐道立玄門。日傳月而易行其中﹐月持日而易藏其用。水騰浮作離中汞﹐火降沈爲坎裹鉛。坎納戊兮月魄烏飛﹐離納己兮日魂兔走。戊己爲鑪而烹煎日月﹐坎離爲藥而點化魂魄。日合五行﹐月隨六律。門通子午﹐數運寅申。復臨泰壯央乾兮六陽左旋﹐遘逐否觀剝坤兮六陰右轉。百八十陽兮日宮春色﹐百八十陰兮月殿秋光。月不自明﹐由日以受其明﹔日之有耀﹐因月以發其元。互爲室宅﹐交顯精神﹐長教玉樹气回根﹐不使金花精脫蒂。詫女捉烏吞玉兔﹐嬰兒驅兔吸金烏。自震庚兌丁而乾納甲壬﹐由巽辛艮丙而坤藏乙癸。上弦數八兮砂中取汞﹐下弦數八兮水內淘金。靑龍是木木產火中﹐白虎是金金生水內。七八十五兮坎離交﹐九六十五兮乾坤合。自子至巳先進陽火﹐自午至亥後退陰符。七八者少陽少陰之數存﹐九六者老陽老陰之數寓。二八十六兩兮中全卦黑﹐五六三十日兮妙運天輸。屯蒙常起於朝昏﹐旣未無愆於晦朔。恍惚水中金不定﹐飛揚火裹木難收。金木問隔旣殊途﹐水火調和歸一性。七返返上﹐九還還元﹐結就玄珠﹐煉成至寶。不神之神所以神﹐喊息定息至無息。二十四气體天之消息﹐七十二候隨時而捲舒。惟能得象忘言﹐不在執文泥象。悟之者簡而且易﹐迷之者繁而愈難。卽周易象而參玫之﹐自然契合﹔獨魏伯陽之著詳矣﹐宜究精微。

修眞十書金丹大成集卷之十二竟

修眞十書金丹大成集卷之十三

紫虛了眞子蕭廷芝元瑞述

解注崔公入藥鏡

先天炁﹐後天炁﹐先天熙乃天元一气也﹐在天樞之上注之。後天熙乃地元一气也﹐在地樞之下注之。人若得斗柄之機斡運﹐則升降往來周而復始﹐與天同運矣。元和子日﹕人身大抵同天地也。

得之者常似醉。

人能得斗柄之機幹運陰陽之气﹐則恍恍惚惚杳杳冥冥﹐自然身心和暢﹐如癡如醉﹐肌膚爽透﹐美在其中。

日有合﹐月有合﹐

夫月﹐因日以受其明﹐晦朔合璧之後﹐魄中生魂﹐以陽變陰。月晦象年終﹐月朔象歲首。自朔日受日辰之符﹐因水生銀﹐至月晦陽气消盡﹐卽金水兩物﹐情性自相包裹。《參同契》云﹕月晦日相包﹐隱藏其垣廊。

窮戊己﹐定庚甲。

金液還丹﹐非土則不能造化﹐當窮究其眞土。古歌日﹕五行處處有﹐何處爲眞土。紫陽詩日﹕離坎若還無戊己﹐𨿽含四象不成丹。庚﹐西方金也。甲﹐束方木也。二物問隔﹐木能交並﹐須仗黃婆媒合。金始生水﹐木始生火﹐水火旣旺﹐則金木交並矣。劉眞人《象先歌》日﹕庚要生﹐甲要生﹐生甲生庚道始明。西華聖母曰﹕生甲生庚﹐堪爲大丹之祖。眞土者﹐坤位是也。

上鵲橋﹐下鵲橋﹐

此崔公復指上下二源。。鵲橋﹐乃天河也。人能運用若天河之流轉﹐上下無窮也。天應星﹐地應潮。在天應星﹐如斗柄之運幹。在地應潮﹐如日月盈虧。《元樞歌》曰﹕地下海潮天上月﹐是也。起巽風﹐運坤火﹐息者﹐風也。火不能自炎﹐須假風以吹之。鍾離丹訣云﹕陳藥憑巽風。杏林詩日﹕吹噓藉巽風。運者﹐動也。坤乃西南之地﹐水火聚會之源也。入黃房﹐成至寶。旣經起火符之後﹐則運入黃房之中﹐結成至寶矣。黃房﹐亦日黃華﹑玄關一竅﹐乃眞土﹐故日黃房也。

水怕乾﹐火怕寒﹐

修煉金丹﹐全藉火工調燮。添水之時﹐以救其火之燥也﹔運火之時﹐又恐其火之寒也。故水亦怕濫亦怕乾﹐火亦怕燥亦怕寒。故有斤兩。法度﹐須要調勻﹐使其不致於太過﹐亦不致於不及也。

差毫髮﹐不成丹。

運火之際﹐細意調壅﹐毫髮之差﹐則天地懸隔矣。紫陽詩日﹕毫髮差殊不作丹。

鉛龍升﹐汞虎降﹐

鉛﹐火也﹐龍也。沈而在下。汞﹐水也﹐虎也。浮而在上。太白眞人歌日﹕五行不順行﹐虎向水中生﹐五行顚倒衍﹐龍從火裹出。以法制之則自然升降矣。

驅二物﹐勿縱放。

當其龍虎升降之時﹐須要把捉﹐不可縱放也。紫陽詩日﹕旣驅二物歸黃道﹐怎得靈砂不解生。

產在坤﹐種在乾﹐

藥產西南﹐西南乃坤地也。產於坤地﹐則移種於乾官也。上下二源﹐其理明矣。

但至誠﹐法自然。

眞一子云﹕至誠修煉此藥﹐乃白日飛升之道也。陰眞君日﹕不得地莫妄爲﹐須隱密審護持﹐善保守﹐莫失天地機。

盜天地﹐奪造化﹐

修煉莫不盜天地之機﹐奪造化之妙。運用則符乾坤否泰﹐抽添則象日月虧盈。定刻漏﹐分二弦﹐隔子午﹐接陰陽﹐通晦朔﹐合龍虎﹐依天地之大數﹐吁陰陽之化機。陰符陽火﹐依約卦爻﹐周而復始﹐循環互用﹐不失其時。一鼎之中﹐造化分明﹐象天地運動﹐發生萬物也。儻或火侯失時﹐抽添過度﹐寒暑不應﹐進退差殊﹐卽令天地之問﹐憑何而生萬物哉﹖陰陽之气﹐憑何而生龍虎也﹖

鉆五行﹐會八卦。

五方以中爲主﹐五行以土爲主。位居於中而有土德之尊﹐故水得土則潛其形﹐火得土則隱其明﹐金得土而增其色﹐木得土而益其潤。土無正形﹐挨排四象﹐五行旣聚﹐則八卦自然相會矣。

水眞水﹐火眞火﹐

離中有陰﹐則心中之液乃眞水也。坎中有陽﹐則腎中之界乃眞火也。此一身之眞水火。

水火交﹐永不老。

夫地之熙﹐上騰而爲霧﹔天之黑﹐下降而爲露。陰陽相交而成膏雨。滋榮萬物者也。一身之陰陽﹐相交而成眞液﹐滋榮五藏六府﹐復歸於下田﹐結而爲丹。故萬物無陰陽﹐气不生﹐五藏六府無津液﹐則病矣。水能流﹐火能焰﹐水在上故能流下﹐火居下故能炎上。

《參同契》雲﹕水流不炎上﹐火烈不潤下﹐是此意也。

在身中﹐自可驗。

眞水眞火﹐在人一身之中﹐於修煉之際自可驗也。

是性命﹐非神气。

左爲性﹐性屬離。右爲命﹐命屬坎。坤之中陰入乾而成離﹐乾之中陽入坤而成坎﹐當知離坎是性命﹐神气之允也。

水鄕鉛﹐只一味﹐

水乃坎也﹐鉛乃金也。亦日水中金。《云房丹訣》日﹕鉛鉛水鄕﹐靈源庚辛﹐室位屬乾﹐常居坎戶﹐隱在兌邊。劉海蟾詩日﹕煉丹須是水鄕鉛﹐只此一味﹐乃還丹之根蒂也。

歸根竅﹐復命根。

旣得上下二源﹐乃歸根復命之根竅也。

貫尾閒﹐通泥丸。

上通泥九官﹐下貫尾閒門﹐言其一气上下循環而無窮也。

眞崇鑰﹐眞鼎鑪﹐

《升降論》日﹕人能效天地棄鑰之用﹐開則气出﹐闔則气入。气出如地气之上升﹐气入如天气之下降。一气周流﹐自可與天地齊其長久矣。上日﹕金鼎下日玉鑪﹐然皆人身之眞造化也。

無中有﹐有中無。

《金碧經》日﹕有無互相制﹐上有靑龍居﹐兩無宗一有﹐靈化妙難窺。《參同契》曰﹕上閉卽稱有﹐下空卽稱無。無者以奉上﹐上有神德居。此兩孔經法﹐諭有無相須。

托黃婆﹐媒奼女﹐

奼女在離官也﹐坎男不能與之交會﹐須托黃婆而媒合之。黃婆乃坤土也。

輕輕地﹐默默舉。

進火之際﹐當輕輕然運﹐默默然舉也。杏林詩日﹕如如行火候﹐默默運初爻﹐是也。一日內﹐十二辰﹐年中用月﹐以一月三百六十時準一年。月中取日﹐則一日十二辰準一月。日中用時﹐時中用刻﹐到此微妙莫非口訣。

意所到﹐皆可爲。

一日十二辰內﹐遇一陽動﹐皆可下手也。紫陽日。。一刻之工夫﹐自有一年之節侯。此乃頃刻之周天也。馬自然詩日﹕不刻時中分子午﹐無爻卦內別乾坤。

飲刀圭﹐窺天巧﹐

飛劍自土金采而飲之﹐故日飲刀圭也。上下二源﹐皆眞土也。窺者﹐觀也。《陰符興》日﹕觀天之道﹐執天之行盡矣。

辧朔望﹐知昏曉。

可辧明一身之朔望也。昏曉乃朝屯暮蒙二卦也。

識浮沈﹐明主客﹐

鉛沈而銀浮﹐鉛況而在下﹐銀浮而在上。旣識浮沈﹐須明主客。紫陽詩云﹕饒他爲主我爲賓。無他﹐此乃先升後降之理也。

要聚會﹐莫問隔。

水火常要聚會﹐莫使之問隔也。

采藥時﹐調火功﹐

探藥之時﹐全藉調燮火功。一剛一柔﹐一文一武﹐二八封門﹐六一固濟。循卦文﹐沿刻漏﹐分二弦﹐隔子午﹐始復而終於坤也。《參同契》日﹕鉛得眞鉛﹐又難眞火。可不細意調燮而使之﹖無太過不及之息也。受气吉﹐防成凶。

紫陽詩日﹕受气之初容易得﹐抽添火候要防危。受气之初使金木交並﹐水火同鄕﹐若可喜也。及其脫體歸坤﹐沐浴以防其凶﹐守城以慮其險也。

火候足﹐莫傷丹﹐

九轉火足﹐當息符火﹐不知止足﹐鈴致靈汞飛走矣。

天地靈﹐造化怪。

此乃言其怪吝不可縱意也。

初結胎﹐看本命﹐

初結聖胎﹐則看受气之初。初﹐本命也。

終脫胎﹐看四正。

終脫胎則看四正官﹐乃玄關也。

密密行﹐句句應。

能依此密密而行﹐則句句應驗矣。呂公詩云﹕因看崔公入藥鏡﹐令人心地轉分明。

解注昌公沁園春

七返還丹﹐

火生二﹐成數七。返者﹐自下而返上。還者﹐自上而還下。或日木三金四合成七數﹐故日七返﹐其說亦妙。蓋金木乃水火之父母﹐五行之宗祖﹐還丹之根基也。苟以涕﹑唾﹑津﹑精﹑气﹑血﹑液爲七返﹐謬之甚矣。《云房詩》日﹕七般之物盡爲陰﹐若

將此物爲丹種﹐怎得飛升上玉京。紫陽經日﹕七件陰物何取焉﹖還丹之名不一﹐或日大丹﹑內丹﹑玉壺丹﹑絳雪丹。赤赫金丹﹑龍虎太藥﹑九轉神丹﹑宇宙之主神丹﹐白雪﹑龜精﹑鳳血﹑兔髓﹑烏肝﹑先天地精。皆不過眞鉛眞汞交結而成﹐固非幾鉛汞金石艸木﹐有質之藥。汞是九轉眞汞﹐鉛是七返眞鉛。惟玆一味﹐是天地之眞气﹐日月之至精。於外配則明象乾坤﹐於內配則符合造化。有生有殺﹐爲虎爲龍﹐蘊情義而遣作夫妻﹐維祖宗而故稱母子。二味旣曉﹐兩性須知。因媒而男女和諧﹐賴母而子孫成長。聖人至祕﹐玄之又玄﹐修丹之士﹐當反求諸己而已矣。

在人先須煉己待時。

道不遠人﹐百姓日用而不知也。煉己﹐乃煉形之道。莫不擘裂鴻蒙﹐鑿開混沌﹐采眞一之精﹐抱先天之熙﹐而爲丹基也。不可以非類而造化。故《參同契》云﹕燕雀不生鳳﹐狐兔不乳馬。同類易施功﹐非程難爲巧。金華洞主答太室山人日﹕積其陽魂﹐消其陰魄﹐以其陽兵戰退陰賊。八卦相蕩﹐五行相克﹐歸根復命﹐還丹烜赫。以精煉形﹐非幾砂石。或者以煉己爲煉土﹐其說亦妙。蓋藥產西南坤地也。大要知時﹐苟失其時﹐天地之問憑何節候而生萬物陰陽之熙﹖憑何而生龍虎哉﹖弦後弦前﹐乃時中之造化﹔坎離交處﹐乃刻裹之功夫。到此微妙﹐莫非口訣。

正一陽初動﹐中宵漏永。

宇宙在乎手﹐萬化在乎身。毗陵師日﹕煉丹不用尋冬至﹐身中自有一陽生﹐時中有時之功夫﹐刻中有刻之功夫。

溫溫鉛鼎﹐光透簾幃。

鉛鼎﹐卽造鉛鼎也。溫溫﹐謂火力。不可使之虧欠﹐鈴也溫養而成丹。毗陵師日﹕金鼎常畱湯火暖﹐玉鑪不要火教寒是也。簾幃﹐日眼也。云房有﹕閒戶垂簾默默窺之句﹐下功夫處﹐神光晃耀﹐透徹簾幃也。

造化爭馳﹐龍虎交會。

夫造化之爭馳也﹐龍吟雲起﹐虎嘯風生。叉也使水虎擒火龍﹐互相交會。《入藥鏡》日﹕鉛龍升﹐汞虎降﹐馳二物﹐勿縱放。苟運火失時﹐則龍虎不交﹐鉛汞飛走矣。紫陽詩曰﹕西山白虎性猖狂﹐束海靑龍不可當﹐兩手捉來臨死鬥﹐化成一塊紫金霜。兩手捉來﹐不過要其交會﹐方能凝結成寶也。

進火工夫牛斗危。

夫火者﹐太陽之眞精﹐有名而無形。故《參同契》日﹕旣得眞鉛﹐又難眞火。豈輕議哉﹖蓋火起於水中﹐何者﹖坎屬水﹐坎中有眞陽﹐乃眞火也。龍虎會合﹐金木交並﹐則眞火炎其中矣。進火之工也﹐有剛柔﹑文武﹑斤兩﹑法度﹐二八封門﹐六一固濟﹐循卦爻﹐沿刻漏﹐了屯蒙﹐明否泰﹐分二弦﹐辧晦朔﹐始復終坤﹐起晨止晦﹐則陰陽舒。捲﹐金汞調和。如或火候失時﹐霖旱不節﹐隆冬大暑﹐盛夏嚴霜﹐金官旣砂汞不調﹐玉鼎乃蝗虫競起﹐金母木龍騰沸﹐坎男離女奔逸。此皆運火過差﹐靈汞飛走。所謂﹕纖芥不正﹐悔吝爲賊﹐毫髮差殊﹐不作丹是也。可不愼之﹖牛斗危者﹐當牛斗值時﹐下功也。

曲江上見月華瑩爭﹐有个烏飛﹐

人之小腸﹐九盤十二曲﹐謂之曲江也。月乃藥之用﹐言其瑩冷無瑕﹐乃至寶也。有个烏飛﹐乃陰中含陽也。劉海蟾詩曰﹕幾度爲飛宿桂柯﹐又日﹕烏飛兔不驚﹐古詩日﹕有个烏飛入兔官﹐皆此意也。

當時自飲刀圭。

當行功交會之時下手﹐自土釜采而飲之。故《入藥鏡》日﹕飲刀圭﹐識土釜者﹐可與語刀圭之妙。

又誰信無中養就兒。

還丹之道﹐乃無中生有﹐漸采漸煉﹐結成聖胎﹐無質生質﹐養就嬰兒。故紫淸先生詩日﹕世事教人笑幾回﹐男兒曾也會懷胎﹐自家精血自交媾﹐身裹夫妻是妙哉。

辧水源淸濁﹐

《淸靜經》云﹕天淸地濁﹐男淸女濁。淸者﹐濁之源﹐無他﹐陽淸而陰濁也。輕淸者浮而在上﹐眞水銀是也。重濁者沈而在下﹐眞鉛是也。二物兩用﹐可不辧明淸濁升降之道乎﹖

木金問隔。

木居束方甲乙﹐在象爲靑龍﹐在卦爲震。乾之長男也﹐火之母也﹐金之妻也﹐靑衣女子也﹐碧眼胡兒也﹐束海靑龍也﹐木液也。金居西方庚辛﹐在象爲白虎﹐在卦爲兌。坤之少女也﹐水之母也﹐木之夫也﹐素練郎君也﹐白頭老子也﹐西山白虎也﹐金精也。隔居卯酉﹐無由聚會﹐須托黃婆媒合而爲一也。紫陽日﹕木金問隔會無因﹐須仗媒人勾引。然後木生火﹐金生水﹐水火同鄕﹐則金木交並矣。

不因師指﹐此事難知。

金丹大藥﹐古人以萬劫一傳。玉筍靈篇﹐學者之十迷九八﹐聖師口口﹐歷代心心﹐若非心傳口授﹐縱使三傑之才﹐十哲之智﹐百端揣度﹐亦終不能下手﹐結就聖胎矣。所謂﹕饒君聰慧過顏閔﹐不遇明師莫彊猜﹐只爲金丹無口訣﹐教君何處結靈胎。劉海蟾詩日﹕此道迥昭彰﹐如何亂揣量。金丹之道﹐若不遇眞師﹐實難知之矣。

道要玄微﹐天機深遠﹐

大道無形﹐生育天地。大道無情﹐運行日月。大道無名﹐長養萬物。吾不知其名﹐彊名日道。杳杳冥冥﹐其中有精﹐恍恍惚惚﹐其中有物。視之不見﹐聽之不聞﹐搏之不得﹐無中生有﹐天機深遠﹐玄妙難測。《陰符經》日﹕天有五賊﹐見之者昌﹐知之修煉﹐謂之聖人。苟非洞曉陰陽﹐深達造化﹐安能鑿開混沌﹐采天地父母之根﹐而爲丹基﹔擘裂鴻蒙﹐取陰陽純粹之精﹐而爲大丹之質。鉆簇五行﹐和合四象﹐三花聚頂﹐令一气不昏﹐五气朝元﹐使陽魂不亂﹐放縱於杳冥之中﹐往來於恍惚之內。搬運出入﹐移神陽合﹐功成行滿﹐位證天仙也﹖況金液還丹﹐惟有一門﹐豈可與傍門小法﹐並日而語耶﹖

下手速修猶太遲。

千經萬論﹐皆不言下手功夫﹐惟傳之口訣。夫下手之初也﹐動乾坤之棄鑰﹐采坎離之刀圭﹐攝一身之神﹐歸於天谷允中。吞而養之﹐則神熙歸根﹐名日回風。混合密固根源﹐此乃守眞一之道也。《龍虎經》日﹕神室上下釜﹐變化在手中。所以正一眞人論靑蛇之劍﹐西蜀老翁得金錘之妙﹐呂公諭之爲火杖﹐靑城空角謂之劍不是道。此皆窮盡蹤迹﹐擘劃元根﹐若無下手﹐徒論金丹﹐萬無一成矣。古歌云﹕聖人識得造化意﹐手搏日月安鑪裹。《陰符經》云﹕宇宙在乎手﹐萬化生乎身﹐夫學而不遇﹐叉遇至人﹐遇而不勤﹐終爲下鬼。老子日﹕上士聞道﹐勤而行之。仙道惟人可以修。古云﹕神仙只是凡人做。當知輪回事道﹐業報難逃﹐富貴榮華﹐殆非久計﹐下手速修﹐猶恐太遲也。

蓬萊路﹐仗三千行滿﹐獨步云歸。

蓬萊三島﹐乃海上仙山也。在人一身﹐亦有蓬萊三島。頂日上島﹐心曰中島﹐腎日下島。紫淸先生詩日﹕人身自有一蓬萊是也。三千功行﹐乃九年抱一之數也。九年功滿﹐或分形散景﹐或出有入無﹐或輕舉遠遊﹐隱顯莫測。或換骨升仙﹐遨遊蓬島﹐或太一見召﹐移居中丹﹐各隨其功行之淺深也。《寥頭壞》日﹕九年功滿都經過﹐畱形住世不知春﹐忽日天門頂中破﹐眞人出現大神通﹐從此天仙可相賀。《參同契》日﹕道成德就﹐潛伏侯時。太乙乃召﹐移居中丹。功滿上升﹐膺圖受錄。彭眞人注日﹕太乙眞君﹐乃內煉之主司也﹐世人初得道﹐鏤名金簡於此丹﹐膺圖受錄﹐乃獲上升也。

修眞十書金丹大成集卷之十三竟

