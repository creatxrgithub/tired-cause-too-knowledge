上乘修眞三要

經名﹕上來修眞三要。金元間圓明老人迷。圓明疑爲馬釭再傳弟子高圓明。二卷。底本出處﹕《正統道藏》洞眞部方法類。

上乘修眞三要卷上

圓明老人述

夫聞至道恢弘﹐莫非返還心性﹐體用權實﹐紀綱合和﹐一也。玉鑪起火﹐神翕斡轉天盤﹐浮雲掃淨﹐想時方運子午﹐乾息坤消﹐應是日月之功。天長地久﹐誰肯輕閒放過﹐一寸光陰﹐價值萬錠黃金。達道之士﹐走徧寰中﹐難覓百姓日用﹐誰知要妙窮極﹐藥病雙遣﹐到此方是修眞大道。

三法頌

認得無端輩﹐這賊喚則心。大呵一聲住﹐三法一齊擒。

把定恰好處﹐由自兩家彊。拈來當心斬﹐三法一齊忘。

四蹄奔途性不回﹐

牧童才去放﹐堤防馬心賊。撇斷蹄中鎖﹐心去意難追。

萬中難選把韁垂。

這馬情性亂﹐嘶喊走束西。牧童隨後趕﹐難保馬心賊。

下手才始閒處放﹐

牽去村南放﹐不防這馬驚。一念東西走﹐片餉兩三程。

形驟盲黑落深隙。

絆在荒郊處﹐牧童饉守看。遙頭頻嘶喊﹐擒來休放閒。

這馬好難擒捉住﹐

套項連蹄鎖﹐牢拴不住看。尢自心不保﹐咆哮又放轟。

牢絡首﹐絆相隨。

狂心迎風走﹐背卻本來家。一去無尋處﹐何處在天涯。

意狂常與三十棒﹐

休做良才用﹐難憑意馬心。一念逐風去﹐無賢何處尋。

自然伏手得明白。

駑馬偏難教﹐背韁咬主人。擒來三十棒﹐伏手自然眞。

絡首加鞭不放閒﹐

把定繩頭做﹐頻使背加鞭。絆在閒處放﹐牧童守自然。

牧童攙則意雙關。

擒手背加鞭﹐牢心用意牽。牧童難保意﹐良心不自然。

裸體背上無鞍轡﹐

牽來才待餵﹐拖斷紫絲韁。背槽又吹主﹐狂心大不良。

莫做尋常一眼看。

不是眞个獸﹐休作良馬看。些兒輕放過﹐走了兩家難。

彷徨馳騁雄哮性﹐

這馬雄哮性﹐奔遠疾似飛。好與三十棒﹐伏手得明白。

專心固﹐勿凶頑。

前口重加胖﹐牢看不教閒。牧童勤心慢﹐失迷兩家難。

這馬且休良才用﹐

常拴尢不餵﹐加鞭盡日騎。餓到三更後﹐良性稍然兮。

樂然微得喜容顏。

這馬天性劣﹐長行千里心。牧童責顧戲﹐脫手最難尋。

放去收來不問他﹐

撇在荒郊外﹐相顧盡交他。拂袖閒吟去﹐收來付本家。

誠心擺手晚樞歌。

頻看須索兩堤防﹐牧童牽來在路傍。不移一步專心守﹐管教良馬性無狂。

野艸寒泉獨爲伴﹐

野艸獨爲伴﹐寒泉作近鄰。良馬溪邊立﹐牧童樂性眞。

順目揚眉待怎麼。

閒閒物外樂逍遙﹐拈放縱橫不滯驕。廓達了無獨自在﹐超然紊卻一艸瓢。

須臾不保良馬性﹐

意馬日日走﹐牧童幾時閒。擒來休放過﹐把定自然安。

偸閒歇﹐勿張羅。

牧童樞歌笑未休﹐獨騎閒閒物外遊。流水空山云作伴﹐歸來淸徹樂無憂。

牽首回身歸家放﹐

歸來獨自晚樞歌﹐長嘆光陰有幾何。撒手卻還林泉下﹐逍遙物外任蹉跎。

黑馬銀頭性不訛。

天生良善性﹐不廢牧童心。閒倚枯松坐﹐逍遙自在吟。

牧童歌舞緊相隨﹐

牽去寒潭洗﹐形光脫體膩。牧童歌舞去﹐良馬緊相隨。

閒歇身心暫得居。

良馬把韁垂﹐才待報主恩。五明眞堪擬﹐超然獨出羣。

欲待遠歌高處樂﹐

赤馬過西江﹐牧童岸頭立。拳住休放過﹐打死有何疑。

又防不保牽盈回。

黑馬縱橫走﹐白牛日日關。牧童朝紫府﹐淸風散滿天。

漸得此獸安自性﹐

白馬性溫良﹐牧童不用忙。淸風明月下﹐獨坐點丹方。

休貪戲﹐馬心賊。

系在無中守不空﹐放下收來自不窮。駿驥豈妨君子志﹐只爲靑鬃收五明。

背意裸斷蹄中鎖﹐

閒來物外舞春風﹐拈起無爲一自窮。玉漢不妨流水過﹐牧童才會覓參同。

前功總廢相雙垂。

鎖在元命柱﹐時時不放閒。餓得毛焦瘦﹐放下不用看。

撇去荒郊不用看﹐

白馬系靈臺﹐牧童甚樂哉。牽來君不見﹐脫體出塵埃。

閒觀綠水與靑山。

馬食澗下艸﹐牧童閒處歇。晚來歸故里﹐遙指天邊月。

悶來獨往巖中歇﹐

悶時點丹書﹐閒來舞一曲。長笑束風外﹐牧童得自如。

一坐紅輸兩三竿。

白馬靑鬃道不空﹐騎來方外覓參同。擬將一點坤元體﹐收入乾官寶蘊中。

牧童才知君子性﹐

蟾光鎖雲溪﹐牧童自舞吹。拈來速放下﹐平地一聲雷。

淸陰下﹐水潺潺。

牧童嚴中坐﹐馬在松下立。樵夫向前問﹐牧童總不知。

縱橫自在無人問﹐

良馬林中歇﹐牧童巖下吹。逍遙無裏礙﹐心槁性似灰。

樂然喜笑滿容顏。

良馬乘風去﹐輕拈在目前。自在巖下外﹐牧童枕月眠。

垂韁曾救主人公﹐

這馬性如綿﹐牧童守自然。本來無一物﹐無無體自圓。

性善安閒道不空。

意馬本是空﹐彊名走西束。拈來都打罷﹐明月伴淸風。

歌舞萬章無盡美﹐

牧童歌舞最風流﹐閒閒閒處樂無憂。達徧天涯無我喜﹐撮來掛在月梢頭。

古來堪做本家風。

雪嶺嵩風運﹐寒潭月自凝。綠巖仙桂秀﹐方外野鶴嗚。

直然養得純和性﹐

逍遙獨樂天涯客﹐云外淸閒無所迫。樞歌聲韻徹天淸﹐舞袖又嫌天地窄。

童又喜﹐任縱橫。

時來常笑舞春風﹐出有入無不滯空。洞裹淸風眞堪擬﹐天邊凝瑞大圓明。

信步閒遊方外景﹐

白馬共牧童﹐悟者意無窮。眞空玄妙理﹐頓覺自然明。

綠巖獨對與靑松。

牧童體自然﹐蟾光鎖碧天。艸堂淸玲處﹐句句韻幽玄。

牧童自在樂巖前﹐

探藥忙童歇﹐馱經白馬閒。西來束渡意﹐滅迹不相干。

客看詩書不記年。

無韻淸歌樂﹐閒吟眾妙門。三棒都打罷﹐松竹一壺純。

性空勿須擒意馬﹐

保守心猿定﹐童安自不遊。丹成知造化﹐物外有何修。

忘機絕卻把心猿。

浩浩月明前﹐當心打一拳。眞容不變處﹐便是谷神全。

這會下手拿住性﹐

性在安閒處﹐樂道更無休。鼎中凝翠結﹐掛在桂枝頭。

睡無憂省無牽。

喜戲在其中﹐收來覓參同。七返成丹體﹐無由九轉功。

運動八純消息理﹐

劈開混沌﹐鑿破乾坤。識得無有﹐本分家風。

順常時用返經權。

不記經年久﹐雙關不放閒。朗然明照徹﹐無夢到鄧鄴。

淸風斜日就天涯﹐

鶴舞知丹說﹐童歌妙意衝。相對無多語﹐明月照蟾官。

好對山童共飲茶。

獨飲趙州茶﹐拂袖出煙霞。方外無伴倡﹐寰海鬧如麻。

溪畔放驕無我固﹐

鼓掌笑言開﹐方外野鶴來。牧童淸閒處﹐別是一蓬萊。

閒花野艸是吾家。

一覺呂黃根﹐外在野花鄕。安然遊做夢﹐壺中日月長。

端的有些眞誠信﹐

良馬本無性﹐牧童體自圓。本來無一物﹐何處不安然。

逍遙處﹐樂煙霞。

綠水與靑也﹐煙霞洞裹仙。撥開天邊月﹐澗下一澄天。

人生百歲渾如夢﹐

拂袖上靑巓﹐閒行取自然。拈來收一物﹐放下一壺天。

隨綠度日布和麻。

淸風明月下﹐春風何時罷。碧潭淸玲句﹐盡是閒人話。

心似槁木若寒灰﹐

牧童性淸閒﹐澗下水潺潺。閒觀方外景﹐依舊山是山。

不做功夫自舞吹。

拈起千般有﹐放下一也無。舞袖方外去﹐獨跨一輪孤。

駿驥收來巖下臥﹐

顚耍一猿猴﹐牧童倒騎牛。擒來相隨定﹐常樂喜無休。

好向峯前避世居。

三界十方現﹐淸風轉手隨。拈放都打罷﹐覺後放一綫。

樂然有个無動性﹐

拈弄無中有﹐運斡眾妙門。點開玄牝眼﹐凡聖一時分。

高處坐﹐樂輝輝。

拈起十方界﹐放下樂天眞。古今無改變﹐壺中日月新。

斬斷葛藤休引夢﹐

白馬巖下外﹐牧童睡正酣。人馬無搖動﹐明月對靑山。

淸宵何處不明白。

三吹四號法﹐童馬並無蹤。無爲眞大道﹐元來本家風。

忘言一性總包含﹐

忘言心不生﹐心生卽累生。二物雙忘處﹐無物不包籠。

密隱潛形外小庵。

靈臺密隱法﹐八葉共七花。無影茅庵內﹐獨坐點丹砂。

馬死孤身閒步去﹐

馬死性無憂﹐孤身萬里遊。一靈無裏礙﹐是个不卽畱。

縱橫歌舞假癡態。

散誕亦無愁﹐縱橫得自由。歌舞乘風去﹐明月照南樓。

迅步有似閒人性﹐

無明眞實性﹐空性卻法身。覺後無一物﹐無性物自眞。

常守一﹐勿言三。

常守不空空﹐無物本家風。脫體全忘處﹐隱在太虛中。

不夜輝光無遮障﹐

掛起軒轅鏡﹐寒光射碧空。淸風巖下起﹐一片彩雲蹤。

鑪煨書卷罷淸談。

我心似秋月﹐碧潭光皎潔。無物堪比倫﹐教我如何說。

雙忘人馬杳無言

雙忘最難言﹐妙用體綿綿。絕學無爲本﹐無爲本自然。

內守全眞養自然。

內守金眞戒﹐行出四生外。本來無一物﹐廓然大自在。

大道不須生善巧﹐

大道一無情﹐善惡巧中生。拈起都打罷﹐玄門大道亨。

饑餐渴飲困時眠。

饑來要喫飯﹐困時自在眠。本來無拘束﹐何處不自然。

得一忘心專守一﹐

得一忘心守﹐無心性堅久。默默運周天﹐面南看北斗。

眾妙門﹐玄又玄。

妙門常閉無个是﹐拈起才開八萬里。斬斷葛藤休引夢﹐了知玄玄玄上淸。

煉就玉胎分造化﹐

煉就玉胎客﹐个中有幾人。通天徹地運﹐團團一味眞。

壺中別有一重天。

仰望不見天﹐低頭不見地。虛空妙難言﹐道化無邊際。

法身淸淨徹三天﹐

我從淸淨來﹐後從淸淨去。淸徹九天外﹐一靈無著處。

名彊都忘總莫言。

誰捧沒弦琴﹐妙手點淸吟。驀然春雷震﹐影響九霄聞。

寶塔無形常見在﹐

東土生芝艸﹐西來結金花。無爲眞呆子﹐堪作七層塔。

金龍帝跨永延年。

一擊玄門破﹐參徹眾眞機。軒轅朝金闕﹐巨靈跨鶴飛。

性滅心忘無个事﹐

性滅心性盡﹐廓然成混沌。無爲獅子兒﹐如何不守分。

光裸裸﹐赫蟾津。

光裸裸﹐赫蟾津﹐赤灑灑﹐丹鳳髓。圓陀陀﹐方外鏡﹐明晃晃﹐紫磨仙。

始生不知誰之子﹐

無無生一气﹐一气太初新。不知誰之子﹐返本性天眞。

元來始初紫金仙。

元始玉淸天﹐眾號體自然。皓皓个明鏡﹐大羅紫磨仙。

上乘修眞三要卷上竟

上乘修眞三要卷下

圓明老人述

周易參同大道第﹣

西江月

混沌屯蒙如卵﹐昏昏默默盈空。浩然太素抱鴻蒙﹐一气循環凝重。內隱眞水眞火﹐氤氳盤結如冰。中心元始造玄功﹐三气齊分太定。

訣日

妙手點開渾身眼﹐雙關撥動五明珠。心藥采就三百字﹐性煉陰符一卷書。

乾坤體用正道第二

蘇幕遮﹟1鏡心

大參同﹐人難會。點﹑開圓明﹐照覺迷天睡。舉動施爲明與昧。乾裹丹元﹐休把眞空背。坤中藥﹐方以類。采得將來﹐付與丁公配。合就」丸先天味。食了登仙﹐鶴駕遊方外。

﹝浪淘沙﹞

稽首眾神仙﹐勘破乾坤。九眞息出運江煙。箭射紅心師資準﹐贏得周天。方外采汞鉛﹐丹藥雙全。一般消息兩般玄。拈起二陰朱砂鼎﹐打罷圓全。

訣日

心藥坤中隱﹐丹對性裹乾。火候無斤兩﹐妙本處先天。

夫自混沌而流出乾坤體用。兩卦老陰老陽各六爻﹐乃先天象帝之元。

乾性﹑坤心﹑有無﹐乃丹藥之理。乾有六爻﹐每爻三十六﹐坤有六爻﹐每爻二十四。乾數二百一十六﹐坤數一百四十四﹐兩卦一十二爻﹐配就三百六十日也。修行之人﹐按天合地﹐造化修煉﹐朝收暮探﹐日煉時煎﹐成丹豈不妙矣。

乾坤丹鼎正道第三

逍遙令﹟2

君問道﹐只要谷神通。但把乾坤爲鼎器﹐兩般消息妙無窮。湛湛越澄淸。瑤池客﹐方外運玄功。放下萬綠都不堅﹐明珠在掌好參同。撞透海云鍾。

蘇幕遮

玉鑪中﹐燒丹藥。毀煉三成﹐最上眞个妙。海底龜蛇勤收捉。納在壺中﹐煉就圓明覺。照無邊﹐光灼灼。順手拈來﹐直下長生勺。功行十分憑戒約。一對芒鞋﹐穿上踏雲腳。

訣曰

玄牝通消息﹐綿綿煉谷神。無爲眞大道﹐丹鼎點全眞。

夫丹﹝鼎﹞之圖﹐自體用乾坤而流出﹐丹鼎乾坤而消息。一十二爻﹐陰遇陰變二數﹐故老陰二十四﹔陰遇陰﹟3變三數﹐﹝故﹞老陽三十六。修行之人﹐按鼎內之修乾息之气﹐鍛坤消之精﹐以陽煉陰成丹也。

丹藥偃月正道第四

蘇幕遮

藥無窮﹐頻收采。丹鼎純烹﹐一味通三昧。萬法都無眞个會。淸靜家風﹐最上爲精粹。付知音﹐偏可意。開口參同﹐方外生智慧。乾裹圓明添活計。了見之時﹐納被蒙頭睡。

訣曰

夾脊雙關肘後般﹐存神納九赴朝元。還丹消息輕輕運﹐半夜騎鸞到廣寒。

望蓬萊

眞消息﹐明月照天涯。玉兔彩蟾十五夜﹐金烏飛吐紅霞。一點道人茶。

淸霄外﹐靜隱紫丹砂。偃月鑪中烹玉藥﹐朱砂鼎內結金花。贈與道人家。

夫偃月鑪者﹐自丹鼎而流出乾嬰淸淨﹐乃坤妮動濁互挾。兩卦十二爻﹐每卦有六爻﹐五日爲一侯﹐煉月中七十二候之丹﹐十二月之要也。

火候升降正道第五

蘇幕遮

滅無爭﹐眞火候。升降全憑﹐一點丹無漏。鎖定元初興宇宙。月到離宮﹐自有神明佑。煉天和﹐眞藥就。片餉工夫﹐看是誰參透。玉筍鉆冰仙樂奏。朝現三淸﹐萬劫長春壽。

訣曰

一點眞陽火﹐齊升到廣寒。降來歸气海﹐調息虎龍翻。

臨江仙

寶劍重磨光色顯﹐圓明正照無邊。月華皓皓鎖蟾天。

一輪含弘處﹐松檜幾居仙。滿面玉塵風舞動﹐銀峯鋪翠云軒。

鶴來先報玉皇宣。跨鸞歸去也﹐拂袖赴朝元。

夫乾坤升降陰陽之圖﹐自偃月鑪中而流出。乾坤兩卦乃陰陽之父母﹐外除四象﹐坎離震兌是也。云陰中養陽﹐坤抱乾隱。坤乾兩卦十二爻位﹐乾遇坤變一十二爻﹐故得二十四气也。十五日爲中气﹐十五日爲節气也﹐中气屬陰﹐節气屬陽。六十四卦﹐去四象有六十卦﹐每卦六爻﹐六六三十六﹐卽三百六十日。冬至到午﹐一百八十陽爻﹐乾息﹐乃煉黃金。夏至到子﹐一百八十陰爻﹐坤消﹐乃煉水銀。乾坤乃陰陽六十四卦之父母﹐得一忘一是也。坤身干心﹐煉丹之要也。

三昧正道第六

蘇幕遮

閉玄關﹐通三昧。采藥仙翁﹐收得眞消息。柳岸廬花添靑翠。滿地白雲﹐只許人不會。但拈來﹐偏如意。本分家風﹐分付眞心地。一顆神珠明麗麗。照破塵沙﹐相遇人授記。

訣日

收得三昧火﹐終日在坤宮。靈丹成一粒﹐分付與丁公。

浪淘沙

虛運一周天﹐消息坤乾。陰陽升降月華鮮。鉛汞點就七千數﹐漸入功圓。

緞煉體綿綿﹐放下周全。正當子午罷抽添。八萬四千功行滿﹐頓了神仙。

夫周天火候者﹐乃自偃月鑪中出。兩卦十二消息。乾六息﹐六陽爻﹐自子行至巳﹐金鼎之純乾丹成。乃坤六消﹐六陰爻﹐自午行至亥﹐土釜之純坤藥成。天地乾坤﹐眾生萬物大造也。自初九爻至冬至﹐一日至十五日﹐上行七千﹐子至午六个節六个中﹐午至子六个中气﹐六个節气﹐往來各八萬四千之數。修行之人一呼一吸﹐脈行三寸﹐都行八百一十丈﹐十六丈二尺气之行交﹐大則一日煉八萬四千之丹﹐小則一時行一萬三千五百之藥。三﹣兀七返正道第七

乾坤三元三宮

西江月

妙本三元眞火﹐收來緞煉成丹。藥全二百四十元﹐顆顆圓明體現。丹裹紅﹣霞繚繞﹐丁公食了飛仙。黃房睡覺總無言﹐方始嬰見才戀。少陽四七二十八﹐少陰四八三十二。

蘇幕遮

聚三華﹐合四象。一气流通﹐上下頻升降。飛入泥丸光百丈。歲久年深﹐煉成瓊璃帳。證先天﹐朝無上。當位中庸﹐三五三十棒。打就不來亦不往。心這个家風﹐端的無虛妄。

訣曰

漸捨三元﹐頓除四象。一法皆無﹐是甚模樣。

七返眞藥正道第八

西江月

七返朱砂返本﹐丹須日用烹煎。坤宮藥物采歸乾﹐黑虎赤龍相見。泰否調和得一﹐中一庸主五還元。靈光射透九重天﹐靜處當峯月現。

訣曰

云燦靑。天曉﹐虛圓萬里明。月波千處見﹐一點太陽生。

蘇幕遮

覓元因﹐恰一對。七返眞藥﹐兩味丹才配。火候刀圭深靑翠。上下升降﹐觀面人不會。下功夫﹐休貪睡。不屬中問﹐要妙非內外。夾脊雙關飛紮瑞。一顆明珠﹐飛上蒼龍背﹗

訣曰

一顆明珠﹐劈開兩塊。撇了相塔﹐存得寶在。

九還大丹正道第九

西江月

九轉靈丹妙藥﹐從來一點元眞。仙家收得做天人﹐普度人人有分。本來朱砂一味﹐還元黑錫白銀。河車搬運與心君﹐了見不離方寸。

蘇幕遮

妙還元﹐鎭常在。丹藥白銀﹐那个人不愛。武王將來教君解。琢就銀壺﹐提向街頭賣。要三成﹐棄兩壞。最上功夫﹐巧造十分大。圓滿一旬褊飲快。醉赴蟠桃﹐歸去君休怪。自子午戌九還丹

訣曰

丹裹乾坤大﹐壺中日月長。一點眞消息﹐曾得與君嘗。

本源無賒﹐還元無取﹐一點丹砂﹐曾得便與。

乾坤日月正道第十

蘇幕遮

采壺中﹐凝日月。片餉工夫﹐緞煉無休歇。滿岸蘆花白如雪。丹藥飛來﹐教我如何說。道無明﹐眞一訣。得也第盧﹐自在閒守拙。直待鶴來方外接。白日飛升﹐有分朝金闕。

訣曰

丹裹乾坤﹐壺中日月。頻采將來﹐煉成白雪。

蘇幕遮

出五行﹐修方外。彼岸蘆花﹐鬱鬱彤云墜。浩浩風光貪困睡。喚覺從頭﹐點對都交會。雪中月﹐壺中日。獨跨扁舟﹐虛運松風瑞。妙本將來醫爾罪。普勸諸公﹐休把元初昧。

訣曰

跳出五行﹐覓著方外。淸諍法身﹐最上一會。

西江月

撥轉飛天妙本﹐煉就一粒丹砂。朝求暮采道人荼﹐圓滿一旬點罷。玉衡纏教定正﹐運動八面雲霞。小庵獨坐俺仙家﹐除睡萬綠不堅。乾坤兩卦十二爻﹐二六時中每時八刻四秒﹐故得一百八銖﹐刻刻時時而下功夫煉丹

掛金索

萬萬餘車﹐白鈣一和。調餅圓成﹐彷似天來大。混沌蒸熟﹐恰好則一个。順手拈來﹐看是誰嚼破。

眞元超脫正道第十一

蘇幕遮

大眞元﹐超法界。緞煉精華﹐歷劫常不壞。七朵金蓮神通大。普度羣迷﹐同赴蟠桃會。紫金丹﹐白玉塊。處處圓明﹐朗朗常現在。一派淸流通方外。徧體陽神﹐出入誰能賽。

訣曰

方外全眞﹐梅梢丹月。大無不包﹐奧妙難說。

逍遙令

眞大道﹐脫體做神仙。兩个一般無二樣﹐功成行滿玉皇宣。鶴駕赴朝元。浮空去﹐萬法總無言。我本獨超三界外﹐玄元不二妙眞全。寰海度人船。

無爲大道第十二

蘇幕遮

這無爲﹐先天造。有有無無﹐端的無窮妙。最上不空誰曾到。彊曰爲名﹐假作字之號。道眞常﹐大祕奧。覺象圓明﹐得一元頓教。代代相承心印寶。壓盡傍門﹐獨顯眞大道。

訣曰

妙相通玄谷﹐眞空體自然。字之曰大道﹐不許世情傳。

望蓬萊

無無處﹐大道本無言。萬法拈來則一句﹐彊名曰道字丹仙。象帝乃根元。眞無處﹑妙化有無先。不空寂無傳最上﹐希夷微妙谷神篇。宗祖在先天。

﹝滿庭芳﹞

頓悟玄機﹐漸離塵境﹐雙忘頓漸無爲。修眞大道﹐了見本希夷。戒律精持道德﹐做神仙﹑方外先知。憑心地﹐三千功滿﹐八百行無虧。諸公﹐休生退﹐勤勞謹務﹐慈儉明白。﹝要﹞先人後己﹐忍讓慈悲。割斷俗綠最上﹐遇玄門﹑加志無移。神明佑﹐超拔七祖﹐同赴彩雲歸。

純覺心性歌

予修此心無堅礙﹐覺性靈明常現在。心開輝廓滿十方﹐性了神通徧法界。悟心閒﹐性。自解﹐心是眞仙人返壞。會得速去性中尋﹐頓心誰肯還宿債。性離邊﹐心光大﹐性始劫來兆內外。心定古今舊家風﹐性似寒灰獨坐快。心槁木﹐性普蓋﹐心色卽空絕相戒。教君識破性惇純﹐所歇身心去己愛。守汝心﹐性可賴﹐心忘都泯生何怪。性虛因果杳無蹤﹐心易沖和勿向背。性靜篤﹐心淸泰﹐性儉溫良休自賣。心慈慚愧莫貪愼﹐性信若寬人少罪。心如火﹐性猶柴﹐心合赤子若嬰孩。性同泰山無搖動﹐心諭日月皓靈臺。性白牛﹐心牧寨﹐性戰三尸自教敗。心王便是主人公﹐心爲利劍情先退。心金丹﹐性藥海﹐離宮姥女無心采。性車坎府運周天﹐捉住烏龜心自拜。心偃月﹐性朗晦。朱砂鼎圓心凜貝。曹溪路上郡鄹性﹐聚寶瓶中鉛汞會。心全眞﹐性大道﹐心性總除觀自在。欲覺法身大羅仙﹐休把元初心性壞。

上乘修眞三要卷下竟

﹟１此詞牌原本誤作『浪洶沙』。

﹟２此詞牌應爲『望江南』。

﹟３陰遇陰﹕於義不通﹐當作『陽遇陽』。

