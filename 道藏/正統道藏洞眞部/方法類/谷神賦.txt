谷神賦

天水逸人大信注

經名﹕谷神賦。一卷﹐宋趙大信撰。底本出處﹕《正統道藏》洞眞部。

谷神賦

天水逸人大信注

道惟谷神﹐

神靈性質混同元﹐胞處胎中稟性全。象法行時初起一﹐谷聲能應從三田。

在玄牝門。

玄眞初啟牝門開﹐性合中官號養孩。气逐气從榮衛去﹐神驅神向竅中來。

能含而三關不死。

能含玄育閉天關﹐解使靈根法自然。息旋分時知後息﹐源從生處卻還源。

善養而一气長存。

長存一气號神都﹐上法三才出妙符。玄法但依三聖則﹐洞天爭得有殊途。

气中有精﹐

气中有寶是眞精﹐能閉能藏勿嗜情。水在魚中魚在水﹐精在人中人得生。

須守黑而知白。

知白守黑黑爲臣﹐知黑守白白是君。君臣若得相和睦﹐魂魄千年不去身。

向外無物﹐

內淸無外還靈通﹐端的能持不肯從。了悟夢身身是夢﹐莫令眞气雜邪風。

但固蒂以深根。

深根固蒂本從胎﹐天地生成稟象來。二气不交相感應﹐三田中有一人媒。

原夫

萬物蕓蕓各反源﹐信夫眞是洞中天。若將少女爲眞衛﹐誤卻修行枉過年。

出自希夷﹐

夷中有寶希本無﹐吸咽因生蚌有珠。陰反陽神胎自結﹐杳冥深處法能俱。

存乎要妙。

存乎先使百神淸﹐佇守虛中物象成。要妙每通呼與吸﹐機關莫使漏玄精。

谷能自養﹐

谷響聲中神最靈﹐洞天畜養法玄瑛。若交息後通幾物﹐從此調中卻視生。

神則歸竅。

神動百關按有方﹐竅通眞气法能長。三焦不使時來往﹐五藏須憂寒暑傷。

知柔藏影於中虛﹐

知柔聖典理皆同﹐微妙神能有气通。玄辯虛中憑取象﹐仙經重載法門空。

善閉含光而內昭一。

善閉含光一路開﹐靈關胞就四同材。內明𨿽有沖虛志﹐須會胎中物自來。

生可長永﹐

本來生處更能生﹐枯蒂還從舊蒂榮。反質自能通變化﹐成嬰何慮不瓏玲。

死能救療。

六气思疢疢何生﹐澄神神靜气還淸。勤將靜夜通靈體﹐三虫何曾伐五行。

𨿽云自然﹐'

自然解脫自能持﹐方得靈根合道微。四象好看蟾有則﹐三秋簾外月光肥。

在靜而專。

有志誠心親道綠﹐沖虛全是气爲先。玄神定得修眞趣﹐便了玄中最上玄。

無大廢而外暢﹐

勤行莫使廢玄功﹐日用須知外物通。一藏龍光歸淨室﹐世問無物更能洪。

但多藏而內堅。

多藏蘊志內能堅﹐一片眞心海法源。自得自然知子性﹐不方曲智智能圓。

如能曉其含眞﹐則乃命在我﹔

但曉根中道性淳﹐合眞默默影其身。气益气兮相於我﹐命補命兮人不人。

若不知其守一﹐則玄之又玄。

古今得一道爲初﹐玄處三才象五圖。用者須知神出沒﹐法能相似又玄珠。

爾乃含之微微﹐

玄微之道實玄微﹐一气相呼一气歸。有似風生雲霧應﹐象天天且不能違。

處之默默。

處在玄中處道時﹐默而無說默而持。古今得者言無得﹐顯衍非人叉禍之。

气用萬端而求泯﹐

气用萬般則結勞﹐本來淸淨絕脂膏。神容古貌存眞一﹐混沌開時一度淘。

絕利一源而取則。

混沌胎澤保深根﹐開辟淸時法自圓。志路且依三聖則﹐仙經重祕一微言。

心是樞機﹐目爲盜賊。

樞機欲作萬般生﹐心納邪風目恃明。景色不能將自誡﹐瞥然又脫一浮生。

愛嗜欲而無所求﹐

欲開邪志動心關﹐散亂元神性豈安。蠢蠕盡皆爲樂目﹐擬求樂目事應難。

則修眞之不可得。

魂遊夜夜魄歸身﹐世世蕓蕓欲學眞。至道豈教迷色系﹐塵寰到處有眞人。

察其負陰抱陽﹐

萬物負陰反抱陽﹐須歷三淳入帝鄕。淸淨若知神後用﹐時人得者定心凍。

地久天長。

陰陽含气自相當﹐始覺天長地久昌。洞底有精明歷歷﹐碧光秋色月蒼蒼。

洞迷者尋之有路﹐

迷洞須從碧玉溪﹐仙人從此化金泥。欲知聖迹傳眞處﹐一樹雙飛野鶴棲。

窒塞者去之無方。

根本無知慧不聰﹐耳須多聽智能聾。蓬隨麻長能端直﹐麻在蓬中性亦同。

見赤子之潛萌﹐

赤子港萌性比孩﹐亦如萌逐正陽來。三春湧出潛龍應﹐四象交時白虎催。

號而不嘎﹔

牝牡號而伏嘎音﹐欲合先吞勢不禁。二气不從胎命系﹐始知眞一理玄深。

知靈龜以自得﹐

靈巍象合體天時﹐龍蓋神坤萬歲基。上下若知通密處﹐高低偃月世閒稀。

捨之則藏。

拾之無形質可求﹐取則云雷動始休。就煙火燥乾還濕﹐澤潤從他以蓋流。

念黃橘之神凝﹐

黃凝眞是帝爲頭﹐神在虛中气上收。大道不勞方外覓﹐理通窮極更何求。

勸玄珠而並長。

玄珠玉樹有根基﹐能脆能柔志號希。悟者早棲須隱去﹐仍懷擠物又扶贏。

專用含畜﹐

神用專須志復堅﹐含畜知玄气有門。法度剛柔同出沒﹐象時方見事難論。

不離影響。

如響如影影隨形﹐影形無語響能聲。機道用時無一物﹐象開法質自余盈。

還中玉質﹐

气中玉質雪爲衣﹐學者知之不細知。卽問志人無厚志﹐少於玄理達玄微。

焉能生於見疑﹔

不達淸論不明眞﹐誤旨俱爲失路人。淡泊不能滋善志﹐焉能忘意法元神。

闡外塵埃﹐豈能混於存想。

閩無塵起外無埃﹐淸淨恬神敢混來。存應用時通律候﹐陰陽相激震爲雷。

視之不見﹐得之若驚。

玄象法中無物形﹐自然道德響如聲。古今不測神仙意﹐造化生成出杳冥。

老聘傳之於尹喜﹐

降世傳眞號大仙﹐函關石壁有遺言。往來得者知多少﹐西過流沙法自然。

惠子得自於莊生。

惠子當時學未精﹐悟言方得過莊生。一超身入玄元地﹐千萬年中說道情。

至道哉﹐養神在心﹐不死由我﹐

重之不足復嘆之﹐養神之道實玄微。靜信若令交寶气﹐他人無知我自知。

生而從水﹐發者就火。

二源仙水法難窮﹐潮浪流眞不易通。曾向驪山親老母﹐太陰何用月爲官。

若知動之死地﹐則無可之於不可。

畏修死地愼耽情﹐修福由能在此生。大道玄慈無不可﹐返魂保命得延齡。

谷神賦竟

