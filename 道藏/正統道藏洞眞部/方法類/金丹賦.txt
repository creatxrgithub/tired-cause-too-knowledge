金丹賦

經名﹕金丹賦。題大道弟子馬蒞昭注。蒞昭當系金期人。以外丹說注解陶植眞人所撰《金丹賦》。其賦文較《陶眞人內丹賦》多出﹐注文亦較明白。一卷。底本出處﹕《正統道藏》洞眞部方法類。

金丹賦序

竊聞生者﹐道之本﹐惟天地日月而長存。教者﹐道之尊﹐徵造化自然而立訓。元始懸黍珠﹐妙演玄玄之義。老君升玉肩﹐宏宣寂寂之宗。所謂金丹之名﹐所由以立也。是故漢之魏伯陽﹐仿《周易》以作《參同契》。以迨晉唐宋以來﹐若許旌陽﹑葛稚川之徒﹐皆造詣其極﹐而成其道者也。弟子馬蒞昭叨生天地﹐竊慕玄風﹐𨿽無爲之路大辟﹐動惟側足。然眾妙之門廣設﹐窺必兢心。賴聖人而推誘資深﹐知眞德而隨方引汲。是敢輒披妙典﹐猥諷玄文﹐惟堅似鐵之心﹐以鐫頑礦。只曠如灰之志﹐欲契靈根。念浮生而水沫風燈﹐知大道而天長地久。然則神運不息﹐研思豈精﹐欲決私誠﹐未有良已。向旅館而空驚秋﹐吹一夜蟬嗚。對霜燈而斂捲凝愁﹐幾傷虫砌。有金丹賦﹐遇而偶也﹐不知誰所著矣。得已常誦此文﹐而自鐲其抑。每每昤罷﹐莫不抱膝昂首﹐而顯無所容哉。然訣不輒造﹐理不虛擬﹐乃聖人之深誠。實以愚是率耽﹐難閱具思。亦冀遊心妙理﹐漸迹於眞奧之中。有冒訑籌之科﹐自責僭瑜之極。謹藏筐筐﹐虔候至人﹐勉閱於衷﹐敢爲注省。

金丹賦

大道弟子馬蒞昭注

夫道自成﹐

夫者衝邈其思﹐含亮蛉神﹐微像欲言﹐故日夫也。道者﹐虛元混成之本也。太上日﹕有物混成﹐先天地生。寂兮寥兮﹐獨立而不改﹐周行而不殆﹐可以爲天下母。吾不知其名﹐字之日道。彊謂之日大。此言明大道從太虛之中﹐寂寥之境﹐生化一气﹐而分陰陽﹐立天地﹐運四時﹐以變有萬物。故日﹕先於天地之前﹐爲萬物之母。又《玄綱論》日﹕道者﹐虛元之系﹐造化之根﹐神明之本﹐天地之源。此則足以明天地萬物含气﹐有識有象有色﹐觸類之事﹐莫不因气﹐展轉變化無窮﹐皆自道生也。自然者﹐夫混元未辟之時﹐寥廓太空﹐莫有其際。及其虛極而自有神﹐神者﹐空之洞至靈者也。故神運而化气﹐气分而立淸濁之象﹐象設而萬物化形﹐淸濁象形﹐本皆虛元而立﹐豈有主宰制作而爲﹐然之理而知不。聖人見天地萬物變化之時自﹐故日自然。是故可違故因而制之。制之者﹐模範一气﹐取法二儀﹐得自然之妙﹐以至長生羽化。豈有法衍作用而爲之﹐是得至眞自然之理。故與天地日月而長久﹐而常自然而然之。若彊然之﹐則不然也。是故人法地﹐地法天﹐天法道﹐道法自然也。

術明眞假﹐

在心日衍﹐衍作也。欲衍作之時﹐先大道之理。旣明大道自虛元太空﹐而有根元分化處所。故聖人向混成萬物之中﹐而仰觀天文﹐俯察地理﹐歷象星辰。日月﹐窮四時之由﹐極五行之義﹐而定金木水火﹐配象龍虎龜雀﹐而明相生相克休王之所﹐而畫八卦九官﹐成天下之文﹐極相生之象﹐使學者明之﹐達其變﹐極其數﹐然後以衍而作也。眞假者﹐相混而成也。夫一气而生萬物﹐萬物之中﹐各負眞假。且何者不從道生﹐旣皆從道生﹐則萬物無有眞假。夫道者﹐體貫無爲﹐包天地不爲大﹐入微塵不爲小﹐無親無疏﹐無醜無好﹐不可得而害﹐豈有眞假哉。然自是萬物於物得利而親好者曰眞﹐萬物於物得害而疏﹐丑者日假﹐令親疏醜好﹐利害萬物﹐皆各有所附。旣各有所附﹐則欲於所欲﹐而溺於欲而深矣﹐確矣。誰有豁廓襟抱﹐探妙於形神之外﹐而混彼眞假﹐倪入希義之源者哉。今以愚迷日﹕眞假者﹐天地也﹐陰陽水火也﹐寒暑也﹐晝夜也﹐剛柔也。然天地陰陽水火﹐晝夜剛柔殊矣﹐於道豈有異哉。故有無相生﹐長短相形﹐高下相傾﹐難易相成﹐音聲相和﹐前後相隨。是故萬物本無其假﹐假則因眞而有假。萬物本無其眞﹐因假而有眞。如陰陽相生﹐寒暑相反。故假叉有眞﹐眞叉因假。若離石求玉﹐離下求高﹐棄夜求晨﹐棄假求眞﹐眞無有是也。故先言自然﹐後辦眞假。

法則兩儀﹐

法者﹐衍斯至而爲法也。明斯極而有則也。兩儀者﹐天地也。制之以法天地﹐而立鼎器。則陰陽而運四時﹐使化气於鑪鼎之中﹐周道气而行天地。經日﹕處中以制外。故在於歷紀。此言大丹於鑪鼎之內﹐中含律曆﹐外制天地之紀﹐而結至眞之精﹐不可不明造化之數﹐而奪天地之權﹐以至化成之道乎。故言法則兩儀也。

取象八卦。

而取八卦之象。《易》曰﹕卦者﹐言乎掛者也。象日﹕言乎象者也﹐言如懸掛物像﹐以示於人﹐故以卦象而稱也。夫在天成像﹐在地成形﹐變化見矣。故聖人仰法天而取象﹐俯於地而察形﹐歌曉天元之微﹐畫八卦。八卦者﹐乾﹑坎﹑艮﹑震﹑巽﹑高﹑坤﹑兌。也。乾三長畫﹐純陽爻也。爲天﹐爲金﹐爲君﹐爲父。位居西北﹐對坤而合天地。坤者三短畫﹐純陰之爻也。爲地﹐爲土﹐爲臣﹐爲母﹐位居西南。以火生之﹐故配位於比也。震者﹐上兩畫短﹐下一畫長﹐二陰一陽之爻也。爲雷﹐爲木。爲長男﹐爲靑龍﹐位居正束﹐對巽而合天地。巽者﹐上兩畫長﹐下一畫短﹐二陽一陰之爻也。爲風﹐爲木﹐爲長女﹐位居束南﹐而行號令。坎者﹐上下兩畫短﹐中一畫長﹐二陰一陽之爻也。爲水﹐爲月﹐爲玄武﹐爲中男﹐位居正北﹐一陽生於二陰之問﹐故十一月冬至之日﹐生陽气於地下也﹐對高而合天地。高者﹐上下兩畫長﹐中一畫短﹐二陽一陰之爻也。爲火﹐爲日﹐爲朱雀﹐爲中女﹐位居正南﹐爲天之心﹐一陰生於二陽之中﹐故五月夏至之日﹐停午之時﹐一陰之气降於天上也。艮者﹐上一畫長﹐下兩。畫短﹐一陽二陰之爻也。爲山﹐爲土﹐爲少男﹐萬物遇艮皆止﹐位居束北﹐對兌而合乾坤。兌者﹐上一畫短﹐下兩畫長﹐一陰二陽之爻也。爲澤﹐爲金﹐爲白虎﹐爲少女﹐位居正西﹐而爲月窟。夫乾坤兩卦﹐皆純陽純陰之爻﹐故極而爲天地。巽﹑高﹑兌三卦﹐悉二陽一陰之爻﹐故皆爲女。震﹑坎﹑艮三卦﹐悉二陰一陽之爻﹐故皆爲男者。何也﹐夫陰多陽少﹐陽爲主。陽多陰少﹐陰爲主。皆以少者爲主也。故少者多之所貴﹐一者眾之所尊。其爻乾坤二卦﹐皆純陰陽之爻﹐無中與不中。震艮二卦﹐各二陰一陽之爻﹐而一陽不得其中。巽兌二卦﹐各二陽一陰之爻﹐而一陰不得其中。凡陰陽不得其中﹐則𨿽能變化﹐而不能通也。故坎高二卦者﹐坎有一陽﹐高有一陰﹐皆居陰陽之中﹐所以通天地還返也。故言法二儀之時﹐須取象於八卦也。

辟天地以區分﹐

辟者﹐開也。夫混元之中有眞神﹐而運一气﹐而辟天地。天地旣辟﹐圓覆方載﹐暄涼寒暑。金木水火﹐各歸一方。區分天地之內變化之事﹐以歷劫爲常。是故聖人立教道人﹐而指此混元開辟﹐區分之象。今修大丹者﹐玄奧之義也。故太上日﹕夫天下大物哉﹐甚綿綿冥冥﹐混沌不可知。此言欲認聖人﹐欲以拆大丹之理。蓋大物在於天下﹐綿綿不絕常有﹐乃冥冥混沌﹐同於太元。眞神之气﹐開辟天地﹐區分五行四時﹐變化之功齊矣﹐而理義幽隱。徒孜孜於金章玉書﹐而世民不可知也。金取象八卦﹐而各使區分於鼎器之內﹐亦天開地辟﹐而成大丹也。

混陰陽而變化。

混者﹐同也。陰陽者﹐變化之气也﹐陰陽未運而混同﹐陰陽運而生變化。陽者﹐天之气也。始生於極陰之中﹐九地之下﹐仲冬之月﹐中气之日﹐夜半子時﹐蘊然而動﹐氤氳漸資上升﹐左旋束面﹐而生化萬物﹐以至東南﹐爲盛陽之位。陰者﹐坤之气也。始生於極陽之中。九天之上﹐仲夏之月﹐停午之時﹐微然而靜﹐漸漸滋長下沈﹐左旋西面﹐而凝實萬物﹐以至西北﹐爲盛陰之位。欲明大丹於鼎器之內﹐自有眞元陰陽之气﹐眞气運轉﹐八卦從律而不雜﹐五色成文而不亂﹐一以陰陽气全﹐變化道足﹐而成大丹矣。

指乾坤以形以位﹐

指者﹐指其象也。而取乾坤形象﹐安排位次﹐立其鼎器﹐而修大丹。經日﹕乾坤﹐鼎也。夫乾坤之形﹐如雞卯之象﹐故經日﹕圓高中起﹐狀若蓬壺。又日﹕類如雞子﹐黃白相扶﹐須蒙密固濟也。夫雞卯黃在中﹐而白在外﹐抱伏之時﹐得母暖气﹐二十四日﹐而化成貲眼爪腳﹐毛羽文彩。此乃得眞自然而化﹐豈不異哉。此則是黃白相扶﹐鈴然而成。則其卯不可血﹐血則得眞之气散﹐自然不成也。又日﹕乾坤之形﹐狀似人首。經云﹕首若蓬壺。又經云﹕腦者﹐一身之靈宗﹐百神之命窟﹐津液之山源﹐金泥之精魂。是以胃池體方以受物﹐腦官圓虛以貢眞﹐萬穴植立﹐千孔生煙﹐德備天地﹐道同太玄﹐故名之曰混元。泥丸者﹐形軀之上神也。以位者﹐欲以修此大丹﹐先知此雞卯腦官二種形像﹐法似乾坤﹐而立鼎器﹐運而爲其位也。又日﹕易。之門戶﹐眾卦之父母也。

類南北而有取有捨。

類者﹐比類體同也。南北者﹐太陰太陽之二方﹐丹玄丹眞之二位也﹐坎陷離麗之一卦也。取拾者﹐坎高相合﹐而爲天地﹐二卦气交﹐而一取一拾。而得善日取﹐失善日拾﹐此義幽隱﹐非翰簡能申。欲明其由﹐洞曉二卦之微。此人鼎器之妙﹐然後可窮取拾之義矣。

氏房騰躍於蒼龍﹐

氏房者﹐天上二十八宿束方之星也。蒼者﹐靑也。龍者﹐束方之气也。《周易中正義》日﹕龍能變化﹐陽气亦能變化﹐故稱爲龍气。至東方萬木榮生﹐靑蒼之气盛也。故運火修丹﹐至仲春之月﹐大鼎之中﹐眞气方盛﹐亦蒼龍騰躍束方。氏房之星搖動﹐而應之也。故魏君歌日﹕靑龍處房六兮﹐春華震束卯﹐是也。

翼張襟帶於白馬。

翼張者﹐二十八宿南方之星也。襟帶者﹐通連之義也。白馬者﹐初品大丹之客也。淮南子日﹕白馬牙﹐好丹砂。白者﹐西方色。馬者﹐南方獸。牙者﹐丹之物也。又言氏房張翼蒼龍﹐皆襟帶通連﹐南方之獸﹐西方之白﹐運火修煉﹐至此而乃成初品大丹也。

固乾坤之形質﹐

固者﹐牢固之義也。制賦之士﹐更鄭重而言之。且乾坤鼎也﹐諭如雞卯。若血則抱伏不成眞﹐鼎疏則化气流散天地之外﹐中失造化之本焉。作神丹者﹐固際之義﹐誠大矣哉。於是言也﹐若非窮神知化﹐而豈能明固際之義。夫固乾坤之質者﹐非以固際之功而固也﹐非不以固際之功而固也。何哉﹐且乾坤自然﹐非所固際。若不固際﹐則乾坤毀而天傾地淪矣。

脫肌肉而瀟灑。

脫肌者﹐解脫之義也。肌肉同也。瀟酒。者﹐澄靜淸虛﹐無親無撓之義。太易至五行歌日﹕何言金木水火土﹐畱神寶命是龍虎。學者不識五行精﹐彊認他人爲父母。木主气兮骨主金﹐血象水兮肉象土﹐不死之道變化也。

順天時而奉天。

順者﹐不悖其時。逆其時而則鐘災害﹐順其序而則降嘉祥。經云﹕五气順序﹐應時而得。又云﹕猶禦者執街轡﹐準繩墨﹐隨軌轍。處中以制外﹐故在於歷紀。此言欲禦火之士﹐如執銜轡﹐使車馬馴其軌轍而不差﹐以合四時八節﹐二十四气﹐七十二侯也。奉天者﹐《易》日﹕先天而天弗違﹐後天而奉天時。夫天且弗違﹐而況於人乎。此明大丹旣成﹐孳引相生﹐如後天而奉天時﹐子孫而養父母﹐而歷億不絕耳。

必雌雄而配偶﹐

經日﹕陽不獨立﹐陰不獨居。玄武龜蛇﹐盤斜相扶。以明牝牡﹐竟當相須。故言雌雄者﹐陰陽也。坎男日雄﹐離女日雌。夫乾爲父﹐有三男﹐震﹑坎﹑艮也。坤爲母﹐有三女﹐巽﹑離﹑兌也。今配此雄雌﹐何獨坎﹑離。但以坎﹑離得中﹐而震﹑艮﹑巽﹑兌不得中也。故以坎男離女﹐匹配而偶夫婦也。故陶公日﹕男冠女笑﹐牝牡相得﹐气交體合﹐應變無窮﹐此道之用也。又經云﹕觀夫陰陽交會之時﹐得其節符而不可解﹐然後明其配偶﹐以成大丹也。

終翺翔而上仙。

終者﹐三年之功畢也。翺翔者﹐身歸純陽﹐萬神全而輕。舉也。上於三淸﹑太虛﹑太微之境﹐故日上仙。仙者﹐立人山也。言服此大丹﹐神爲寶﹐骨爲金﹐如不動之山。

爰有物外之人﹐

爰有者﹐言自古有得道之人﹐羽化之士﹐長生久視者﹐皆此之常流﹐而自凡入聖﹐故官爰有物外者。幾世人因物以生欲而溺於物﹐溺於物則拘於塵网。若不營不欲﹐無慮無拘﹐謂之物外。經云﹕外天下者有天下﹐外其身者存其身。夫物之資身﹐亦能滅身。故修眞之士﹐虛己忘形﹐而資於生﹐而避其息。如功成名遂﹐溺而無數﹐何爲有智哉。則物外人爰有也。

性稟天眞﹐

眞者﹐道之紀也。吳眞人云﹕神稟於道﹐靜而合乎性。人稟於神﹐動而合乎情。故率性則神凝而察天眞﹐爲情則神撓而邪气自襲。故情動神濁﹐性靜神淸﹐淸則故能參入妙門﹐得天眞之理﹐而神監於內﹐故言性稟天眞也。

抱沖和之志气﹐

抱﹐蘊也。沖和﹐天地中庸之气。天之純陽赫赫﹐地之純陰冥冥。若純陽在上﹐純陰居下﹐則天地不通﹐萬物不生﹐陰陽不交﹐豈能分別善惡乎。天地旣交﹐陰陽混蒸﹐生有萬物﹐而正在天地之問﹐謂之沖和之气。沖和者﹐均平之義﹐志公之心。故舉事發機﹐其猶張弓乎。高者抑之﹐下者舉之。如動鈴取中﹐故言志气也。

厭寰海之泥塵。

厭﹐棄也。寰海者﹐四海相通﹐逆而繞之﹐謂之寰海。泥塵者﹐寰海之內地也。言此地上有水則泥﹐漧燥則塵﹐泥能污物﹐塵能蒙之﹐污已至於歸﹐故可厭棄也。

乃尋不死之方﹐

方者﹐象也。聖人指象以立教﹐則有《古文龍虎金碧上經》三卷﹐有紫陽《金碧經》三巷﹐有《金碧潛通訣》三卷﹐有《周易參同契》三巷﹐有《太易志》二十四篇﹐更有得道諸仙諸子﹐演而著之﹐莫可勝數。並論修制大丹之門﹐云服之不死﹐故言尋。

求延齡之訣﹐

夫求延齡之訣﹐聖人非不指之而丁寧﹐自是求人而不悟耳。沖虛子日﹕仙人路連云鶴﹐不踏偏梁與劍閣。世人不知仙路﹐與世路都不同。但指關山根﹐迷錯自數言者﹐謂世人不知求訣之門也。＂夫求訣者﹐當自求也。鈴在推考《參同》﹐而骯《金碧》。外明天象﹐內合玄庭﹐撮微妙於心中﹐機造化於神契。故沖虛眞人日﹕神仙不在他方界﹐只在明公心與神。又《神仙可學論》日﹕道遠乎哉﹐行斯至矣。夫至虛蘊妙﹐待感而靈。猶金石含響﹐待擊而嗚。故豁方寸以導虛﹐虛則靜以感﹐感則通﹐通則宇宙大定﹐天光發耀。如此言可認虛靜﹐蘊妙精﹐感而通﹐大丹訣也。又煙蘿子日﹕夫學眞之士﹐莫不挺方外之見﹐蘊重玄之機﹐與道通眞﹐內明中正﹐恬淡虛寂﹐動合淵微﹐後觀天地於指掌中﹐視六合於毫芒之內﹐細無不入﹐大無不包﹐眞僞是非﹐子能分辮﹐然後可以棲眞谷神矣。此數言者﹐豈可尸居而待訣乎。是以愚鄙求天地﹐祝神祇﹐禮日月﹐尋眞經﹐學陰陽﹐窮造化﹐諷念不輟﹐搜研不休﹐緇縷妙言﹐剖拆隱密﹐扣之於靜﹐擊之於虛﹐於今二紀余矣﹐猶未象得遇道者﹐略垂旨訣者歟。然聖則已志﹐期得感通乎。

得金丹之奧旨﹐

金丹以金爲之﹐故日金丹。《龍虎鏡》日﹕乾象著明﹐莫大乎日月。日者太陽之火精﹐朱汞爲龍是也。月者太陰之水精﹐鉛銀爲虎是也。又日﹕朱砂者﹐火之子。水銀﹐金之孫。金者日之所生﹐銀者月之所育。日月互用﹐水火合成﹐龍虎相隨﹐陰陽相制﹐而成大丹。此之二寶﹐天地至靈﹐得之修成﹐謂之金丹。奧旨者﹐《金碧經》《參同契太易志》《日月混元經》。此之眞文﹐並金丹之奧旨﹐窮微極妙﹐而可以討尋也。

洞玄妙之眞說。

洞者﹐智之照曜無礙﹐爲之通也。玄者﹐水火也。水色黑日玄冥﹐火色赤日丹玄。老君歌日﹕黑金取精赤取髓﹐解取赤黑藥無比。用赤入黑保長年﹐用黑入赤天仙矣。顚倒兩法總稱玄﹐黑能化赤赤能仙。是也。妙者﹐二玄之妙。水精爲月﹐火精爲日﹐輪還洞虛﹐變化萬物﹐其妙大焉。又經日﹕水能生萬物﹐聖人獨知之。又曰﹕兩無宗一有﹐靈化妙難窺。故言妙也。眞經云﹕言不苟造﹐論不虛生。非丹成得道﹐而不可著其經訣﹐此聖人之誡﹐則《金碧》《參同》《太易》﹐爲之眞訣也。

因知窈窈冥冥﹐其中有精﹐

知者﹐因《金碧》《參同》﹐眞說金丹玄妙﹐然始知窈冥之中有精。太上日﹕惚兮恍﹐其中有象。恍兮惚﹐其中有物。窈兮冥兮﹐其中有精﹐其精甚眞﹐其中有信。是也。其又水日玄﹐窈火日丹﹐冥窈者深也﹐冥者昧也。水則外暗內明｀而深﹐火則外明內暗而昧。精者﹐水火之中有精。《日月混元經》日﹕鼎爲天地﹐藥爲日月﹐水火爲陰陽。

汞不呈材﹐金不露形。

汞在朱砂中﹐如日之有烏。金在黑鉛中﹐若月之有兔。日之盈昊﹐可以見朱砂水銀。月之滿虧﹐可以見黑鉛白金。不呈村與露形者﹐俱言隱也。旣乾坤爲鼎﹐日月爲藥﹐日月在鼎中﹐精魄居日月內﹐豈可得而見邪﹐故不呈材。

貫丹田之一气﹐

貫者﹐通連之義也。經日﹕天有三玄﹐日月星也。人有三眞﹐三丹田也。三寶﹐鉛汞砂。一气者﹐眞﹟道也。眞气潛運﹐在天爲三光﹐在人爲三田﹐在地爲三寶。故言貢丹之田﹐一气也。

察水火之兩名。

夫道無形而不可睹﹐視之不見﹐聽之無聲﹐潛運而生水火。乃察水一火二﹐其數有三﹐而三生萬物﹐因察知而制之也。

分布四象﹐

分布者﹐一气運行﹐分布在北爲冬﹐坎象。在東爲春﹐震象。在南爲夏﹐離象。在西爲秋﹐兌象也。

陶煉五行。

陶煉者﹐涎壇也﹐鎔鑄也﹐皆造化之名﹐五行者﹐金木水火土也。古歌日﹕五行深妙義難思。又日﹕細視五行君自見。又日﹕爲復四象成﹐爲復五神作。夫一气分爲陰陽﹐運爲四時﹐終爲五行。亦若人有四肢﹐加之以頭﹐謂之五行。故運火之時﹐鼎中眞气而分陰陽﹐陰陽生四象﹐四象畢而成五行。故李眞人日﹕水一金四﹐爲之戊土。火二木三﹐爲之己土。皆以運火成功﹐而自金造化﹐故言修煉矣。

駐日魂而呼月魄﹐

駐者﹐不動之義。《長生篇》﹕日魂月魄﹐乾坤體成。日魂金烏﹐月魄玉兔。魂魄呼吸﹐烏蟾吞吐。修煉大丹之時﹐𨿽魂魄呼吸而不動也。

遵虎性而契龍情。

遵者﹐依也﹐稟也。虎者﹐西方白虎。性者﹐道之紀也。契者﹐以物合物謂之契。今以情合性﹐故言契。龍者﹐束方靑龍也。夫大丹之有龍虎情性﹐如人之有肝肺情性。肝靑屬木爲龍﹐肺白屬金爲虎。又日﹕龍爲情﹐虎爲性﹐情性相依還返﹐自然之義也。又日﹕性主於內﹐立致鄞鄂。情主營外﹐築垣城郭。又日﹕情性於人非外物也﹐龍虎於物非維類也。龍虎故言遵依也。

於是演易示期﹐

演﹐伸也。易﹐《周易》也。夫《易》論天地之道﹐聖人演而立教﹐令修大丹而有期程。大道玄妙﹐變化之气始從十一月﹐中气爲之﹐天正之時﹐而生一陽﹐至四月極﹐而成乾體。又從五月﹐中气而生一陰﹐至十月極﹐而成坤體。此皆演其日月之數﹐而成變化之期﹐故此言。

杓星設位。

杓者﹐北斗之杓﹐柄星也。正月杓指寅﹐二月杓指卯﹐三月杓指辰﹐隨其月建﹐杓指而行。設子﹑丑﹑寅﹑卯﹑辰﹑巳﹑午﹑未﹑申﹑酉﹑戌﹑亥﹐言運火之上﹐設此十二位﹐而觀杓星也。

循丰翼而散彩﹐

循者﹐輪也。箕者﹐二十八宿束方之星。翼者﹐南方之宿也。散彩者﹐言運火之時﹐如太陽行其二十八宿﹐循輪而散彩也。箕者﹐月初三日而見也。翼者﹐十五日月就圓也。外運其火﹐內循律曆﹐而散彩。

綿艮兌而通气。

綿﹐連不斷也。經日﹕山澤相連﹐艮兌通气。艮屬土﹐位屬束北。兌屬金﹐位居正西。巳酉丑﹐金之位。又艮卦納丙﹐兌卦納丁﹐故言通气。

播刑德而合剛柔﹐

播﹐施也。刑﹐殺也。德﹐生也。經日﹕德主生起﹐刑主伏殺。合﹐聚也。剛﹐火金也。柔﹐水木也。言運火播施眞气﹐至春得爲生﹐秋刑而殺﹐水火金木﹐剛柔相合﹐皆應節侯而成丹。

入﹟１中宮而歸戊己。

此言金木水火﹐而俠刑德剛柔﹐而入於中官﹐歸戊己之土﹐水金爲戊﹐木火爲己。

爾乃九還變態﹐

爾﹐猶時也。九者﹐極陽之數。《算經》日﹕數只有九﹐十則歸一。又經日﹕日者太陽﹐其數有九。故坎一﹐坤二﹐震三﹐巽四﹐中五﹐乾六﹐兌七﹐艮八﹐離九。還者﹐巡這之義。言運火之時﹐大鼎之內﹐眞神之气﹐同太陽天上日行一度﹐五日一候﹐變化萬物﹐至十月而罷其數﹐返而歸一﹐故言九還變態。

七返呈妍。

七者﹐兌金也。去而復來﹐謂之返。妍﹐端正之義也。兌爲月窟﹐月始去右轉﹐從南奔束北﹐入土下﹐改易不定﹐卻至西方本位﹐而呈其妍。

玆由外貞而內順﹐

玆由﹐此也。外貞者﹐天。內順者﹐地。大藥亦如雞卵﹐白在外爲貞﹐黃在內爲順﹐抱伏暖气﹐而成鎢者﹐由此內黃外白﹐而貞順也。

其乃玄之又玄。

玄者﹐水火也。大道運一气而生水火﹐是一玄也。後聖人法天地﹐運水火而成神丹。是又玄。

當其火束旋而爲龍﹐水西轉而爲虎。

夫天輪左轉﹐日月五星右旋。天輪左轉﹐運之以四時。日月右旋﹐化之以萬物。故朱砂色赤象火﹐爲位居南方﹐爲朱雀﹐束旋則朱砂中出水銀也。色靑象木也﹐位居束方﹐爲靑龍也。鉛色黑屬水﹐位居北方﹐爲玄武﹐西轉則黑鉛中生白銀也。故曰火束旋而爲龍﹐水西轉而爲虎。此言大鼎之眞气潛運﹐象天輪者左轉﹐象日月五星者右旋﹐並在鼎中一气所爲﹐非外物也。古歌日﹕龍不在東淇﹐虎不在西膚。若向一元求﹐昭昭知臧否。若向束西求﹐有目亦如瞽也。

虎脫胎而育子﹐龍辭云而致雨。

虎者﹐金也。白金旣離黑鉛之胎﹐還自爲母﹐亦養育其子﹐故言脫胎育子。龍辭云而政雨者﹐雲藏山岫之中﹐如朱砂气也。水銀旣出朱砂之中﹐爲束方靑龍﹐而致雨而潤萬物也。

豈惟先白黑而後黃﹐抑亦始水火而終土。

此同論水銀朱砂之道也。先亦始也白黑者﹐言朱砂中水銀也。水銀﹐言水則有黑象﹐言銀則有白象。始水火者﹐朱砂爲火﹐水銀爲水﹐則是水銀在砂未出之時﹐故言始水火也。旣朱砂水銀有白有黑﹐有火有水﹐有其四象之色﹐乃法天象地﹐運火修之﹐而隨四時﹐終畢而皆歸土矣。

捨南取北﹐

夫取之與拾﹐經有三途。初乃拾北取南﹐後又拾南取北。此何﹐緣君位在北﹐而臣在南。則君爲君﹐臣爲臣。復君卻爲臣﹐臣卻爲君﹐故拾南而取北。

甲乙宗祖。

宗祖者﹐天地也。甲乙者﹐十干也。甲乙壬癸丙丁戊己庚辛﹐十干者﹐如天地覆載萬物也。故乾卦六爻﹐下三爻納甲﹐上三爻納壬。紳卦六爻﹐下三爻納乙﹐上三爻納癸。故言甲乙宗祖。

神水聖石﹐

夫水之與石﹐有凡有聖。如人之亦有幾聖。夫欲自凡成聖者﹐但能離形去智﹐集體黜聰﹐身如槁木﹐心如死灰﹐已至於道也。水者水銀﹐石者朱砂。朱砂水銀﹐未依法制之時﹐則爲凡也。及立鼎器﹐法天地﹐運一气﹐生陰陽﹐四時足﹐五行全﹐而自神聖﹐故言聖石也。

帝男龍女。

帝者﹐天地之主。男﹐是帝王之男。欲爲儲官﹐而紹天位﹐則南方赤帝之男也。龍女者﹐亦南方赤帝之女也﹐言龍種者。夫帝王天地之主﹐萬化之尊﹐有南北重臣﹐皆王之所使。南北者﹐陰陽也。若帝男紹其寶位。而禦陰陽也。古歌日。。一母產兩子﹐一男復一女。男是陰之宗﹐女是陽之主。陰來陽亦往﹐不失本宗祖。脾磨食自銷﹐相將歸后土。此則帝王﹐位居中土之位也。

道本不離於玄黃﹐

道者﹐無名無象﹐無極之气﹐運而生化萬物。玄黃者﹐天地也。天玄而地黃之內﹐貫穿萬物。萬物生化﹐不離天地之內。今修煉鼎中﹐眞气變化﹐不出於玄黃。

守一要存乎三五。

《混元經》日﹕三五與一﹐天地至精。陰陽感化﹐道以自生。又日﹕三五與一﹐辯認君臣。不越五行﹐勿違天道。又曰﹕不知三五一﹐何處覓仙鄕。又日﹕至精不過守一﹐立義不過三才﹐破題不出五行﹐伏藏不出水火﹐相類之道﹐皆歸其一焉。今略以愚言之﹐一生二﹐二生三﹐三生萬物﹐土者﹐四象所化之土。土爲道气﹐萬物皆從土生。金是眞一之宗﹐變化萬物之主。土𨿽生金﹐而不彊於金也。

一寒一暑﹐

坎離水火﹐而成其丹。坎水冬寒﹐離火夏暑﹐一寒一暑﹐一陰一陽﹐一金一石﹐謂之丹矣。

龍虎呼吸﹐

經日﹕龍呼其虎﹐虎吸龍精﹐兩相飲食﹐俱相責榮。又日﹕龍爲情﹐虎爲性﹐情性相依﹐還返之義也。是謂變化由其眞﹐終始自相因﹐則呼吸之理可明。

魂魄吞吐。

龍虎旣相呼吸﹐則月吐魄﹐而日吞魂。

南北交媾於水火﹐卯酉輪還於子午。

水在北﹐坎男﹐陽也。火在南﹐離女﹐陰也。南北相交而媾也。卯𨿽在束﹐酉𨿽在西。修煉之時﹐輪還鼎中﹐不離子午也。

總括乾坤之冊﹐優遊變化之主。

總括天地之冊﹐數也。經日﹕乾之冊二百一十有六﹐坤之冊一百四十有四。引而伸之﹐觸類而長之﹐總萬付千五百二十﹐所以盡萬物之數﹐備剛柔之體﹐故言總括也。優道變化者﹐坎離也。經日﹕坎離亡沒﹐精曜垂敷。此言坎﹑離二卦﹐不在乾﹑坤之數﹐故言亡沒。優遊於六虛之內﹐垂敷精曜﹐變化萬物。今畫像以明之。此乾卦也﹐乾一反索爲巽﹐再索是艮﹐三索爲坤。又坤索爲震﹐再索爲兌﹐三索復乾。故乾坤之用事﹐只見巽﹑艮﹑震﹑兌﹐不見坎﹑離之象。故言亡沒者﹐是坎﹑離爲日月﹐垂數化萬物。

母子包羅於匡郭﹐育養因依於鼎金。

母子者﹐眞气與水銀。包羅﹐混同也。匡郭﹐坎﹑離也。《著生論》日﹕坎﹑離匡郭﹐還轂正軸。陰中陽而成形﹐陽中陰而成像。巡環四象﹐交錯五行也。育者﹐如人之以陽和哺﹐飼時不停也。因依鼎釜者﹐乾坤鼎也。其鼎自然﹐眾眞所居﹐同天地覆載﹐育養萬物﹐故乃言因依也。

配銖兩以定旬遊﹐參爻象而較其火。

數銖兩者﹐權衡之用也。夫十六兩重一斤﹐有三百八十四銖也。旬遊者﹐十日一旬﹐數旬周遊一年﹐終則復始。參爻象者﹐詳六十四卦爻象之數﹐以分三百八十四銖﹐於大藥之中﹐終制大丹﹐觀象較數﹐以合造化﹐運火而成也。

若夫二至啟候﹐陰陽遞遷。

二至﹐冬夏二至節也﹐陽從冬至用事﹐啟候至四月。陰從夏至用事﹐歷侯至十月。周而復始。冬至陽生﹐夏至陰生﹐是以故言遞遷也。

終結坤而遘遁﹐

終﹐末。結﹐聚成也。坤﹐卦也。遘﹑遁從乾入坤﹐次第之卦也。乾卦四月圓﹐五月缺﹐乃坤卦從乾用事也。乾之六爻﹐初拆而爲遘﹐五月卦﹐一陰爻生也。九二拆爲遁﹐六月卦﹐二陰爻生也。九三拆爲否﹐七月卦﹐三陰爻生也。九四拆爲觀﹐八月卦﹐四陰爻生也。九五拆爲剝﹐九月卦﹐五陰爻生也。上九拆終結坤也﹐十月卦﹐純陰爻也。故言此制賦之士﹐順平上之律以興﹐而言合後十一月而運火。

始復臨而盡乾。

始初終盡也。初從坤卦﹐復至於乾﹐此言坤十月成﹐十一月虧。乾卦從坤用事﹐一陽爻生爲復﹐十一月卦。六二動爲臨﹐十二月卦﹐二陽爻。六三動爲泰﹐正月卦﹐三陽爻生。六四動爲大壯﹐二月卦﹐四陽爻生也。六五動爲央﹐三月卦﹐五陽爻生也。六動而盡乾也﹐純陽之爻也。此言從冬至而運火﹐至夏至﹐夏至十月﹐一年周備也。

龍飛偃月﹐上下兩弦。

龍者﹐陽气也。《易》日﹕初九﹐潛龍勿用。九二﹐見龍在田﹐飛升也。陽气上升﹐故言龍飛。夫陽气升者﹐是太陽日曜﹐從中气天正之時。初行盈道﹐故陽气隨日而生。太陽旣行爲君﹐太陰月曜爲臣﹐應其節候而行﹐偃側其身﹐故言偃月﹐而有上下兩弦也。夫太陰二十七日半﹐行一周天。復行兩日半﹐逐赴太陽合朔。故一月有三十日。且月之三日﹐太陰初見於庚地﹐乃陽气動﹐而木應之﹐故震卦納庚。太陰又行五日﹐計前三日﹐有八暮見南方丁地﹐偃之一半﹐而望太陽﹐平如弓弦﹐謂之上弦。則陰陽气靜﹐而金應之﹐故兌卦納丁也。太陰又行七日﹐計前八日﹐而有十五日﹐太陰暮見束方甲地﹐藏滿而回﹐對望太陽﹐正隆之气動﹐而金應之﹐故乾卦納甲也。此十五日已前屬暮見﹐是陽中之陰气也。太陰又行三日﹐計前有一十八日﹐而晨見辛地﹐陰气靜而木應之﹐故巽卦納辛也。太陰又行五日﹐計前有二十三日﹐晨見南方丙地﹐偃側一半﹐而望太陽﹐平如弓弦﹐謂之下弦﹐陽气動而土應之﹐故艮卦納丙也。太陰又行七日﹐計前而有三十日﹐晨沒乙地﹐晦而不明﹐爲盡盛隆之陰气應之﹐故坤卦納乙也。故言偃月﹐上下兩弦也。

黃金白虎﹐神化自然。

黃金者﹐五行成土﹐內蘊其金﹐故言黃金。白虎者﹐眞一之金也。眞一皓白﹐得西方之白色。若非眞﹐則不能神化自然。自上二至啟候﹐及上下兩弦﹐皆語大鼎之中﹐眞气變化神契﹐而合干之坤內也。

融坤艮以成地﹐

融﹐鑄之義也。坤﹐艮土也。初融之時﹐以巽爲風﹐融巽以爲艮﹐融艮以爲坤﹐是從虛而生實也。

仰乾兌而爲天。

仰﹐法象也。欲法其天﹐初以震爲气﹐融震以成兌﹐震來成兌﹐是結爲金﹐融兌成乾﹐則仰法以爲天也。

子母恩感﹐飛駐鉤連。

經日﹕長子繼父體﹐因母立兆基。長子震卦也﹐震爲長男﹐坤爲老母﹐今融艮成地﹐仰兌爲天﹐因其母子恩感﹐天性自然﹐而繼父體。是地陰爻﹐而從坤成乾也。飛駐者﹐天陽動而不息﹐言其飛。地陰著而不極﹐言其駐。今旣天地混合﹐是飛駐鉤連。

一包三五﹐水激雲煙。

上已明其三五之道﹐今更迷之。魏君日﹕本之但二物兮﹐末而爲三五。三五並與一兮﹐都集應二。所云雲煙﹐眞气也。水數一﹐凝激而結也。水一火二爲三也。五土也。相類無離﹐故言一包。太易至太陽歌日﹕日者太陽之精﹐其數有九﹐在天成像﹐在地成形﹐含和萬類﹐布气生靈。日中有烏﹐名日陰精。陰陽互爲﹐魂魄相經。是以離火﹐官得九名﹐結气朱英﹐煉之因精﹐參三五一﹐龍駕來迎。古之仙者﹐煉日之精﹐身歸純陽﹐飛遊太淸﹐是故言其太陽﹐其數有九者﹐一包三五之義也。又陶公贊日﹕是知一者水數﹐五行之始﹐色稟北方﹐包含五彩﹐修之合道﹐理契自然。又日水者﹐太玄之始﹐爲道根本。當其樞紐天地﹐煉鍛陰陽﹐功伴造化。此並一包之气﹐如雲若煙﹐激結而成至藥之理。

伊變化骨之靈液﹐反耆嫗而爲少年。

伊一粒神丹﹐能變老成少。經日﹕金丹入五內﹐霧散若風雲。燻蒸達四支﹐顏色悅澤好。老翁復丁壯﹐耆嫗成婉女。改形超世厄﹐號之眞人也。

觀其刑德生殺﹐道契君臣。

刑德﹐賞罰之道。經云﹕德主生﹐起春也。刑主伏﹐殺秋也。刑德之用﹐帝王之憲章也。欲以政淸王道﹐施德施刑﹐契於至公之理﹐則王道隆而天下平也。今修大丹﹐亦合刑德﹐春秋無差﹐律呂有緒。故李眞人丹歌日﹕陰陽旣正﹐魂魄相依﹐君臣道全﹐夫妻義合。日月有度﹐寒暑不愆﹐還丹乃成﹐靈化無比也。

飛張朱夏﹐

飛者﹐南火官之朱雀也。張者﹐二十八宿張星。朱夏者﹐夏爲朱明﹐並論南方也。

伏卯仲春。

伏﹐刑政伏也。仲春二月﹐卯爲木也。水銀色靑﹐爲藥爲龍。若天地節序刑政﹐則水銀之龍自伏也。

方九二見龍﹐

方象者﹐九二﹐乾下卦之中爻也。見龍在田﹐德施普也。乾六爻﹐上兩爻爲天﹐下兩爻爲地﹐中兩爻爲人。今見龍九二﹐是下爻之地上也。如鼎中天眞之陽﹐出於九二之地。生化萬物﹐無不沾蘇﹐故德施普也。神丹之化﹐亦此之也。

挺二八致神。

挺﹐生也。二八者﹐重證乾坤鼎中﹐神化之道。太陽偃側﹐上下兩弦之二八也。

旣西南而得位﹐貫束北而獨尊。

西南﹐坤之位也。夫土無正形﹐寄在丙丁之下者。何綠。五行相生而有位﹐次且金生水﹐水生木﹐木生火﹐火生土﹐故坤土在丙丁之下也。貫束北而獨尊者﹐束北艮位也﹐坤艮相連﹐艮止也。萬物遇艮皆止﹐故地德安靜不動﹐故萬物亦止。《易》﹕西南得朋﹐乃與類行。束北喪朋﹐安貞之吉﹐應地無彊也。

於時河車聳駕﹐

於時至也﹐至於神丹功畢而成也。聳駕河車者﹐河則愛河煩惱之河﹐車則船車也。言神丹已成﹐得河車而濟渡也。

白黑周彰。

白素眞一也﹐黑玄冥水也。周施也﹐彰見也。經曰﹕知白守黑﹐神明自來。此言今已濟度塵网﹐明知白守黑不差﹐神丹功備而彰顯也。

火銷金而神气不敗﹐

火﹐運火也。云眞一之金﹐經年累歲﹐運火煉之﹐火但銷滅﹐神化之气而終不敗。

土克水而形體無傷。

古歌曰﹕土能克水自伏藏﹐文武順時天道昌。魏君曰﹕伏以太陽溫之﹐而相吞伏。伏者﹐類也。龍虎之精﹐伏於戊己。戊己者﹐中之色。能正四方﹐能偃於水。故雲水遇土而必亡﹐亡者伏也。人服此藥﹐感而長生。蓋天地眞鉛之所變化﹐此四象戊己之土﹐與玄冥之水𨿽相克﹐而無傷損之也。

長生不離於玄素﹐

玄者﹐丹玄也。素者﹐眞一白金丹之體也。經曰﹕伏火汞成﹐還丹豈謬。又曰﹕伏之長生﹐故非謬也。又曰﹕金性不敗朽﹐故爲萬物寶。衍士服食之﹐壽命得長久。李眞人曰﹕若求延駐之丹服餌﹐則漸可登眞。如終冬之艸﹐覆之不死﹐露之見傷。故食金如金﹐食玉如玉。虱處頭中而黑﹐麝食桐而香﹐汞性染身﹐莫不由此也。

升降必藉乎太陽。

升降者﹐陰陽之上下也。從十一月至四月﹐陽气上升﹐陰气下降﹐天地一合﹐而萬物生。又從五月至十月陰气上升﹐陽气下降﹐天地一翻﹐而萬物凋。故升降叉藉太陽者。又陽日曜。天地之中﹐萬象之內﹐獨土稱尊﹐統禦陰陽﹐使升降上下﹐生成萬物﹐以至神丹之妙﹐而至得長生久﹐視﹐皆賴於一輪眞神﹐無極之尊﹐變化之所致也。故言升降鈴藉於太陽也。

何二物之焜懼炫五色以芬芳。

二物者﹐日月也。言日月焜耀﹐光明廣大也。焜者﹐懸光之義也。言日月懸施大光﹐五色芬芳﹐天地之內﹐變化萬物也。夫日月五星﹐皆不常色﹐各應四時之气﹐而變其色。若冬得夏應﹐必降災害。經曰﹕自開辟以來﹐日月不虧﹐明金不失其重。是金木榮於內﹐水火應於外﹐乾健不息﹐所以致用﹐日彩不爍﹐所以益震。惟天地日月﹐能長且久﹐與萬物終始﹐而龍虎配合﹐爲道魁柄﹐與天地準﹐合陰陽之數﹐玄化潛應﹐如連珠合璧﹐以極至於無窮。以言修煉神丹﹐包含天地陰陽﹐日月虎龍﹐四時之功﹐五行之气﹐同五星連珠﹐日月合璧﹐而成大丹。故曰﹕二物焜耀﹐五色芬芳也。

情性展轉而相依﹐魂魄更互而伏藏。

此言神丹旣成﹐陶甄而相續不斷也。又龍爲情﹐虎爲性﹐日之魂﹐月之魄。大丹旣就﹐可以可使﹐龍虎展轉相依。以將一粒大丹﹐同於日﹐同於月﹐故言更互也。

厥有神室巍峨﹐玄白相守。

厥﹐元也。神室者﹐鼎器也﹐天地也﹐人心也。《金碧經》日﹕神室煉乎精﹐金丹然後成﹐可不堅乎。煉化之包﹐气括飛凝﹐開闔虛戶﹐希夷之府﹐造化泉窟﹐陽气發坤是也。又日﹕心者﹐靈之府﹐神棲於其問。又日﹕心在腹而千智生。藥居鼎而萬種化。又日﹕神室者﹐丹之樞紐﹐眾石父母。巍峨者如山不動﹐玄白上已解之﹐同知白守黑相系﹐俱在神室鼎器之中也。

液水火而凝金。

液其鼎中﹐眞气眞水眞火﹐陰陽之气也。外火旣運﹐鼎中水火陰陽﹐蒸而如雲如雨﹐水火俱液﹐陰陽俱潤。及至秋慘冬烈之時﹐則自凝結﹐故言液水火而凝金。金者﹐眞一之金。窈冥者﹐鼎中之天地﹐天地在窈冥之中﹐水火在天地之內﹐眞气所化也。故雲水火而凝金。

向窈冥而立有。

窈水冥火﹐而有眞精﹐是虛煙之气﹐而成有也。

耀朱紫兮﹐必在乾坤﹐

耀榮光之朱紫﹐大丹之眞色也。魏君日﹕丹者﹐是朱化爲汞﹐汞化爲砂﹐砂化爲丹﹐故日還丹。還者﹐反歸之義。丹者﹐赤色之名。汞者﹐本體是金﹐成砂之後﹐故號金砂。紫赤成金﹐還歸本體﹐故稱大還丹也。又古歌云﹕運至紫河車﹐黃金歸我家。又日﹕色轉爲紫﹐赫然成丹也。今天地之內﹐帝王之家﹐曳樓朱紫﹐以爲榮耀﹐是聖人法象於神丹之義也。

履天地兮而長久。

履﹐遊行也。遊履天地之內﹐四極何足遠﹐八荒何足遼﹐身同天地而長久﹐道同太虛而不極。魏君日﹕若有沖虛之士﹐立性能和﹐見世路如探湯﹐棄妻子如脫履﹐睹浮生之瞬速﹐知大道而長存。卽可授之此經﹐研尋至理﹐莫辭得失﹐爲之鈴成。爻成之後﹐見江海如丘陵﹐睹人生如聚沫。飛騰向太虛之外﹐逍遙於汗漫之中﹐此非。天地之功﹐實是還丹之力也。

此還丹之祕旨﹐皆神仙之授受。

祕旨﹐《金碧》《參同》《太易》《混元》﹐前已說之﹐皆神仙授者﹐理有迷也。且非神仙來授幾人﹐自非能得之者於神仙也。故《玄綱》云﹕夫學仙者﹐叉稟陽靈之气所生也。非陽靈之气所稟者﹐皆無慕仙之心也。今旣專於好道﹐志在求仙﹐則未有不挺乎仙骨者也。又《神仙可學論》日﹕於是識元命之所﹐自知正气之所﹐由虛凝澹漠怡其性﹐吐納屈伸和其體﹐高虛保定之﹐良藥匡輔之﹐使表裹兼濟﹐形神俱超﹐𨿽未騰舉﹐吾必謂之仙矣。

服餌而骨化形延﹐齋修而道德成就。

言服此大丹﹐筋化爲金﹐骨化爲玉﹐形改命命﹐長生不死也。齋修道德者﹐道以虛無爲用﹐德以功善爲名。《著生論》云﹕若有道而無德﹐則神理殃殘。若有德而無道﹐則性命夭折。莫不道德並著﹐形神相全﹐三元混成﹐長生無極﹐此之謂也。

倏然而脫屐世塵﹐與天地而同長久。

倏然者﹐倏忽也。展﹐破履也。言上气大丹﹐人服當日衝天﹐拋此世塵﹐如脫破徙﹐與天地以其長久者﹐大丹之力也。鶴壽龜年﹐可以爲電轉風旋。芥城拂石﹐可以爲雲銷霧飛。陶仙公日﹕天地壞而我全己﹐萬象廢而我全身。此乃假言指事﹐而欲明其無窮者矣。太上日﹕迎之不見其首﹐隨之不見其後。諒斯聖意﹐其道何有極乎。

金丹賦竟

﹟１『入」字據《陶眞人內丹賦》補。

