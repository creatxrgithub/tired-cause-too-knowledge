陰丹內篇

經名﹕陰丹內篇。一卷。不題撰人﹐當作朴宋代。底本出處﹕《正統道藏》太淸部。

陰丹內篇

坎天也﹐陽始生也﹔離坤也﹐陰始生也。陽豈無陰﹐坎之外皆陰也﹔陰豈無陽﹐離之外皆陽也。采陰之陽﹐實陽之陰﹐守陽之陽﹐變陽之陰。是故上而從天﹐下而沙泥﹐中而平人﹐皆易其形而乾位成矣﹖紫廷紅鉍﹐玉峯瓊漿﹐丹壺炎光﹐不失其方﹐而三峯得矣﹗必觀其妙﹐二八爲斤﹐三八爲兩﹐而斤兩平矣﹗必靜其輻﹐四十爲文﹐六十爲武﹐而文武備矣11尺龍泉﹐兩角倉糾﹐顯神物也。琥珀拾芥﹐磁石引鍼﹐表神應也。以鉍聚汞﹐以汞聚神﹐以神守形﹐以气引藥﹐以藥馴年﹐以年煉形﹐吾道盡矣﹗得者勿言﹐言者勿傳﹐言而傳之﹐殃及九祖﹐受考三官。

臣解日﹕天陽也﹐始生於坎﹔坤陰也﹐始生於離。陽亦有陰﹐故坎內陽外陰﹔陰亦有陽﹐故離外陽內陰。陰丹之訣﹐惟探陽煉陽﹐銷去韋陰﹐而以爲純陽之人。此其法之大率也。從天三爻也﹐平人二爻也﹐沙泥初爻也﹐易其形則變陰爲陽﹔紅鉛初鼎也﹐瓊漿入藥也﹐炎光火侯也﹐得其方則去彼取此。觀妙之法﹐以斤兩計之﹐斤爲先﹐兩次之﹐斤則數少﹐兩則數多﹐多不如少之妙也。靜輻之法﹑以文武暖之﹐文爲先﹐武次之﹐文則不暴﹐武則𨿽暴而不繁﹐躁靜各適其事之宜也。龍泉蒼糾﹐一奇二耦﹐相繼以成體。耦在上﹐奇在下﹐稱物宜也。琥珀磁石﹐異類一气﹐相資以入藥。以陽召陽﹐以陰召陰﹐同聲气也。鉛入絳官﹐木气不泄﹐故日以鉛聚汞﹐汞集於身﹐神乃不散﹐故日以汞聚神﹐抱神以靜﹐形乃長存。故日以神守形。先聚其藥﹐以气點之﹐藥隨气至﹐故日以气引藥。藥入於鼎﹐精神內守﹐故日以藥引年﹐煉形不已﹐變成金骨﹐故日以年煉形。道至於此﹐無復餘蘊。惟在愼其傳而已﹗不愼其傳﹐則九祖之殃﹐三官之考﹐非虛語也。臣嘗觀《呂仙黃鼎訣》並傳士安所上《陰丹訣》互有異同﹐𨿽云三峯﹐其實有二。蓋迷其所謂紫廷紅鉛﹐而以丹壺流砂爲之﹐是其所以喊三而爲二者也。今臣之所釋三者﹐備矣﹐而其大藥已盡於言﹐以其當祕之也﹐故錯亂其辭﹐如《參同契》云。

陰丹內篇竟

