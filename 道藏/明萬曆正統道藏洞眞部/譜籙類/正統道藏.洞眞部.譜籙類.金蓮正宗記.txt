金蓮正宗記

經名﹕金蓮正宗記。五卷。元檸棵道人秦志安編。底本出處﹕《正統道藏》洞眞部譜錄類。參校本﹕《重刊道藏輯要》本。

目錄

序

卷一

東華帝君正陽鍾離眞人純陽呂眞人海蟾劉眞人

卷二

重陽王眞人玉蟾和眞人靈陽李眞人

卷三

丹陽馬眞人

卷四

長眞譚眞人長生劉眞人長春丘眞人

卷五

玉陽王眞人廣寧郝眞人淸靜散人

金蓮正宗記序

道無終始﹐教有後先。或曰﹕道與教不同乎。曰﹕不同。湛寂眞常道也﹐傳法度人教也。道之爲體﹐𨿽經無數劫﹐未嘗少變。教之爲用﹐有時而廢﹐有時而興。或曰﹕教之興也﹐自何而始。曰﹕軒轅黃帝鑄鼎之後﹐乘火龍而飛升太虛﹐然後知有長生久視之說。𨿽有其說﹐知而行之者七十二人而已。下逮殷王武丁之世﹐老君示現於瀨陽﹐東臨魏關﹐西度流沙﹐演化者九百九十六歲﹐乃跨白鹿﹐升蒼檜﹐超碧落﹐遊玉京。𨿽有如此顯異﹐而人猶顏頂而未知信向也。及漢天師張靜應之出世也﹐親受正一法錄﹐戰鬼獄而爲福庭﹐度道士而爲祭酒﹐其教甚盛﹐化行四海。繼之以寇﹑昊﹑杜﹑葉﹐袪妖馘祟﹐集福禳災﹐佐國救民﹐代天行化﹐歷數十世﹐宮觀如林﹐帝王崇奉。及正和之後﹐林天師屢出神變﹐天子信向﹐法教方興﹐而性命之說猶爲沈滯而未之究也。及炎宋之訖錄﹐挺生重陽﹐再弘法教﹐專爲性命之說﹐普化三州﹐同歸五會﹐以金蓮居其首﹐束遊海上﹐度者七人﹐以柔弱謙下爲表﹐以淸靜虛無爲內﹐以九還七返爲實﹐以千變萬化爲權﹐更其名曰全眞﹐易其衣而納甲。逮我長春子丘神仙受皇帝之宣﹐應陰山之聘﹐勸之以臧酒色﹐戒之以少殺戮﹐一言愷切﹐萬國生春﹐救億兆於鼎鉆刀鋸之間﹐人心歸向者﹐如百川赴海而莫之能禦也﹐牧堅堯童咸知稽首﹐束夷西戎皆詠步虛﹐家家談道徳之風﹐處處講希夷之說﹐懶衣髦髻雲連乎道路之問﹐琳宇瑤壇星布乎山澤之下﹐自軒轅以來﹐教門弘盛未有如今日者。是教也﹐源於束華﹐流於重陽﹐派於長春﹐而今而後滔滔溢溢﹐未可得而知其極也﹐故作《金蓮正宗記》。時太歲辛丑平水長春壺天述。

東華帝君

帝君姓王氏﹐字玄甫﹐道號束華子。生有奇表﹐幼慕眞風﹐白雲上眞見而愛之曰﹕天上謫仙人也。乃引之入山﹐授之以靑符玉篆﹑金科靈文﹑大丹祕訣﹑周天火侯靑龍劍法。先生得之﹐拳拳服膺﹐三年精心﹐盡得其妙。遂退居於昆箭山煙霞洞﹐頤神養浩。久之結艸庵以自居﹐篆其額日束華觀﹐韜光晦邊百有餘年﹐而人未之知也。後徙居代州五臺之陽山中﹐今有紫府洞天﹐山下有道人縣。在人間數百歲﹐殊無衰老之容﹐開闡玄宗﹐發揮妙蘊﹐陰功濟物﹐玄徳動天﹐故天眞賜號曰束華帝君﹐又曰紫府少陽君。授度門人正陽眞人鍾離雲房﹐嗣弘法教。所有聖遠不能具﹟１述﹐全眞之道﹐由此濫﹟２觴﹐故立之以爲全眞第一祖也。

賢曰﹕帝君之仙名如此其赫煥﹐道價如此其髙大﹐何故不見犯於《漢史》﹐鄕裏世族﹑年代行藏如此其點暗也。僕應之曰﹕仙道多隱﹐非垂世立教之急務﹐故史官滅裂逸漏而不書﹐兼儒家之所惡言者也﹐年歲深遠﹐碑刻泯滅﹐由是不得而詳焉。且兩漢四百年問﹐幽人隱士不可勝計﹐豈數千快故紙能盡錄之乎。且全眞之道醞釀久矣﹐自太上傳之於金母﹐金母傳之於白雲﹐白雲傳之於帝君﹐天其意者﹐將以此一枝大教付於若人﹐豈艸艸學者之所能負荷哉﹐鈴自紅霞丹景中精選其可以爲羣仙領袖者﹐然後挺於下方。其初降也﹐豈無奇蹤異迹﹐輝天晃地者哉﹐蓋隱而不錄﹐史官之忌也﹐故於傳尾諄諄而明言之﹐庶幾學者讀之有所歸過焉。詩云﹕隱隱龍樓靄瑞霞﹐風流紫府少陽家。昆侖髙聳光千丈﹐初放全眞第一花。

正陽鍾離眞人

謹按《廬山金泉觀記》云﹕曾祖諱朴﹐祖諱守道﹐父諱源﹐當後漢末年﹐皆據要津﹐有功於國﹐世濟其美。先生諱權字云房﹐號正陽子﹐京兆咸陽人也。少工文學﹐尢喜艸聖﹐身長八尺七寸﹐髯過臍下﹐目有神光。仕至左諫議大夫﹐因表李堅邊事不當﹐謫爲南康知軍。漢滅之後﹐復仕於晉。及武帝時﹐與偏將周處同領兵事﹐屨出徵討﹐已而失利﹐逃於亂山﹐不知所往。偶見老氏者流﹐問而不語﹐但舉手而指束南﹐公遽往焉。行六七里﹐峯巒峭拔﹐松梧參差﹐中有樓閣金碧炫懼﹐二靑衣應門而立﹐揖而問曰﹕此何方也。對曰﹕紫府少陽君之所居﹐束華帝君之別業也﹐吾師侯君久矣。遂延入館中﹐拜見帝君。方談笑問﹐童子報云﹕客仙至矣。帝君出門迎三仙客﹐鍾離自牖窺之﹐見一仙人身長八尺﹐靑衣練帶﹐艸履云冠﹐神目如電﹐堂堂乎哉。次一人素袍大袖﹐結於頸後﹐橫握鐵笛。次一人容貌魁梧﹐掛絳紅袍﹐頂華陽巾﹐跨蒼毛虎﹐橫按竿枝。遂邀三仙入於別館﹐進酒果肴撰﹐語笑誼嘩﹐聞於館外。靑衣。曰﹕多少紅塵客﹐何由到此來﹐洞門無鎖鑰﹐今日爲誰開。眾仙皆笑曰﹕昔爲鐵衣子﹐今逢達道人。又云﹕柰何壯士侵莊上耶。鐵笛仙曰﹕紫府少陽家﹐龍樓靄瑞霞﹐滿斟千日酒﹐常阮四時花。跨虎仙曰﹕親指蓬萊路﹐何須更問津。神仙知有分﹐幸矣拜髙眞。帝君答曰﹕偉矣靑雲器﹐相逢一解顏。丹臺元有籍﹐聊謫在人問。眾仙皆醉﹐命駕言歸﹐帝君送之﹐各跨鸞鳳冉冉而入於雲中。帝君遂回﹐復與鍾離談玄終日﹐情愛深密﹐甚於素交。遂授之以赤符玉篆﹑金科靈文﹑大丹祕訣﹑周天火侯﹑靑龍劍法﹐公服膺受教﹐一聞千悟。旣盡其妙﹐辭而下山﹐椎髻布衣﹐積行救人﹐調神煉气﹐變化無常。至唐文宗開成年問﹐因遊廬山﹐遇呂公洞賓﹐授以天遁劍法﹐自稱天下都散漢。後隱居於晉之羊角山﹐天眞賜號日太極左宮保生眞人。曾於邢州開元寺觀音殿後題詩二絕﹐筆勢飄逸﹐有龍飛之狀﹐其詩曰﹕得道眞仙不易逢﹐幾時歸去願相從。自言居處連滄海﹐別是蓬萊第一峯。又云﹕莫厭追歡語笑頻﹐尋思離亂可傷神。閒來屈指從頭數﹐得到淸平有幾人。宋朝劉從廣於皇佑四年九月九日立石刊勒。又有頌云﹕見錢如患眞仙子﹐遇色如儼大丈夫。養气气如龜喘息﹐煉形形似鶴肌膚。生我之門死我戶﹐幾个惺惺幾个悟。夜來鐵漢細尋思﹐長生不死由人做。又撰《眞仙傳道集》泊《靈寶畢法》﹐授於呂公﹐言天地造化陰陽交泰內丹養命之道﹐祕於玄都寶藏﹐以爲萬世龜鏡。此後復歷廬山﹐登三級紅樓﹐冉冉而升空矣﹐乃五月二十日。

贊曰﹕道不可以虛妄得﹐仙不可以詐僞成﹐惟貴夫眞功實行也。觀正陽子之未遇﹐但鐵衣武夫耳﹐及其拜束華帝君之後﹐分玉篆以通天﹐按金科而動地﹐鑄劍而靑龍入匣﹐燒丹而紫鳳朝元﹐養气而喘息如龜﹐煉形而肌膚似鶴﹐自漢歷唐五百餘歲﹐止度一純陽老仙而已﹐甚矣哉﹐人之難化也。乃遊廬山﹐登三級紅樓﹐冉冉然飛上太虛。自爾以來﹐全眞教法漸有綸緒﹐故可以爲金蓮正宗第二祖也。詩云﹕鐵笛曾聞跨虎仙﹐金丹親向帝君傳。臨行付與純陽子﹐三級紅樓上碧天。

謹按《嶽州靑羊觀石壁記》云﹕曾祖諱景﹐仕至翰林學士﹑金紫光祿大夫﹐祖諱獻﹐位至河南府尹﹐父諱渭﹐禮部尙書。先生諱巖字洞賓﹐蒲州蒲圾永樂人也。唐徳宗興元十四年丙子四月十四日生於林禽樹下﹐至唐文宗開成元年丁酉歲擢進士第﹐年二十有二歲也。龍姿鳳目﹐鬢眉疏秀﹐美須髯﹐金水之相﹐頂華陽巾﹐服逍遙衣﹐狀貌類張子房﹑太史公之爲人。後任五峯廬山縣令﹐因暇日遊廬山之勝迹﹐偶與正陽先生相遇﹐一話一言之問﹐心與心契密﹐受大道天遁劍法﹑龍虎金丹祕文﹐賜號純陽子。由是之後﹐休官棄爵﹐專心向道﹐師資膠漆﹐未嘗暫離。俄而之問﹐仙人數輩特邀先生束赴蓬萊之﹐會。呂公泣下﹐拜啟師眞﹕云車束邁﹐何日言歸。遂以詩檮之曰﹕功滿來來際會難﹐又聞束去幸仙壇。杖頭春色一壺酒﹐頂上云鉆五嶽冠。飲海龜兒人不識﹐燒丹符子鬼難看。先生去後身須老﹐乞與貧儒換骨丹。正陽答云﹕金丹一粒定長生﹐須向眞鉛煉甲庚。火取南方赤鳳髓﹐水求北海黑龜精。鼎鉆四季中央合﹐藥運三元八卦行。齋戒與君成九轉﹐一丸入腹鬼神驚。詩畢遂去。自是之後﹐呂公隱於市崖﹐或貨丹而救疾苦﹐或賣墨以惠貧窮﹐積功累行﹐以至成眞﹐神化無方﹐或隱或顯﹐多遊蒼梧﹑南越之問﹐嘗有詩云﹕朝遊南越暮蒼梧﹐袖有靑蛇膽气廳。三入嶽陽人不識﹐髙吟飛過洞庭湖。又宋政和問﹐洛陽上淸官題詩二絕曰﹕吾來兩次謁三淸﹐四大蒼生眼不明。今日卻歸塵外去﹐五云深處指神京。又云﹕五云深處是吾鄕﹐四大皆非不可常。今日不知身是客﹐來朝只在這邊傍。又於戊子歲中秋西京察判宅有道者來謁﹐合人阻難之問﹐已在堂上巍然而坐﹐曰﹕願乞鬥酒。察判賜之﹐一飲而竭。仍索素絹三尺﹐以酒嚶之﹐搏入瓶中﹐不辭而去。急令追之﹐已失所在『。探瓶中展絹而視之﹐上有畫像﹐與先生狀貌無別﹐神淸骨秀﹐耳出三毫。後有二絕云﹕飲酒須當百十杯﹐養壽河淸千萬回。至道日新通事塞﹐玄開早放地中雷。又云﹕千古閻浮自在身﹐惟然上善可開陳。幾多念念承予教﹐隔在問浮寄下眞。後題日純陽子。宋宣和問﹐泰山岱嶽觀石壁問題一聯云﹕昔年畱字識曾來﹐事滿華夷褊九垓。後因雷雨大作﹐蛟龍戰國﹐山勢崩﹐惟先生墨迹儼然無損。後九十年再遊於此﹐復題一聯云﹕無柰蛟龍知我意﹐故畱蹤迹不沈埋。又題一絕云﹕昔日曾遊此﹐經今九十春。紅塵多少客﹐誰是識予人。後書云回公作。隨方顯迹﹐不能備錄﹐平生述作數百篇﹐目之日《傳劍集》。飛騰變化﹐接引者不知其數。後遊歷鄂州﹐升黃鶴樓冉冉飛升﹐日當卓午五月二十日也﹐市塵中人瞻仰企慕﹐但見隱隱入於雲中矣。

贊曰﹕自古得道神仙數甚多矣﹐然而鍾呂之名獨顯於世﹐𨿽樵童牧豎婦人女子皆知之者﹐何也﹐蓋慈悲之心﹐接物利生﹐無所不至﹐感人之最深耳。老松之精﹐無情之物也﹐猶且區區訓誨﹐使成無上神仙﹐況於人爲萬物之最靈者乎。三入嶽陽﹐佩丹篆千年之衍﹐重遊岱觀﹐誦《黃庭》兩巷之經﹐探南方赤鳳之精﹐奪北海黑龜之髓﹐一粒定超於物外﹐九還普散於人間﹐點石餅而作黃金﹐折柳枝而成白骨﹐餌之者回顏換質﹐遇之者起死回骸。百怪形潛﹐袖有靑蛇之劍﹐九天詔下﹐身飛黃鶴之樓。故日名者天下之公器﹐不可以多得﹐其信然乎。詩云﹕三尺靑蛇照膽寒﹐乾坤移向掌中看。一從黃鶴樓頭去﹐畱與人閒換骨丹。

海蟾劉眞人

先生姓劉﹐諱操﹐字宗成﹐號海蟾公﹐燕山人也。年一十六歲﹐以明經擢甲科﹐累遷至上相。平昔好談性命之說﹐然終不得其妙。一日一有道者來謁﹐邀坐堂上﹐以賓禮待之﹐問其姓名﹐默而不答﹐但自稱正陽子﹐願乞鸚卵十枚﹐金錢一文﹐安金錢於按上﹐而髙累十卵﹐危而不墜。海蟾嘆日﹕危哉。先生曰﹕相公身命俱危﹐更甚﹟於此。海蟾頓悟﹐先生乃收卵而藏之﹐擘金錢而棄之﹐遂辭而去。海蟾於是催設夜宴﹐佯托沈醉﹐以杯盤寶器俱擲於地而碎之﹐夫人洎﹟３兒女輩莫不怒責。比及朝退﹐猶未解顏﹐輒解印而辭官﹐佯狂歌舞。自述歌日﹕餘綠太歲生燕地﹐憶昔三光分秀气。卯角圓明霜雪心﹐十六早登科甲第。紆朱懷紫金章貴﹐各各綺羅輕掛體。而今位極掌絲綸﹐倏忽從前春一寐。昨宵家宴至三更﹐兄女夫人並待婢﹐被予佯醉撥杯盤﹐擊碎珊瑚珍玉器。兒女嫌﹐夫人惡﹐忘卻從前衣食樂。來朝朝退怒猶存﹐些兄小過無推托。因此事﹐方省悟﹐前有輪回誰救度﹐退官納印棄榮華﹐慷慨身心求出路。遂易衣而道處於卑賤﹐以辱其形。又述一聯云﹕拋離火宅三千口﹐屏去門兵百萬家。厥後遠泛秦川﹐陶眞於太華之前﹐遁迹於終南之下﹐頤精煉气﹐以至成眞。忽一旦於代州壽寧觀以墨水潑成龜鶴齊壽四字﹐納一丈餘﹐並自寫眞於壁問﹐繼有西蜀成都府靑羊宮以墨水潑成淸安福壽四字﹐代州鳳凰山來儀觀潑成壽山福海四字﹐三處相隔不啻數千里﹐皆同日而書之﹐以表其神變無方耳。後題長篇詩云﹕醉騎白驢來﹐倒提銅尾嫌。引个碧眼奴﹐擔著獨胡瘦。自忘塵世事﹐家住葛洪井。不讀《黃庭經》﹐豈燒龍虎鼎。獨立都市中﹐不受俗人請。欲擭霹靂琴﹐去上昆侖頂。昊牛買十角﹐溪田耕半頃。種黍釀白嘐﹐便是仙家景。醉臥古松陰﹐問立白雲嶺。要去卽便去﹐直入秋毫影。隨代所顯靈迹甚多﹐不能具述﹐聊記其大盤云。

贊曰﹕甚矣﹐富貴之難拾也﹐春屬之難離也﹐苟有能拾而離之者﹐未有不登大羅而遊玉京者也。自古迄今﹐吾於海蟾先生見之矣。由進士科登燕國相﹐懷金章而恩沾九族﹐曳紫綬而名滿四方﹐一旦遇正陽子悟金錢之次破﹐嘆累卯之終危﹐碎七寶而爲塵埃﹐抵萬金而如糞壤﹐拋火宅者三千口﹐屏門兵者百萬家﹐辭官而狂舞市崖﹐納印而棲遲山野﹐煉气於終南之下﹐陶眞於太華之前﹐故能蹈水火以無傷﹐貫金石而罔礙﹐問騎紫鳳﹐手攜霹靂之琴﹐醉走白驢﹐腳踏昆侖之頂﹐潑墨而書成四字﹐化形而地隔千山﹐有以﹐見道不負人也。信矣﹐詩云﹕擊碎珊瑚不相燕﹐歸來髙外白雲邊。佛琴直上昆侖頂﹐玲笑浮生盡小年。

金蓮正宗記卷之一竟

﹟１『具』字原作『其』﹐據《重刊道藏輯要》本﹝下簡稱《輯要》本﹞攺。

﹟２『濫』字原作『溫』﹐據《輯要》本攺。

﹟３『洎』字原作『泊』妝據《輯要》本攺。

重陽王眞人

先生諱中孚﹐字久卿。家世咸陽﹐最爲右族﹐當劉蔣水竹煙霞爽愷之地﹐營起別墅﹐作終焉計。其爲人也﹐骨木雄壯﹐气象渾厚﹐眼大於口﹐髯過於腹﹐聲如鐘j面如玉﹐淸風飄飄﹐紫气鬱鬱﹐有湖海之相焉。膂力倍人﹐才名拔俗﹐蚤通經史﹐晚習弓刀。當廢齊阜昌問﹐獻賦春官﹐逢意而黜。復試武舉﹐遂中甲科。逮乎四十有七歲也﹐喟然嘆曰﹕孔子四十而不惑﹐孟子四十而不動心﹐吾今已過之矣﹐尙且吞腥啄腐﹐紆紫懷金﹐不亦太愚之甚乎。遂辭官解印﹐黜妻屏子﹐拂衣塵外﹐類楚狂之放蕩焉。時正隆己卯四十有八歲也﹐甘河橋上過屠門﹐嗜氈根而大嚼焉﹐有二道者各披白氈﹐忽從南方偸然而來﹐煙霞態度﹐霄漢精神﹐觀厥眉宇﹐大抵相類。先生不覺驚起趨進﹐倪首前揖﹐相與語言皆出世語﹐滌塵漸垢﹐鐲膏剔盲﹐如醉而醒﹐如瘡而嗚﹐密授眞訣﹐更名日矗﹐字日知明﹐號曰重陽子。旣畢﹐指束方曰﹕汝何不觀之。先生回首而望﹐道者曰﹕何見。曰﹕見七朵金蓮結子。道者笑曰﹕豈止如是而已﹐將有萬朵玉蓮芳矣。言訖﹐忽失所在。由是之後﹐落魄不羈﹐乞食於市﹐短蓑破瓢﹐眠冰外雪﹐有詩曰﹕四十八上始遭逢﹐口訣傳來便有功。一粒金丹色愈好﹐玉京山上顯殷紅。明年庚辰﹐有一道者同宿﹐月中乃言曰﹕吾居西北大山之中﹐彼問有人善於談演﹐《陰符》《道徳》尢所精通。聞君平昔好此二經﹐胡不相從﹐試往觀聽。先生躊躇未之能次﹐道者忽起﹐拋拄杖﹐乘風而去。左右求之﹐杳無音耗﹐茫然如有所失。比及中秋﹐過醴泉縣﹐再遇道者﹐趨而拜之﹐聽然相邀入於酒館﹐共飲之次﹐問其鄕裏﹐答曰﹕蒲圾永樂是所居也。又問年甲幾何﹐答曰﹕春秋二十有二。復問其族﹐默而不言﹐遂索毫楮書祕語五篇﹐使之詳讀。先生讀之數過﹐方悟妙理﹐戒之曰﹕天機不可輕泄。卽令投之火中。道者曰﹕速往束海﹐丘劉譚中有一俊馬﹐可以擒之。言畢不知所在。其一篇曰﹕驀臨秦地﹐泛遊長安﹐或貨丹於市邑﹐或隱迹於山林﹐因循數載﹐觀見滿目蒼生﹐盡是凶頑下鬼。今逢吾弟子﹐何不頓拋俗海﹐猛悟浮囂﹐好飡霞於碧嬌之前﹐堪煉气於松峯之下﹐斡旋造化﹐反覆陰陽﹐燦列宿於九鼎之中﹐聚萬化於一壺之內﹐千朝功滿﹐名掛仙都﹐三載殷勤﹐永鎭萬劫。恐爾來遲﹐身沈泉下。其二曰﹕莫將樽酒戀浮囂﹐每向塵中作系腰。龍虎動時拋雪浪﹐水聲澄處碧塵消。自從有悟途中色﹐述意蹉跎不計聊。一朝九轉神丹就﹐同伴蓬萊去一遭。其三曰﹕蛟龍煉在火烽亭﹐猛虎擒來囚水精。彊意莫言胡論道﹐亂說縱橫與事情。其四曰﹕鉛是汞藥﹐汞是鉛精﹐識鉛識汞﹐性住命停。其五曰﹕九轉成﹐入南京﹐得知友﹐赴蓬瀛。先生遂歸劉蔣﹐自構一庵﹐題其膀日活死人墓﹐又以紙牌立於墓上日王害風靈位﹐自作詩曰﹕活死人兮王嘉乖﹐水雲別是一般諧﹐道名喚作重陽子﹐譫號稱爲沒地埋。來者路﹐不忘懷﹐行瓚須是掛靈牌。他日﹐又攜酒一壺立於路次﹐有道人呼曰﹕害風害風﹐將汝酒來。先生應聲﹐與之一飲而竭。卻遣先生以空壺就甘河中取水﹐令自飲之﹐其味極佳﹐眞仙酣也。道人告曰﹕吾海蟾公也。言訖﹐忽失所在。自是以來﹐不復飲酒﹐但飲水而已﹐常有醉容﹐因述《虞美人》也﹕害風飲水知多少﹐因此通玄妙。白麻納襖布靑巾﹐好模好樣眞个好精神。不須鏡子前來照﹐事事心頭了。夢中識破夢中身﹐便是逍遙達彼岸頭人。忽一日自焚其庵﹐鄰家爭來救火﹐先生但婆娑而舞﹐人問其故﹐答曰﹕三年之後別有人修。乃題詩曰﹕茅庵燒了事休休﹐次有人人卻要修。便做惺惺成猛烈﹐怎生學得我風流。大定七年四月二十六日﹐迆邐束邁﹐經過咸陽﹐自畫一幅﹐作三髻道者﹐靑松郁棲﹐白雲繚繞﹐仙鶴婆娑﹐有出塵之格。見史風仙﹐欣然贈之曰﹕待我他日擒得馬來以爲勘同。又過洛陽﹐謁上淸宮﹐題詩於壁問曰﹕丘譚王風捉馬劉﹐昆侖頂上打玉球。你還搬在寰海內﹐贏得三千八百籌。束海衛州見蕭眞人﹐頗有仙風道骨﹐深欲提挈﹐盤桓數日﹐話不相投﹐贈之驀山溪曰﹕眞人已悟﹐四海名先到。只爲有聲聞﹐卻隔了玄元妙道。可憐仙骨﹐落入鬼形骸﹐一般衰﹐一般老﹐空想一般了。豈知玄妙﹐剛把身心傲。度日若聾盲﹐誚不識丹砂鑪鰲。好將二物﹐鼎內結成丹﹐服餌了﹐得長生﹐鐫手歸蓬島。眞人讀之﹐終不能悟其妙旨﹐但點頭而已。祖師遂束歸海邊﹐徜徉數載﹐接誘訓化。旣得丘﹑劉﹑譚﹑馬﹑郝﹑孫﹑王以足滿七朵金蓮之數﹐普化三州﹐同歸五會﹐一曰平等﹐二曰金蓮﹐三曰玉華﹐四日三光﹐五曰七寶﹐其膀曰﹕竊以平等者﹐爲道徳之祖﹐淸掙之源﹐乃金蓮玉華之本﹐三光七寶之宗﹐普濟羣生﹐徧超庶俗﹐銀焰充盈於八極﹐彩霞蒸滿於十方﹐人人願吐於黃芽﹐比比不遊於黑路。玉華者气之宗﹐金蓮者神之祖﹐气神相＇結﹐謂之神仙。一旦將引丘﹑劉﹑譚﹑馬南赴汴京﹐甕王逆旅中依泊歲餘﹐多所指明﹐因書竹杖歌以示之曰﹕一條拄杖名無著﹐節節輝輝光灼灼﹐偉矣虛心直又端﹐裹頭都是靈丹藥﹐不搖不動自淸閒﹐應物隨機能做作。海上專尋知友來﹐兀誰堪可爲依托。昨宵夢裹見諸虹﹐內有四此能跳躍。杖一引﹐移一腳﹐頂中迸斷銀絲索﹐鉆眉露目震精神﹐吐出靈珠光閃爍﹐明焰挑來共樂然﹐白雲不負紅霞灼。書畢語之曰﹕昔日披氈師眞祕語云﹕九轉成﹐入南京﹐得知友﹐赴蓬瀛。吾今將赴其約。門人惶恐﹐乞遺世語﹐祖師曰﹕我三年前已題於壁矣。曰﹕地肺重陽子﹐彊呼王害風﹐來時隨日月﹐去後任西束。作伴雲和水﹐爲鄰虛與空。一靈眞性在﹐不與眾人同。又云﹕害風害風舊病發﹐壽命不過五十八。兩个先生次定來﹐一靈眞性誠搜刷。。謂眾人曰﹕吾歸之後﹐愼勿舉哀。言訖而委蛻焉。丹陽不覺泣下﹐甚慟﹐眾皆勸之曰﹕不可違仙師之語。丹陽曰﹕入道區區尙無所得﹐吾師棄我﹐遑遑何歸。訴之未終﹐忽開目曰﹕汝輩憾恨奚爲若此﹐昔日甘河所得祕語五篇﹐今付於汝。丹陽再拜﹐跪而授之。復謂譚公曰﹕汝等性命皆在丹陽手中矣。遂言物外親眷曰﹕一侄二子一山恫﹐連予五个一心雄﹐六明齊伴天邊月﹐七爽俱邀海上風。眞妙裹頭拈密妙﹐睛空上面躡虛空。束西南北皆圓轉﹐到此方知處處通。又曰﹕一弟一侄兩个兒﹐連予五逸做修持。結爲物外眞親眷﹐擺脫人問假合屍。周匝種成淸諍境﹐遞相傳授紫靈枝。山頭進出靈華會﹐我趁蓬萊先禮師。詩畢﹐奄然返眞﹐異香馥鬱﹐瑞气彌漫﹐白鶴翔空﹐靑鸞拂地﹐仙儀冉冉髙出云端。士庶官寮號呼瞻拜﹐如喪考妣﹐靡不贊嘆﹐眞千古異事也。於是備棺槨衣裊﹐禮而葬之﹐時大定庚寅正月初四日也。升遐之後﹐浚儀橋下談玄誘臧老之心﹐劉蔣溪邊賜。藥愈張公之病﹐或舞蹈於昆明池右﹐或吟詠於終南境中﹐有以表其不死者也。丘﹑劉﹑譚﹑馬四子相擁西入長安﹐見史風先生﹐獻以松鶴圖﹐史風笑曰﹕當時畱下勘同﹐正與此圖相合。兩相比較﹐毫髮無差。於是歷終南﹐訪劉蔣﹐住持祖庵。修茸稍完﹐卻返梁園﹐共移仙骨﹐發棺視之﹐形神尙有生意。四人交代﹐負以西行。程途所到﹐將酬館谷之資﹐逆旅主人必曰﹕先有道者償價已訖。竭力追之﹐終不能見。問其狀貌﹐乃祖師之化身也。旣至終南﹐遂卜地而葬焉。初遊登州望仙﹐門外﹐見畫橋太險﹐遂言曰﹕此橋異日逢何必壞。眾皆莫曉其意。後經一紀﹐太守何公惡其險極﹐遂毀其臉而平梵之﹐今攺遇仙橋者是也。繼有文登縣作醮於五色雲中﹐見白龜甚大﹐背有蓮花﹐祖師端坐於蓮藥之上﹐須臾側外而歸。縣宰尼厲窟親見其事﹐拈香恭禮﹐命畫師對寫眞容﹐三州之人皆仰觀焉。丹陽﹟聞之﹐作《滿庭芳》以贊之曰﹕古郡登州﹐望仙門外﹐畫橋車馬難通。重陽聖迹﹐對眾顯家風。預說逢何必壞﹐經一紀﹐太守何公嫌鐵險﹐令人拆毀﹐命匠別興工。文登重出現﹐白龜蓮上﹐端坐空中。宰公綠底事﹐得遇眞容。忽睹回身側臥﹐祥雲動﹐復返仙宮。分明見﹐丹靑邈出﹐何處不欽崇。可謂死而不亡者矣﹐宜乎其爲七眞之祖也。所有神變無窮﹐不能備錄﹐束海西秦勸化道俗﹐長歌短詠殆千餘首﹐目之日《全眞前後集》並《雲中錄》﹐明鉛汞坎離之說﹐盛行於世。又答登州道眾書詩及十九枝圖。

書

嘉稽首﹕四時運轉﹐能般年少之容﹐三教分明﹐解救平生之苦。諸公存想一悟齊修﹐九轉成指日﹐登仙八門開﹐長春作伴。敢希搜妙﹐更乞投玄﹐便作鄙章﹐錄於圖後。

詩曰

盡知常與道爲鄰﹐搜得玄玄便結親。

悟理莫忘三教語﹐全眞搜取四時春。

養成元气當充滿﹐結作靈神沒漏津。

十九光明如我願﹐敢邀相伴樂天眞。

贊曰﹕祖師出世﹐四遇眞仙﹐飲甘河之一味﹐授祕辭之五篇。十九葉相承於桂樹﹐一萬枝不絕於金蓮。寶鏡髙提﹐照譚馬壺中之景﹐神珠獨耀﹐見丘劉劫外之緣。誰知太古家風﹐憑袖衣而暗度﹐卻羨玉陽名字﹐仗傘竹以偸傳。錯上鈞竿﹐大士出默然之海﹐晚歸船舫﹐散人遊淸靜之淵。作大教權輿之主﹐開全眞戶牖之先。逮功成而名遂﹐然後跨鸞鶴而飛上靑天也。張神童詩曰﹕占斷終南一洞天﹐曾來束海領諸仙。只憑入聖超幾手﹐種出黃金七朵蓮。

玉蟾和眞人

先生諱徳瑾﹐秦州甘泉人也。才能超拔﹐器識髙遠﹐玄資霞映﹐妙質云停。及其壯也﹐尢攻翰墨。初隱身於刀筆吏﹐然淸懷淡泊﹐以道爲心﹐未嘗取非義之財。幽人逸客﹐靡不參訪。偶因暇日﹐遇一道者酌酒談玄﹐終夕不倦﹐定爲莫逆之交。他日道者臂擎一梟﹐自外而入﹐謂和公曰﹕此禽怪哉﹐眼目許大﹐不能識人。公亦不悟﹐但唯唯應對而已。後經月﹐不意道者身染惡疾﹐百醫無效﹐數日告姐﹐於是備棺槨而葬之。比及數旬﹐忽有老嫗叩門相謁曰﹕昔有道者於此告亡﹐乃吾之嫡子也。柰何老矣﹐隻身飄然﹐無所依倚﹐衣餐不給﹐將何告也。和公憫之﹐贈以金帛﹐老嫗曰﹕我欲發墓啟棺﹐一面吾子﹐終身無憾矣。懇求再四﹐義莫能已。遽令發棺﹐不見骸骨﹐但有所贈金帛而已。復求老嫗﹐亦失所在。和公嘆曰﹕神通變化如此奇異﹐若非仙聖﹐能如是乎。由玆感激﹐屏棄俗綠﹐退居林下﹐精心修煉﹐與道合眞。聞終南重陽祖師深得九還鍛煉之術﹐乃往參同﹐遂居祖庭﹐日益玄妙﹐气漸沖和﹐心地開通﹐有先見之明。預知丘﹑劉﹑譚﹑馬將至﹐乃與李公靈陽子同往餅店畱錢四分﹐告貨羹主人曰﹕今日當有四客仙至﹐日丘﹑劉﹑譚﹑馬﹐以此待之。旣言而歸﹐良久果有四道者至﹐貨羹主人曰﹕汝非丘﹑劉﹑譚﹑馬乎。四人相視而笑曰﹕汝何以知之。對曰﹕和﹑李二老已畱羹錢在此矣。四人嘆息曰﹕眞異人也。食畢而往﹐相見欣然﹐甚於舊契。比及升遐三年已前﹐預命畫師寫出眞相﹐前托虎頭﹐昏然而睡﹐眾莫能曉。至大定庚寅歲二月十有九日﹐乃召功徳主馬公曰﹕我蒙子厚恩﹐無以爲報﹐汝若將來有大患難﹐但請焚香密誦吾名﹐卽當救汝。是日天气淸爽﹐霞彩輝映﹐束鄰西捨皆聞異香﹐就艸堂中枕肱而外﹐寂然遺物而返眞矣。乃預表歸期在庚寅年也。升遐之後﹐臨潼張叟久患疝疾﹐眾醫無功﹐殆將屬績。一夕夢中偶遇先生﹐詳說藥餌治療之法﹐問其姓氏﹐乃和公也。覺而用其說﹐疾果頓廖﹐足見先生之神邇有不死者在焉。

贊曰﹕甚矣哉﹐人之難化也﹐道之難明也﹐以玉蟾子之慕希夷﹑耽玄妙也。道者造門定交而不悟﹐千方萬便誘之而不悟﹐又以臬目警之而不悟﹐又以惡疾感之而不悟﹐又以尸解入棺而不悟﹐又以老嫗來謁而不悟。及乎啟棺不見骸骨﹐並失老嫗﹐然後知其聖賢之感應也﹐乃酒然而醒矣﹐棄妻子而歸隱林泉﹐受簪冠而精研性命﹐拜重陽而分明指訣﹐得九轉而鍛煉成功。先知四客之來﹐明畱餅直﹐預畫三年之像﹐克定歸期。卒能乘空步虛﹐出神入夢﹐可謂道不棄人也。信矣﹐重陽點破還丹訣﹐老嫗通開宿世緣﹐笑兌虎頭歸去也﹐風流同會紫金蓮。

靈陽李眞人

先生之名誤忘之矣﹐道號曰靈陽子﹐京兆終南人也。沈默寡言﹐聰敏超世﹐學問該博﹐識量弘深﹐道徳畱心﹐利名絕念﹐諒由宿契得遇重陽﹐密泄眞風﹐頓消俗念﹐坎倒離顚﹐朝磨夕煉。常與玉蟾子和公共結因綠﹐愛人濟物﹐損己利他﹐多積陰功﹐密符大造。重陽有詩云﹕傳與和公與李公﹐首先一志三人同。逮乎大定戊申歲春二月﹐世宗皇帝遣使召長春子丘公赴闕﹐臨別謂先生曰﹕劉蔣因綠﹐祖師所建﹐不可輕視﹐善自住持。先生曰﹕來歲春光早回鶴馭﹐山野及期專待主喪。眾人莫曉其理。比及來年己酉二月﹐先生無恙﹐輒自淸齋﹐門人勉之曰﹕我師肌體素羸﹐加以不谷﹐將如之何。先生曰﹕汝等無疑﹐吾專俟喪主而已。當是時也﹐長春子得中旨還故山﹐過秦渡鎭﹐盤桓不進。先生遣門人往迎之﹐長春遽往。才抵庵中﹐先生怡然化爲周蝶栩栩而歸矣﹐祥雲拂地﹐瑞气凝空﹐靑鸞容與﹐白鶴翺翔﹐士庶官寮靡不欽嘆。於是長春子率門人具棺槨而座之﹐時己酉之三月初一日也。

贊曰﹕天下不二道﹐聖人無兩心。故王公﹑和公﹑李公共傳祕訣﹐同煉還砂﹐終南之丹桂齊芳﹐海上之金蓮並秀。遂使全眞門下列以爲三祖而尊祀之﹐又何慷乎哉。詩云﹕兩手雙攜日月輪﹐輝輝照破萬華新。臨行未肯輕分付﹐直待長春作主人。

金蓮正宗記卷之二竟

丹陽馬眞人

先生寧海人也﹐號日丹陽子。祖諱覺﹐字華叟﹐通五經﹐爲人信義﹐言無宿諾。嘗販繒於鄰境﹐暮憩邸中﹐見一貧婦僻踴哭泣﹐聞人說云﹕此貞婦也﹐良人少亡﹐誓不復嫁﹐孝養舅姑。不幸並亡﹐無資以葬﹐方欲質身以爲棺槨之費。公正色言曰﹕鄕鄰疾病尙且扶持﹐裏有死亡不爲助給﹐非孝義之坊也﹐解縑二束而贈之﹐不通姓氏﹐趨走前邸。是夕公之財物爲暴客所劫﹐遂不告人﹐怡然而歸。其妻問之﹐托言賒貸。後經半載﹐盜者分贓不均﹐經公首露﹐公曰﹕贓物紛紜展轉﹐相關連坐非一﹐枉遭推勘﹐髒滿百疋﹐犯至極刑﹐非好善之所爲也。可持銀二兩﹐補爾下平之怒。其人遂感謝而去。時方歲饑﹐曝米於庭﹐鄰婦竊之﹐公出潛見﹐復隱身而避之﹐任彼將去。父諱師揚﹐字希賢﹐姿貌魁秀﹐沈靜有度量。生子五人﹐取仁義禮智信爲名﹐號日五常。馬氏之坊甚富於貲﹐故號曰馬半州。弟侄三人﹐皆擢進士﹐故有餘慶堂﹐今攺爲降仙坊者是也。至辛亥歲﹐饑饉薦臻﹐八月淸旦﹐有客倉皇擲細復於案上﹐輒過門﹐而不知所往。公欲收入巾箱問﹐舉之甚重﹐解而觀之﹐金色射目﹐以權衡稱之﹐其重兩鎰。旬日客來﹐卽奉與之﹐客謝曰﹕吾呂仙也﹐家在幽谷村﹐陶采爲業﹐得金兩鎰﹐欲貨於市。稅監逼逐﹐幾陷於刑﹐賴公以免。願兩分之﹐聊以酬恩。公曰﹕橫來之金﹐慮招其禍。辭而不受。呂仙曰﹕公有黃向之風﹐異日子孫當出神仙。自後公屢訪幽谷人問呂仙安否﹐會云﹕素無呂氏之家﹐疑其神人也。先生之母所有寶翠爲家婢竊而去之﹐眾人皆言急逐可得﹐公一無所問﹐由是資財益廣﹐享年六十有四。先生第二子也﹐諱從義﹐字宜甫﹐癸卯歲五月二十日子時生。母唐氏﹐夢謁麻姑﹐賜丹一粒﹐吞而分瑞﹐體如火色﹐七日方消﹐手握雙拳﹐百日乃舒。爲兒時常誦乘雲駕鶴之語﹐夢中屢從道士登天。良賤四十餘口﹐每斂退食器﹐舌舐殘粒﹐身服舊裳。昔道士李無夢煉大丹於昆箭﹐三載弗成﹐曰神仙降臨則丹成矣。一旦先生與豪傑相從遊戲﹐至於鑪下﹐丹乃轉成。無夢見而奇之﹐謂先生曰﹕額有三山﹐手垂過膝﹐眞大仙之材矣。因爲頌曰﹕身體堂堂﹐面圓耳長﹐眉修目俊﹐準直口方。相好具足﹐頂有神光。宜甫受記﹐同步蓬莊。厥丹乃成﹐先生之徳﹐因此見稱。孫忠顯美無夢之言﹐以女妻之﹐生子三人﹐日廷珍﹑廷瑞﹑廷珪。先生以孝悌見稱﹐夙賦聰明﹐長通經史﹐好與童稚戲狎﹐輕財重義﹐出舉收質無可入還者﹐皆焚其券。大定二年秋蝗大饑﹐佃客劉進盜殺耕牛將盡﹐遽往視之曰﹕年谷不登﹐困乏糧食﹐吾將賑濟﹐汝不念牛爲耕稼之本﹐使無罪而就死地﹐吾不忍也。使劉進自負皮角而行﹐於是老幼號慟﹐告之曰﹕方今法令嚴明﹐此去必犯刑憲﹐使父子不相見矣。先生不言﹐乃往經閣院﹐施皮五張﹐令劉進面對三寶﹐具陳殺牛之愆﹐庶解冤結。時人歌曰﹕古楊陳皇﹐今談宜甫。有無知少年持錢三百來續綾襖﹐故相欺詐﹐先生賜錢半千。少年惡其小惠﹐輒嚶唾之﹐值郭奉信叱而退之。或曰﹕面上有唾﹐拭之使乾。曰﹕拭之是違其怒﹐正使自乾耳。先生謂同志曰﹕昨夢二人皆衣皂褐﹐內一人素補兩肩﹐泣告予曰﹕我輩十萬人性命在公所主。言訖奔入南巷﹐我逐之﹐見入屠捨劉淸﹐顧壁上有頌云﹕我輩己亥十萬人﹐大半己經辛巳殺﹐此門若是不慈悲﹐世世軸頭常廝抹。夢覺﹐聞屠豕之聲﹐披衣視之﹐見縛二堵﹐其一兩肩斑白﹐方悟夢中之人己亥堵也﹐辛巳乃劉公所生之歲也﹐乃書頌於壁間。屠者心大剛切﹐未能誘化。是夕又夢二鶴飛落於蔬圃之問﹐遂建道館﹐招陸道士住持。至丁亥年秋﹐先生與遼陽髙巨才遊賞於範明叔之遇仙亭﹐酒酣題詩﹐其末句云﹕醉中卻有那人扶。皆莫曉其意。中元後一日﹐重陽眞人自終南抵束牟﹐徑入遇仙亭﹐先生問曰﹕從何方而來。曰﹕路遠數千﹐特來扶醉人耳。眾皆異其言。又問﹕何名爲道。曰﹕五行不到處﹐父母未生時。相與談玄﹐不覺席上生風。遂禮請眞人還居家庭﹐其妻富春氏開簾視之﹐謂先生曰﹕我觀王公面如芙葉紅﹐目勝瑁璃碧﹐聲若巨鐘﹐語如湧泉﹐堂堂然有正陽之風采﹐當可傾心禮敬。由是待以師禮。眞人謂先生曰﹕我欲鎖庵百日不食。先生從之﹐辟爲環堵﹐風雪四入﹐硯水不冰。窗外求詩者往來如織﹐揮毫拂紙﹐立賦立成。屢出陽神來坐閣中﹐先生遣人瞻之﹐則庵中儼然默坐。自孟冬初吉示詩詞各一首﹐令先生繼和﹐仍賜梨一枚﹐與先生啖之。每五日芋栗各六枚﹐十一日爲梨爲二﹐令夫婦共食之。自後凡經旬日加一分﹐三旬分三﹐四旬分四﹐至於十旬分爲五十五塊﹐合天地奇耦之數。先生漸悟眞理﹐遂捨妻子﹐受簪冠﹐乞食降心﹐眞人乃喜。一日眞人言曰﹕馬公破道人。曰﹕師何以知之。曰﹕昨宵夢飲酒﹐使人詢之﹐先生曰﹕得藥用酒﹐因而飲多﹐眞人先期而知之矣。乃登昆箭煙霞洞﹐先生忽患頭痛﹐急如擘裂﹐人言曰﹕馬公將不保朝夕矣。眞人曰﹕吾三千里外特化其人﹐令死可乎。遂呎水與之﹐飲訖而愈。大定九年秋﹐眞人引先生輩四人西邁﹐登州太守紇石烈待以師禮﹐問曰﹕後會何期。曰﹕當在梁園。後眞人羽化於夷門﹐訖石烈攺除南京副畱守﹐遂爲喪主。眞人羽飛之後﹐先生引徒入京兆﹐乞自然錢﹐得數十千﹐復相約束行﹐取眞人金骨攺葬於終南。頭梳三髻﹐心喪六年﹐默坐環堵。夫三髻者﹐有三吉字﹐乃眞人之諱也﹐故尊而戴之。先生志如鐵石﹐行若冰霜﹐縱橫闡化十有三年﹐服不衣絹﹐手不拈錢﹐夜則露宿﹐人憐其寒﹐答曰﹕莫訝三冬不蓋被﹐曾畱一點在丹田。一日謂門人來靈玉曰﹕關中人謂衣裳破碎重修理者云何。對曰﹕謂之折洗。先生曰﹕束方教門年深殘破﹐吾當拆洗。未及半月﹐上司降到符文﹐遣發道人各還本鄕﹐先生遂出關。長春丘先生方在隴山﹐一日一謂李大乘曰﹕吾道束矣﹐余𨿽在牒發中﹐不能出關﹐余若出關﹐則秦中教風掃地無餘矣。且隨綠下山﹐州中官民同狀保申﹐復上山而居之。先生自出關﹐所到鄕邑垂髻戴白﹐歌舞於道路﹐出境迎近如鳳凰景星﹐爭先睹之爲快也。旣還鄕裏﹐復見屠者劉淸﹐教之曰﹕曩日壁問之頌﹐不覺流年二十換矣﹐以日計之﹐日宰三猜﹐十萬之數亦已足矣﹐況公壽八十有三﹐族廣家豪﹐理當止﹟1殺。公方省悟﹐遂擇日設齋﹐持砧器於郭門外焚之。是日往金蓮堂﹐見其六味鹹苦﹐不堪供給﹐先生臨井呎之﹐甘若醴泉﹐郡人號日靈液﹐構亭立碑﹐傳於四方。壬寅年五月﹐束牟大旱﹐嘉苗槁矣﹐俯檮山川﹐一無所應﹐州縣官長禮請先生﹐庶獲沾足﹐名香一熱﹐膏雨沛然。逮秋七月﹐郡人設大醮於朝元觀﹐連日陰雨﹐道俗惶恐﹐疑將敗其壇憚﹐先生曰﹕無憂﹐今日必晴。果如其言。至中元焚詞之際﹐五云繚繞﹐鸞鶴徘徊﹐其感應之速也如此。仲冬行過登州﹐信士韓公焚香致禱曰﹕家有苦井﹐願少垂法力﹐庶回其味。先生卽往咒之﹐其味頓變﹐甘如飴蜜。日晚雨作﹐遂畱宿於韓宅﹐戲書云﹕門外雨颼颼﹐天畱人不畱。主公猶自可﹐打破道人頭。眾皆莫曉其意﹐須臾有康禪問道於先生﹐忽見檐瓦墮空﹐正中其首﹐眾方駭然悟末後一句也。重陽日醮畢﹐天門啟於束南﹐祥雲集於月際﹐郡人莫不瞻拜。二月八日﹐先生勸束牟瑯琊村人悉焚船网﹐風回雪霽﹐忽見重樓翠阜﹐異事駭人﹐乃海市現於南陽也。癸卯年四月十三日﹐主行芝陽醮事﹐而風雨大作﹐眾人哀檮﹐庶獲晴霽。先生叩齒冥目﹐似有所祝﹐須臾云斂日出。十五日申未問﹐龍尾現於束南﹐移時不滅。至夜﹐彩雲貫月。四月二十八日﹐行詣芝陽﹐海市乃見﹐自旦至午。先生至回光庵﹐馬從仕喜自願焚貸糧券千有餘斛﹐繼有鞠賦聚魚网而焚之﹐海市復現﹐依稀若龍車鶴馭之狀。又有郭亨﹑樂周者﹐聚魚网而焚之﹐忽見桑島之問﹐蕾買陣橫斜﹐煙光縹緲﹐若甲馬神兵之勢。先生居華亭之環堵﹐林擒一株﹐枝枯心槁﹐將伐爲薪。四月初九日﹐沃之以水﹐俄有門人姚鉉持純陽眞人家譜至﹐方知四月十四日生於林擒下﹐先生怡然曰﹕予五月二十日生﹐比及此時決生芽葉。乃作頌云﹕天上三十六﹐地下三十六﹐天地入寶瓶﹐七十二候足。李公稽首請釋其頌﹐先生笑曰﹕此隱語也﹐他日自當知之。五月十七日﹐李公夜夢林擒南北各生二葉﹐旦而視之﹐芽果生矣。至先生慶誕之辰﹐綠葉成陰﹐方解其頌﹐云﹕四九三十六日﹐天地相合爲七十二日﹐气候充足﹐變枯爲榮﹐何有難乎。全眞庵移竹兩叢﹑松一株﹐時四月間也﹐枝葉萎黃﹐道友崔公告先生曰﹕此松竹還得再榮乎。先生欣然作詩二篇云﹕道家門戶號長生﹐意要漧枯攺舊形。常使數竿常綠綠﹐不教一葉不靑靑。又曰﹕我通生法斡旋生﹐布气形骸轉換形。窗外不惟君子綠﹐庵前又喜大夫靑。遂以滌面水沃之﹐不旬日抽心展葉。金玉庵六月初三日植小松六株﹐眾人稽首曰﹕全眞庵之松竹得復榮旺﹐金玉庵之小松獨何憔瘁。先生乃以眞气三時布之﹐作詩三絕云﹕六月庵前種六松﹐故然返到馬風風﹐三番布气無多力﹐六願﹐還生有大功。又云﹕當時數伏故栽松﹐道友閒閒試馬風﹐我說六株無自活﹐人傳三髻有眞功。六月初三種小松﹐六株變色遇扶風。祈榮我借重陽气﹐應效人傳三髻功。其松更不攺柯易葉﹐靑翠可愛﹐邑人遂刊詩於石。昔呂純陽以藥一丸﹐詩一絕活萊州龍興寺枯槐﹐於今尙在﹐其詩曰﹕長拖布袖出河束﹐夜宿祇堂古廟中。不夜城中畱聖迹﹐且教槐老度千冬。今先生以詩三絕活芝陽六松﹐前聖後聖其歸一揆。芝陽貧士兩足俱廢﹐一辰聲甚切﹐先生嘆水與之﹐飲訖其行如飛。樂武功者﹐久患風痺﹐百藥無功﹐先生呎果服之﹐一日頓愈。先生忽一旦歌舞自娛﹐有非常之喜﹐門人忽報曰﹕壬寅年十二月晦日﹐孫仙姑枕肱棄世於河南矣﹐享年六十四歲。先生曰﹕昨晚乘彩雲﹐奏仙樂束歸海上﹐吾親見之。吾之歌舞者蓋爲此也﹐已預知之矣。是歲九月﹐在昆箭契遇庵主持孤魂醮事﹐瑞霞晃耀﹐鸞鶴往來﹐不可勝數。束遊文山﹐建七寶庵﹐掘井九尺而不及泉﹐大石阻之﹐先生題云﹕穿鑿須當二九深﹐甘泉自可應淸昤。遂命匠者再鑿至一丈八尺﹐而寒泉湧出。七寶庵牛車載巨楝﹐路經險峻﹐駕車人僵躓於轍問﹐輸轉胸臆﹐其人念丹陽名號﹐並無所損。壬寅年三月﹐憩於濟南府舜廟﹐老幼竟欲瞻禮﹖爭門而入者幾千人矣﹐門脫其扇。卓然而立﹐一無所傷。仲冬移梧二株﹐髙可數尋﹐植於七寶庵中﹐漸成枯槁﹐先擊以眞气吁之﹐以水沃之﹐旬日之問翠色如初。下元日﹐文山加持醮事﹐連日陰雨﹐眾人憂之﹐先生聞空中語云﹕重陽眞人至。姚來二公在傍﹐亦聞之。十六日哺時﹐縣令尼厲古武節仰視天表﹐乃見一仙人靑巾白袍﹐坐白毚碧蓮葉上﹐龜則動搖其尾﹐家人百壽曰﹕乃圖畫中王公也。急備香火﹐莫不禮敬。忽見眞人回身側臥﹐束南去矣。先生作《滿庭芳》以記之﹐邑人模於石上。萊陽請先生赴遊仙觀議行醮事﹐十二月中旬﹐先生報云﹕後三相見。至二十二日重陽降世之辰﹐先生令於知一舞《歸朝歡》﹐仰首而視﹐乃見重陽師眞與和公師叔立於空中﹐冉冉然。先生曰﹕堂堂歸去也﹐作个快活仙。又云﹕正到崢嶸處﹐爭如拂袖歸。呼弟子劉眞一﹐告之曰﹕汝等要作神仙﹐豈爲容易﹐若遇魔難﹐愼勿退息﹐謹而愈謹﹐然後可得。領吾此言﹐不可忘也。遂束首而外﹐謂眾曰﹕我開眼也見﹐合眼也見﹐元來見不在眼﹐心中了然則無所不見。與門人談笑﹐夜將二鼓﹐風雨大作﹐雷震一聲﹐先生枕肱而羽飛矣。酒稅監郭復中聞扣門甚急﹐出而視之﹐卽先生也。引入共話﹐索紙書頌曰﹕長年六十一﹐在世無人識﹐平地一聲雷﹐浩浩隨風起。良久告別﹐趨而去之。鄕人有劉錫者﹐是夜見屋隙問明如然炬﹐遲明視之﹐見紙一幅﹐用竹竿取下﹐乃四句詩云﹕三陽會裹行功圓﹐風馬乘風已作仙﹐勸汝伏降龍共虎﹐自然有分亦升天。後題先生諱字。急投火中焚之﹐滿家如旎檀之馨。少頃人報云﹕昨夜先生羽化矣。方知郭復中與劉錫所見者陽神也。凡經七日﹐神色儼然﹐葬於遊仙觀。初﹐束華庵有松數十株﹐枝葉皆變白色﹐先生曰﹕此松之白﹐殆爲我歟。甲辰年正月十八日巳午問﹐進士劉紹祖等見空中鸞鶴徘徊﹐雲霞變化﹐重陽眞人云冠絳服﹐丹陽先生三髻素衣﹐現於云表﹐移時方去。五月十二日己亥之晚﹐先生忽現於應仙橋之西北﹐仙童侍側﹐t少頃爲寒云所掩﹐當時於信等二十一人皆見其事。先生葬後﹐邑人常疑陜西徒眾盜去仙骨﹐至乙巳年正月二十四日﹐縣宰劉公出棺視之﹐容貌若生﹐肢體柔軟。乃櫛發更衣﹐四方聞之﹐爭爲瞻禮﹐輸蹄絡繹。至九月﹐復以石槨葬之﹐所有《分梨十化》《漸悟》《精微》《摘微》《三寶》《行化》《金玉》等集﹐刊行於世。味其文義﹐皆貫通三教﹐囊括五行﹐酬今和古﹐托物諭人﹐玄談妙理﹐視蓬島如目前﹐智劍慧刀﹐逐三尸於身外﹐遵之則遷善遠罪﹐悟之則入聖超凡﹐豈小補哉。

贊曰﹕首遇重陽﹐先明九轉﹐十度分梨﹐暗傳消息﹐六回賜芋﹐別有機關﹐通一气未生之前﹐指五行不到之處﹐幹開玉戶﹐透入金門﹐燦日月於壺中﹐聚雲霞於鼎內。展脫半州之產﹐頂分三髻之量﹐數十年外雪眠霜﹐幾萬里遊山涉水﹐七朵金蓮最先放徹﹐五篇祕語獨自傳來。霹靂一聲﹐不負紅霞之約﹐因綠萬劫﹐還歸碧落之遊。啟迪全眞﹐發揮玄教者也。張神童詩云﹕海上文章第一儒﹐重陽曾向醉中扶。古今多少修眞者﹐應比先生一个無。

金蓮正宗記卷之三竟

﹟１『止』字原作『上』﹐據《輯要》本攺。

長眞譚眞人

先生諱玉﹐字伯玉﹐譚其姓也﹐世居寧海。爲人慷慨﹐識度不凡﹐孝義傳家﹐甚爲鄕裏所重。適大定丁亥冬﹐風眩癱瘓﹐纏綿不解﹐緘藥甚多﹐皆莫能效。聞重陽先生來自終南﹐方在宜甫馬君宅中閒居﹐扶杖往謁﹐將求治療之法。先生肩戶不納﹐公乃堅守﹐終夕剝啄不已﹐門忽自開。重陽大悅﹐以爲仙綠所契﹐乃召之同袁而寢﹐談話親密過於故交。比曉下牀﹐舊疾頓愈﹐四體輕健﹐奔走如飛﹐方知重陽之爲異人也。輒拋棄產金如視糞壤﹐乞侍左右﹐終身不退﹐乃賜之法名日處端﹐字日通正﹐號日長眞子焉。贈詩云﹕超出陰陽造化關﹐一心向道莫回還。淸虛本是眞仙路﹐只要安居養內顏。先生旣受師訣﹐滅人我﹐絕思慮﹐戴靑巾﹐穿紙布﹐大定戊子歲辭親戚﹐別鄕黨﹐從祖師左右﹐南遊汴梁﹐朝參夕請﹐多得玄旨。比及三年﹐祖師乘雲而朝元矣﹐乃以仙骨西歸劉蔣﹐葬之以禮。厥後遁迹於伊洛之問﹐調神煉气﹐𨿽托宿紅衢紫陌﹑花林酒陣之問﹐心如土木﹐未嘗動念﹐𨿽萬兩黃金﹐未嘗爲之折腰。因循漂泊﹐至水南朝元宮﹐以爲朗然子煉丹之地﹐故愛而不捨。自後門眾大集﹐尙最最然乞食不已。曾過招提﹐就禪師處乞殘食﹐禪師大怒﹐以拳歐之﹐擊折兩齒﹐先生和血咽入腹中﹐傍人欲爲之爭﹐先生笑而稽首﹐殊不動心﹐由是名滿京洛。平昔好書龜蛇二字﹐習而不已﹐妙將入神﹐有飛騰變化之狀﹐奉道信士多收藏之﹐以爲珍寶。後府中火災延燒百家﹐但蓄二字者皆免。一旦戒門人曰﹕重陽師眞與我有蓬萊之約﹐今將往矣。言訖﹐五色祥雲繚繞庭際﹐靑鸞白鶴翺翔往來﹐於是首束面南﹐枕肱而蛻骨焉﹐時四月初一日也。所有應世歌詠近數百首﹐目之日《水雲》﹐深明鉍汞沂流之道﹐大行於世。

贊曰﹕長眞老仙﹐寧海豪士﹐與三髻以同學﹐拜重陽而受盟。一夕之淸談未終﹐數年之瘋疾頓愈。抵千金而不顧﹐掛百納以甘貧。煉气調神﹐幾載長遊於洛下﹐歸根復命﹐半生不返於山東。鎭百怪以潛形﹐龜蛇兩字﹐握二儀而在手﹐龍虎九還。正逢丹桂之芬芳﹐又值金蓮之爛慢。鉛汞注《水雲》之集﹐煙霞爲蓬闈之遊。若非骨肉同飛﹐形神共妙者﹐其孰能與於此乎。張神童詩云﹕風火胸心鐵石腸﹐正豪彊裹便回光。洛陽春暖神遊處﹐猶有龜蛇鎭北方。

長生劉眞人

東萊長生眞人﹐卯金右族﹐炎漢遺英﹐嬌嬌云翮﹐堂堂嶽精﹐湖海不足以盡其含容﹐星斗不足以極其髙明。乃祖乃父﹐世居武官﹐好陰徳﹐樂推恩﹐卹寒餒﹐惠孤悍﹐捨良田八十餘頃與龍興巨剎﹐以爲常住種福之根。當前宋太平興國問﹐朝廷嘉厥孝義﹐旌表門閒﹐鐲免租徵﹐光照連郡。天不負仁﹐自紅霞丹景中選擇其仙材之精明者﹐降瑞於掖城。旣挺世也﹐謹事孀母﹐特以孝聞﹐誓不婚宦﹟1﹐僧華醜榮﹐淸靜自守﹐希夷若昏﹐顧世間物無足以撼其胸中之誠。屢辭故山﹐欲訪異人﹐而慈親胯盼然未之許也。大定己丑之春﹐忽於鄰居壁間人所不能及處見揮灑二頌﹐而墨迹尙新﹐不畱姓名﹐其末句云﹕武官養性眞仙地﹐須有長生不死人。先生歡賞其筆力道勁﹐疑神物之所化成﹐而未能央其信情。是歲九月﹐霜寒露淸﹐重陽祖師杖屨西行﹐擭丘﹑譚﹑馬三仙之英﹐度海島﹐歷山城﹐先生聞之﹐竭蹙而趨﹐香火而迎﹐祖師顧而笑曰﹕壁問墨痕﹐汝知之乎。三子者亦相視而冰哂﹐方悟其頌乃神通變現之所以相驚也﹐於是鏤肝薦誠﹐刻骨效盟﹐負幾杖﹐執巾瓶﹐左右惟命﹐死生自程。祖師愛其殷勤﹐美其專精﹐顧其神采之不羣﹐乃嘆曰﹕松之月﹐竹之雪﹐故不受於黃塵。贈之詩曰﹕釣罷歸來又見鰲﹐已知有分列仙曹。嗚榔相喚知予意﹐濯出洪波萬丈髙。仍取壁問語意﹐以長生爲之號﹐處玄爲之諱﹐通妙爲之字﹐時方弱冠之明年也。丘﹑劉﹑譚﹑馬之名充塞乎九野與八弦﹐遊汴梁﹐寓夷門﹐乞食煉形﹐隱姓埋名﹐朝叩暮請﹐行燻坐蒸﹐委曲而挑斡玄機﹐丁寧而啟迪丹經﹐掃惑云﹐浮迷冰。祖師旣盡付其四象五行﹐乃遺物離人而退藏於天﹐所謂得知友而赴蓬瀛也。四子乃負仙骸﹐報洪恩﹐叩咸陽﹐歷華陰﹐寧神於劉蔣舊廬之炯。四子之志各異﹐先生獨遁迹於洛京﹐煉性於塵埃混合之中﹐養素於市鏖雜杳之蘗﹐管弦不足以滑其和﹐花柳不足以撓其精﹐心灰爲之益寒﹐形木爲之不春。人績則食﹐不績則殊無慍容﹐人問則對之以手﹐不問則終日純純﹐定力圓滿﹐天光發明。乃遷居於雲溪之濱﹐門人爲之穿洞室於巖垠﹐忽遇古井寒泉泠泠﹐眾駭其異﹐先生笑曰﹕不遠數尺﹐更有二井﹐乃我宿生修煉之所經營也。鑿之果然﹐迄今洞官號爲三泉。逮丙申歲﹐復還武官﹐往拜母氏﹐相見甚歡。卜太基之陰麓﹐建靈虛之祖堂﹐手植檜相﹐蒼翠成行。居無何﹐鄕裏誣告先生殺人﹐輒不辭而就縛﹐坐貍訐者近將十旬。純陽祖師聽玉漏﹐駕蒼麟﹐下碧霄﹐入幽團﹐就柳尾﹐付管城﹐教之習文。後殺人者自首﹐先生得以免縲絨之刑。比其出也﹐翰墨絕妙﹐有龍蛇飛舉之形。大定戊申﹐主醮於昌陽﹐彩雲覆壇﹐白鶴舞庭。是歲也﹐秋旱如焚﹐復披禱雨之誠。旣登厥壇﹐四望無雲﹐曰﹕來朝巳午之交﹐當有甘澎如傾。言出有徵﹐如影響之應形聲。自後束州醮壇獨師主盟﹐必有祥風伶泠﹐捲楮幣而上騰﹐其感應也如神﹐迄今諸郡石刻猶存。至承安之三年也﹐章宗聞其道價鏗鈞﹐乃遣使者徵之﹐以鶴板蒲輸接於紫宸﹐待如上賓﹐賜以琳字﹐名曰修眞。官寮士庶絡繹相仍﹐戶外之屨無時不盈。明年三月﹐乞還故山﹐天子不敢臣﹐額賜靈虛﹐寵光祖庭。迨癸亥歲二月中春初六吉辰﹐嗚鼓集眾﹐告之以板苑之行﹐曲眠左肱﹐鰷然返眞﹐祥光氤氳﹐瑞气紛綸﹐所有遺文﹐《仙樂》《太虛》《盤陽》《同塵》《安閒》《修眞》﹐仍注《道徳》﹐演《陰符》﹐述《黃庭》﹐奧涉理窟﹐條達聖眞﹐足以爲萬世之規繩﹐

贊曰﹕長生老仙﹐主張化權﹐吞虛無﹐吐自然﹐乘紫雲而下游。碧海之邊﹐遇甲子天元之會﹐契重陽多劫之綠。撞百關﹐通九泉﹐驅四獸﹐耕三田﹐坐洛陽之市井﹐鑿雲溪之洞天。融白雪以成粉﹐熟玄霜而不煙。聲名黃鼓於鳳州﹐光華照耀於金蓮。構靈盧之緒宇﹐拜朝廷之紫宣﹐還斷束萊之宿債﹐然後骨肉都融﹐遊宴八騫也。張神童詩曰﹕蓬萊深處了天眞﹐一點靈明迥出塵。髙外束風歸去後﹐靈虛閒鎖碧堂春。

﹟１『宦』字原作『官』﹐據《輯要》本攺。

長春邱眞人

眞人諱處機﹐字通密﹐號曰長春子。家世棲霞﹐最爲名族。敏而彊記﹐博而髙才。眉宇閒曠﹐舉措詳雅﹐善相者言足下有龜文﹐必爲帝王師。年未弱冠﹐酷慕玄風﹐非長生久視之說不道也﹐非縿鸞跨鳳之語不詠也。大定丁亥春﹐聞重陽在昆箭山煙霞洞﹐竭蹙而往﹐樞衣請教。重陽見而愛之﹐與語終夕﹐玄機契合﹐故贈之詩云﹕細密金鱗戲碧流﹐能尋香餌會吞鉤。被予緩緩收綸綫﹐拽入蓬萊永自由。先生拜而受之﹐日一夕親侍左右﹐甘灑掃之役﹐迆邐從師束別海山﹐南遊汴梁﹐歲月旣久﹐志气彌堅﹐師資之道過於膠漆﹐玄關妙撻多所啟明。一日一祖師赴蓬壺之約﹐遺物離人而入於天矣。大葬禮畢﹐西遊鳳翔﹐乞食於墦溪太公垂釣之所﹐戰睡魔﹐除雜念﹐前後七載臉不占席﹐一蓑一笠﹐𨿽寒暑不變也﹐人呼爲蓑衣先生﹐妙合虛無﹐理通玄奧﹖復歸劉蔣﹐以爲先師舊隱之地﹐戀戀不能捨去。大定戊申春二月﹐世宗聞其名﹐遣使召赴闕﹐所賜甚厚﹐待詔於天長觀﹐久之﹐奉劫主行萬春醮事。逮四月朔﹐以中旨住持全眞堂﹐仍禦書篆額。五月初一日召見於長松島﹐秋七月十日再召見﹐剖析天人之理﹐演明道﹑徳之宗﹐甚愜上意。應制獻《瑤臺第一層》曰﹕寶運龍飛﹐當四海羣仙降迹時。萬機多暇﹐三靈協贊﹐不動槍旗。玉樓金殿廣間﹐月臺風榭臨池。靜無爲﹐泛彩舟﹐嗚棹涼蕈枰暮探。惟前王創業﹐太平難遇﹐道難期會。逢天佑﹐遐荒入貢﹐玄教開迷。坐朝垂聽﹐暇伴赤松﹐談論希夷。勝驅馳﹐向人問一度﹐天外空歸。上覽之大悅﹐薄暮言歸。翌日遣中使賜桃一盤﹐先生不食茶果已十有餘年﹐以其聖恩過厚﹐彊餐一枚。至中秋得旨還山﹐仍賜錢十萬﹐表而辭之。逮己酉歲二｀月﹐鶴駕出燕臺﹐抵關陜間﹐忽聞哀詔下﹐先生嘆曰﹕嗚呼﹐生死之大﹐貴爲萬乘﹐富有四海﹐不能終於百年﹐若之何哉。遂浩然有西歸之志。度函谷﹐歷終南﹐隨方闡化﹐玄風爲之或然。明昌之攺元也﹐東還海上﹐歸隱棲霞﹐修建壇宇。比及戊辰歲﹐道價鴻起﹐名滿四方﹐天子嘉之﹐勁賜爲太虛觀﹐仍加賜玄都寶藏六千餘卷﹐以爲常住。居無何﹐兵革滿河朔問﹐宋使洎金使各持詔來宣﹐同日北方大蒙古亦使便宜劉仲祿來宣。人皆以爲師當南行﹐蓋南方奉道之意甚厚﹐而北方則殺戮大過﹐況復言語不通。而我師不言﹐但選門人之可與共行者得一十八人﹐同宣差劉仲祿西行。過薊﹐至徳與府﹐寓於龍陽觀﹐以詩寄燕京諸友云﹕十年兵火萬民愁﹐千萬中無一二畱。去歲幸逢慈詔下﹐今春須索冒寒遊。不辭嶺北三千里﹐仍念山東二百州。窮急漏誅殘喘在﹐早教身命得消憂。過白骨甸﹐陰風積雪﹐寒入骨髓﹐險阻艱難﹐備嘗之矣﹐乃作長篇古調以記行色云﹕金山東畔陰山西﹐千巖萬壑鉆深溪。溪邊亂石當道外﹐古今不許通輪蹄。前年軍興二太子﹐修道架橋徹溪水。今年吾道欲西行﹐車馬喧闐復經此。銀山鐵壁千萬重﹐爭頭競角誇淸雄。日出下觀滄海近﹐月明上與天河通。參天松如筆管直﹐森森動有百餘尺。萬株相倚郁蒼蒼﹐一烏不嗚空寂寂。羊腸孟門壓太行﹐比斯大略猶尋常。雙車上下苦惇擷﹐百騎前後多驚惶。天池海在山頭上﹐百里鏡空含萬象。懸車東馬西下山﹐四十八橋低萬丈。河南海北山無窮﹐千變萬化規模同。未若玆山太奇絕﹐磊落峭拔如神功。我來時當八九月﹐半山已上皆爲雪。山前艸木暖如春﹐山後衣裊玲如鐵。西行數萬里﹐凡所見山形水勢﹐奇人怪物﹐不與中國同者甚多。是時成吉思皇帝方守算端國未下﹐宣差劉仲祿乃以師見﹐帝勞之曰﹕他國徵聘皆不應命﹐遠逾萬里而來此問﹐朕甚嘉之。對曰﹕山野奉詔而起者天也﹐非人力之所爲也。上賜之食﹐食畢問曰﹕眞人遠來﹐有何長生之藥以資朕乎。師曰﹕但有衛生之道﹐而無長生之藥。上愛其誠實﹐由是每日召見卽勸之少殺戮﹐減嗜欲﹐前後數千言﹐耶律晉卿方爲侍郎﹐錄其言以爲《玄風慶會錄》﹐皇帝皆信而用之。問鎭海曰﹕眞人當以何爲號。鎭海奏曰﹕有人尊之日父師者﹐有日眞人者﹐有日神仙者。上日從今已往﹐可以神仙號之。至癸未春首奉旨以甲騎數千送還燕京﹐劫攺天長觀爲長春宮﹐更修白雲觀﹐合而爲一﹐以北宮萬歲山太液池並賜之﹐攺爲萬安宮﹐詔天下出家善人皆隸焉﹐仍賜之以金虎符﹐便宜行事﹐前後所受詔劫甚多。師旣住持長春宮而教化大行﹐全眞之道翕然而興﹐主持醮壇﹐祈風檮雨﹐刻期不差﹐如影響焉﹐千門萬戶莫不歸向。師方逍遙自得﹐凡午齋之餘﹐必以數騎往遊萬安宮﹐骯山溪之富盛﹐樂禽魚之暮息﹐日凡一往﹐將暮則歸。歲在丁亥六月二十有三日﹐因疾不出﹐人報巳午問﹐雷雨大作﹐太液池之南岸崩裂﹐水入東湖﹐聲聞數十里﹐電鰲魚鰲盡去﹐池遂枯竭﹐北口山壁自摧。師聞之笑曰﹕山摧池枯﹐吾將與之俱乎。七月初四日﹐師謂門人曰﹕昔丹陽嘗授記於予云﹕吾沒之後﹐教門大興﹐四方往往化爲道鄕﹐公正當其時也﹐住持大宮觀﹐皆劫賜名額﹐仍有使者佩符乘傳﹐此時乃功成名遂歸休之時也。丹陽之言一一皆驗﹐吾歸無遺恨矣。旣示疾﹐九日午後一刻升寶玄堂畱頌云﹕生死朝昏事一般﹐幻泡出役水長閒。微光現處跳烏兔﹐玄量開時納海山。揮斥八弦如咫尺﹐吹虛萬有似機關。狂辭落筆成塵垢﹐寄在時人妄聽問。遂歸葆光堂﹐栩栩然蝶化矣。是時有靑鸞白鶴徘徊上下﹐瑞气彌漫﹐仙音繚繞﹐乘空而去﹐官寮士庶靡不瞻拜﹐殯於白雲觀之處順堂焉。三年之後﹐啟棺更衣﹐手足如綿﹐顏采如生﹐所有歌詩﹑雜說﹑書簡﹑論議﹑直言﹑語錄﹐日《墦溪集》《嗚道集》《西遊記》﹐近數千首﹐見行於世。

雪峯贊曰﹕乾坤作堂屋﹐日月爲燈燭。樓霞一老仙﹐俯仰於中宿。對眾口談天﹐語句噴冰玉。開啟玄微機﹐潛享髙穹祿。暖煉神何淸﹐神光炫二目。起立身何輕﹐淸風生健足。大道興不興﹐到處人心服。金丹成未成﹐白雲滿巖谷。

贊曰﹕僕嘗遊燕臺﹐見三人相與論丘仙黃之功徳﹐其一人曰﹕我以爲翻水溪邊七年苦志﹐寶玄堂上數載流光﹐煉金丹太藥之基﹐種火棗交梨之樹﹐出神入夢﹐斡地回天﹐此功徳之最大者也。其一人曰﹕非也﹐我以爲修官立觀﹐傳教度人﹐開全眞七朵之蓮﹐種無影三花之樹﹐受簪冠者半天下﹐談道徳者匝世閒﹐無人不飲於重玄﹐有物盡沾於至化﹐此功徳之最大者也。其一人曰﹕乃二公之所說﹐見其小不見其大﹐得其贏不得其精﹐取太山之半拳﹐拾鄧林之一葉也。我則以爲當蒙古之銳兵南來也﹐飲馬則黃河欲竭﹐嗚鏑而華嶽將崩﹐玉石俱焚﹐賢愚並戮﹐屍山積而依稀犯斗﹐血海漲而髡鬣彌天﹐赫威若雷﹐無赦如虎。幸我長春丘仙翁應詔而起﹐一見而龍顏稍霽﹐再奏而天意漸回﹐詔順命者不誅﹐許降城而免死﹐宥驅丁而得贖﹐放虜口以從良﹐四百州半獲安生﹐數萬里率皆受賜﹐所謂展臂拒摧峯之嶽﹐橫身遮漬岸之河﹐救生靈於鼎擭之中﹐奪性命於刀鋸之下﹐不啻乎百千萬億﹐將逾於秣禳京垓。如此陰功﹐上通天意﹐固可以碧霄往返﹐白日飛升﹐又何用於九轉丹砂﹑七還玉液者也。張神童詩云﹕翻漢煉就九還砂﹐道徳文章第一家。三島有期應去也﹐至今鸞鶴唳棲霞。

金蓮正宗記春之四竟

金蓮正宗記卷之五

林間羽客檸礫道人編

玉陽王眞人

先生諱處一﹐號曰玉陽子﹐王其姓也﹐家居寧海之束牟。幼喪其父﹐事母至孝。體貌魁梧﹐爲兒童時不雜嬉戲﹐好誦雲霞方外之語。七歲遇束華教主﹐授以長生久視之訣。年一十有四歲也﹐偶步山間﹐見一老翁坐於盤石之上﹐呼之使來﹐摩其頂而謂之曰﹕汝他日必揚名於帝闕﹐當與玄門作大宗師。言畢乃起﹐曳杖而行。先生從而不捨﹐啟曰﹕公何人也。。答曰﹕我乃玄庭宮主也。回首不知所在。自玆之後﹐語言放曠﹐不與世合﹐行止顚狂。適大定春二月中﹐因暇日遊宴至範明叔之遇仙亭﹐乃見終南山重陽祖師在焉。祖師觀其骨格非凡﹐乃曰﹕汝肯從吾否乎。先生曰﹕僕所願也﹐敢不惟命。遂侍左右﹐與丘﹑劉﹑譚﹑馬定爲莫逆之交﹐修眞祕訣﹐靡不窮討。祖師呼而告之曰﹕文登縣鐵查山雲光洞﹐是汝登眞之所﹐可以往居﹐幸無息懈。汝之名號﹐他日吾與汝送去。先生於是拜辭而歸﹐隱於洞中。至四月問﹐祖師將遊龍泉﹐借範明叔傘以蔽日﹐丘﹑劉﹑譚﹑馬先行﹐祖師在後可半里許﹐忽擲傘於空中﹐飄飄然起西北而飛不知所往。丘﹑劉輩驚﹐反走而問其所由﹐曰﹕搏扶搖而上﹐不知所以然也。自辰至哺﹐傘乃墮於雲光洞前﹐擊破其柄﹐中有道號曰﹕介陽子﹐名處一。介音竹﹐篇韻中本無此字﹐蓋祖師之所撰也﹐字作七人﹐表金蓮七朵之數。大約擲傘處與雲光洞相去二百餘里。先生得之﹐他日來謝﹐祖師贈之詩云﹕修行事理記丁寧﹐只要心中靜裹明。眼界不生龍自住﹐鼻門無閉虎常停。舌根退味心神爽﹐耳內除聲腎水淸。南北混融歸一處﹐束西交媾滅三彭。木金廝枚盤桓住﹐嬰姥相隨自在行。結作金丹出頂上﹐五光射透彩雲棚。先生拜而受之。從此之後﹐往來於登﹑寧之問﹐夜則歸於雲光洞口﹐偏翹一足獨立者九年﹐東臨大海﹐未嘗昏睡﹐人呼爲鐵腳先生。丘眞人贊之曰﹕九夏迎陽立﹐三冬抱雪眠。如此煉形九年而入於大妙﹐順行逆行﹐或歌或舞﹐出神入夢﹐接物利生。適大定戊申歲﹐世宗聞其道價甚髙﹐仍遣使以幣聘之﹐遂赴闕。僧徒懷嫉拓心﹐多輸金於中使﹐以爲先生非眞仙也﹐鴆酒可以驗之。上以爲然﹐乃賜之三杯。先生飲訖﹐殊不煩躁﹐終莫能害。上乃驚謝﹐賜之金冠法服﹐駟馬安車﹐劫建全眞堂以居之﹐仍禦書額。己酉歲淸明後五日﹐得中旨還故山﹐復賜之金帛巨萬﹐表而辭之。逮承安三年秋八﹑月﹐章宗詔求隱逸﹐召至闕下﹐朝於便殿﹐應對如流﹐天子大悅﹐勸賜體玄大師﹐創修眞觀以居之。泰和壬戌歲﹐勁赴亳州太淸宮﹐主行普天醮事﹐萬鶴翺翔﹐太上現於雲中﹐面赭於日﹐先生有詩云﹕聖感傳宣出洞天﹐金門演教慶無邊。東方雲海玉陽子﹐特受皇恩第四宣。自此之後﹐還歸雲光洞﹐度道士者千餘眾。東牟有遲金者﹐豪家也﹐待師甚厚﹐一日一忽冒風邪﹐百醫不能療﹐遂不起。先生憫之﹐卽令煮靑魚五十尾﹐以餅捲而餐之。旣飽而起行步如飛﹐一方駭然﹐望風從化。師乞食至登州福山縣﹐見潘山人身歿將葬﹐以手攏兩耳﹐喝言地府不得收﹐須臾卽起﹐飲啖自若。其子多以財貨謝之﹐先生微笑﹐拂袖而去。方在寧海時﹐＇二凶徒欲加害於先生﹐各持杖邀師同飲﹐俟醉而共加捶焉。未及其酣﹐二人自相歐擊﹐其人中痛而死。觀者驚惶﹐以爲必多相累﹐無所逃竄﹐先生卽大呼曰﹕東嶽不得收。須臾卽蘇﹐眾憂遂解。行至濟陽縣﹐告法名者甚多﹐將及三鼓﹐先生濡毫落紙﹐書作賊人二字﹐復厲聲言有賊﹐眾皆出門﹐見執兵器者數人﹐驚惶逃竄﹐不知所往。聖水洞前有巨石﹐斜出可數丈許﹐遊歷者頗以爲懼﹐眾議去之﹐錘鑿俱興﹐數日擊毀百分未及其一﹐師笑而往﹐運錘三擊﹐士屍若雷霆﹐石已墜矣﹐仍有紫煙罩滿巖谷﹐三日方散。大定丙午歲﹐重陽降迹之日﹐丹陽飛骨之期﹐先生赴瑯琊村﹐誘化船戶盡焚魚网﹐遂感海市現於東南﹐重樓翠阜﹐具闕珠宮﹐驚駭數郡。因借東坡韻書一篇﹐文多不載。以至禱龍卽雨﹐烹雞復還﹐漏瓶注酒﹐枯極生枝﹐不可備錄。逮眞佑丁丑歲四月二十三日﹐有五色云自東南來﹐二靑衣捧詔而下﹐旌幢蔽天﹐眾皆瞻禮。先生告門人曰﹕三日已前﹐眾聖皆至。言訖焚香朝禮十方﹐索筆書頌云﹕躍出乾坤造化權﹐神光晃朗徧諸天。飄飄鶴馭超三界﹐喜受金書玉帝宣。落筆而臥﹐奄然返眞﹐祥光溢於山谷﹐瑞气覆於川原﹐數日不散。平生所集歌詩近千餘首﹐目之日《淸眞集》《蕾買光集》﹐盛行於世。

贊曰﹕煉精玉陽﹐韜光聖水﹐竹傘柄中﹐暗傳名號﹐鐵查山下﹐多做工夫。三冬抱雪以安眠﹐九夏迎陽而坤立﹐故能混南北而歸一處﹐媾東西而滅三彭。累遭仙聖之傳言﹐四感帝王之降詔﹐飲鴆酒而容光不攺﹐焚魚网而海市橫空。潘公己死﹐聽三喝以重蘇﹐遲老久癱﹐賜一養而再起。童子出從於鑪內﹐老君髙顯於云端。手舉鐵錘﹐巨石己聞於落澗﹐口傳玉訣﹐羣山竟見於搖峯。無根根上枝葉重生﹐沒底壺中酒嘐不漏。鶴降而壇前屢舞﹐雞烹而架上重嗚。盜者執兵而反逍﹐凶徒舉杖而自歐。躍出乾坤之造化﹐斡回日月之機關。席下門徒﹐親度者數千百眾﹐平生手段﹐共傳者三十六端。故能受玉帝之宣﹐赴金蓮之會也。張神童詩云﹕名髙曾受帝王宣﹐感得金書賜體玄。道徳已成神已化﹐鐵查山下水依然。

金蓮正宗記卷之五

林間羽客檸礫道人編

廣寧郝眞人

先生諱璘﹐號恬然子﹐自稱太古道人。家世寧海﹐歷代遊宦。先生朝列之從弟也﹐事母至孝﹐資質丰美﹐不慕榮仕﹐深窮卜筮之數﹐黃老莊列未嘗釋手。凡遇林泉幽寂之地﹐則徘徊而終日忘返。大定丁亥秋﹐貨卜於市﹐士大夫環列而坐﹐重陽最後至﹐背面而坐﹐先生曰﹕何不回頭。重陽曰﹕只恐先生不肯回頭。先生頗驚﹐遽起作禮﹐邀赴他所閒話﹐往來問答﹐如石投水。先生獻詩云﹕同席諸君樂太古﹐未明黑白希夷路。今朝得遇達人吟﹐伏望先生垂玉句。重陽答曰﹕口愛郝公通上古﹐口談心甲神仙路。足問翠霧接來時﹐日要先生淸靜句。先生覽之﹐得意而歸。至來年戊子歲三月中﹐專往昆箭山煙霞洞焚香敬謁﹐甘灑掃之役﹐重陽乃賜之法名曰大通﹐號日廣寧子﹐與丘﹑劉﹑譚﹑馬同侍左右。逮七月間﹐重陽令諸弟子皆歸寧海﹐惟丘公侍側﹐不數日復命丘公往呼太古﹐旣至﹐乃告之曰﹕我有布袖剪去兩袖﹐我要替背﹐與汝過冬﹐自綴袖去。先生拜而受之。蓋象古人傳衣之法也。自是之後﹐重陽南歸汴梁﹐先生往來河北。乙未歲﹐乞食於沃州﹐方悟重陽密語﹐渙然開發﹐遂往橋上默然靜坐﹐饑渴不求﹐寒暑不變﹐人績則食﹐不績則否﹐𨿽有人侮狎戲笑者﹐不怒也﹐志在忘形。如此三年﹐人呼爲不語先生。一夕天色昏冥﹐偶醉者過﹐以是蹴先生於橋下。默而不出者七日﹐人不知者以爲先生何往。忽值客官乘馬將過而馬驚躍﹐捶之不進﹐客遂墮馬﹐問左右曰﹕橋下必有怪事﹐不然﹐何吾馬之驚也。命左右往視之﹐則一道者奄然正坐﹐問之則不語﹐以手畫地曰﹕不食七日矣。州民聞之﹐爭往績食﹐焚香請出﹐但搖手不應﹐只於橋下復坐三年﹐水火顚倒﹐陰陽和合﹐九轉之功成矣。乃聽然而起﹐杖屨北遊﹐盤桓於眞定問﹐往來請益者不知其數。大興宮觀﹐升堂誘化﹐玄風爲之熾盛。以《悟南柯》示眾云﹕地肺重陽子﹐昆箭太古仙﹐二人結約未生前。托居凡世﹐飛下大羅天。共闡玄元教﹐行藏度有綠﹐柰何不悟似流泉。別後相逢﹐再約一千年。自明昌後﹐復歸束州別建琳宇﹐多度門眾。預於三年以前﹐命匠者鑿爲地宮﹐梵之以璧﹐日凡一往﹐偃息其中﹐告之曰﹕臘月三十日打算。如是三年﹐法體康健。語門人曰﹕師眞有蓬萊之約﹐吾將歸矣。言訖﹐外而返眞﹐正當臘月三十日也﹐享春秋者八十有四。平生歌頌﹐深明龍虎顚倒之說﹐牽引卦爻升降之數﹐目之日《太古集》﹐大行於世。

贊曰﹕廣寧道人﹐窮探《易》象。憎俗態而頓拋妻子﹐慕玄風而喜受簪冠。歸﹑隱於煙霞洞中﹐恭禮於重陽席下。工夫展轉﹐手段施呈﹐茂揚太古之精華﹐吸盡全眞之骨髓。按龜蛇而交結﹐運龍虎以盤旋。寧海市中暗得傳衣之妙﹐沃州橋下堅持煉气之功。身外觀身﹐口中安口﹐三彭滅而水火顚倒﹐四气流而鉛汞調和﹐自然九轉丹成﹐三華果結。卒赴蓬壺之舊約﹐預占臘月之盡期。若非迹寄人問﹐心通象外者﹐其孰能與於此乎。張神童詩云﹕處市居山任自然﹐靜中參透易中玄。而今醉外蓬萊上﹐萬古人傳太古仙。

金蓮正宗記卷之五

林間羽客檸礫道人編

淸靜散人

仙姑者﹐孫忠斕之幼女也﹐家世寧初﹐母夢七鶴積毯舞於庭中﹐良久六鶴飛去﹐獨一鶴入於懷中﹐覺而有娠﹐乃生是女。性甚聰慧﹐在閨房中禮法嚴謹﹐素善翰墨﹐尢工昤詠。旣升﹐適馬氏生三子﹐皆教之以義方。適大定丁亥冬﹐重陽先生來自終南﹐馬宜甫待之甚厚﹐仙姑未之純信﹐乃鎖先生於庵中百有餘日﹐不與飲食﹐開關視之﹐顏采勝常﹐方始信奉。仍出神入夢﹐種種變現﹐懼之以地獄﹐誘之以天堂﹐十度分梨﹐六番賜芋﹐宜甫遂從師入道﹐仙姑尙且愛心未盡﹐猶豫不央﹐更待一年﹐始拋三子﹐竹冠布抱﹟1﹐詣本州金蓮堂禮重陽而求度。先生贈之詩曰﹕分梨十化是前年﹐天與佳期本自然。爲甚當時不出離﹐元來只待結金蓮。仍賜之法名日不二﹐道號日淸靜散人﹐授以天符雲篆祕訣而已。重陽乃南歸汴梁而委蛻焉﹐丘﹑劉﹑譚﹑馬負其仙骨﹐歸葬終南﹐仙姑聞之﹐迆邐西邁﹐穿雲度月﹐外雪眠霜﹐毀敗容色而不以爲苦。逮壬辰之春首﹐亦抵京兆趙蓬萊宅中﹐與丹陽相見﹐參同妙旨﹐轉涉理窟。丹陽乃贈之以《煉丹砂》曰﹕奉報富春姑﹐休要隨予﹐而今非婦亦非夫。各自修完眞面目﹐脫免三塗煉气莫教廳﹐上下寬舒﹐綿綿似有卻如無。个裹靈童﹐調引動﹐得赴仙都。仙姑謝而受之﹐相別東西﹐各處一方﹐煉心環堵。七年之後﹐三田返復﹐百竅周流。遂起而束行﹐遊歷洛陽﹐勸化接引﹐度人甚多。一旦書《卜算子》云﹕握固披衣候﹐水火頻交媾。萬道霞光海底生﹐一撞三關透。仙樂頻頻奏﹐常飲醞酬酒。妙藥都無頃刻問﹐九轉丹砂就。書畢告門人曰﹕師眞有約﹐各赴瑤池﹐仙期至矣。沐浴更衣﹐問左右曰﹕天气早晚。皆對曰﹕卓午矣。遂結踟趺﹐奄然端坐而處順焉﹐顏色如生﹐香風滿室﹐瑞气繚繞﹐低覆原野﹐終日不散﹐時壬寅年十二月二十九日也。當此之際﹐丹陽方居寧海環堵之中﹐仰而視之﹐見仙姑乘五色祥雲飄飄然在空懸之中﹐笑而言曰﹕吾先歸蓬聞矣。丹陽聞之﹐拂衣而起舞﹐因作《醉仙令》以自慶雲。

贊曰﹕不二名髙﹐守一功大。降自富春之族﹐生從忠翔之家﹐配丹陽超世之才﹐殖寧海半州之產。割愛頓拋於三子﹐投玄往拜於重陽。毀光容而西度終南﹐冒風霜而束離海上。七年環堵﹐煉成九轉丹砂﹐一句眞詮﹐撞透三關正路。六回賜芋﹐十化分梨﹐栽培劫外之因綠﹐反復壺中之造化。養胎仙而心遊汗漫﹐委蛻殼而身到蓬萊。大矣哉﹐懋矣哉﹐獨分一朵之金蓮﹐得預七眞之仙列者也。張神童詩云﹕洗盡胭脂兩臉霞﹐十年辛苦種黃芽。功成穩跨靑鸞背﹐開到金蓮第七華。

金蓮正宗記春之五竟

﹟１『抱』疑爲『袍』。

