修眞十書

經名﹕修眞十書。六十卷﹐不著編者﹐應出於元代。底本出處﹕《正統道藏》洞眞部方法類。

修眞十書雜著指玄篇卷之一

白先生金丹火候圖

金丹火候訣

鉆簇乾坤造化來﹐手搏日月煉成灰。金公無言奼女死﹐黃婆不老猶懷胎。

鉛鑪慢養眞金液﹐土釜先乾活水銀。汞心煉神赤龍性﹐鉛身凝气白虎命。

內外渾無一點陰﹐萬象光中玉淸境。

金丹大藥訣

離府龍飛﹐坎宮虎躍。金木混融﹐水火擊搏。

刑徳主賓﹐浮沆淸濁。三百日胎﹐二八兩藥。

金得土則生木得土則旺

水得土則止火得土則息

白雪虛無﹐黃芽圓覺。烏兔夫妻﹐龜蛇根萼。朱砂不動﹐水銀無著。鉛鼎純乾﹐紫霄雲鶴。

金鼎圖

心有九竅謂之金鼎

黃帝鑄九鼎者此也

金丹圖

形同彈丸色同朱橘

神室圖

﹟離種種邊壺中有天玄之又玄入眾妙門

嬰兒圖

兩个一般無二樣始知功滿出塵埃

刀圭圖

玄牝圖

攢簇五行圖

偃月鑪圖

三點如星勢橫鉤似月斜

和合四象圖

丹法參同三十對偶

淸濁盈虧衰旺存亡有無吉凶

悔吝生克刑徳動靜進退消長

賓主沈浮升降文武老嫩剛柔

離合聚散往來上下雌雄黑白

守戰生殺剎復深淺抽添寒暑

丹法參同七鑑

華池心源性海﹐謂之華池。

神水性猶水也﹐謂之神水。

黃芽心地開葉﹐謂之黃芽。

白雪虛室生白﹐謂之白雪。

河車一气周流﹐謂之河車。

巽風巽者順也﹐謂之巽風。

金丹淸淨光明﹐圓通廣大。

丹法參同十九訣

一摻藥收拾身心﹐斂藏神气。

二結丹凝气聚﹐念不動。

三烹煉玉符保神﹐金液煉形。

四固濟忘形絕念﹐謂之固濟。

五武火奮迅精神﹐驅除雜念。

六文火專气致柔﹐含光默默﹐溫溫不絕﹐綿綿若存。

七沐浴洗心滌慮﹐謂之沐浴。

八丹砂有無交入﹐隱顯相符。

九過關果生枝上終期熟﹐子在胞中豈有殊。

十分胎雞能抱卵心常聽﹐蟬到成形殼自分。

十一溫養知白守黑﹐神明自來。

十二防危一念外馳﹐火候差失。

十三工夫朝收暮采﹐日煉時煎。

十四交媾念念相續﹐同成一片。

十五大還對景無心﹐晝夜如一。

十六聖胎存其神於中﹐藏其气於內。

十七九轉火候足時﹐嬰兒自現。

十八換鼎子又生孫﹐千百億化。

十九太極形神俱妙﹐與道合眞。

金丹捷徑指玄圖

三關圖

性命圖

產藥川源圖

藥物火候眞土圖

四象圖

龍虎圖

金液還丹

金丹捷徑

夫金丹者﹐以內鉛外汞而煉之﹐非金石艸木也。七返九還而成﹐變化飛升之藥也﹖紅中而見黃﹐知白而守炁﹐此金丹之鉛汞也。華嶽山頭之風﹐扶桑海底之浪﹐此金丹之龍虎也。神室之鸞鳳﹐丹房之雲雨﹐此金丹之夫婦也。日魂漏天髓﹐月魄運地脂﹐此金丹之烏兔也。二气之循環﹐一元之斡運﹐此金丹之龜蛇也。文火以溫養﹐武火以緞煉﹐此金丹之火候也。若夫丹道之沐浴也﹐坤水坎水。丹道之吹噓也﹐巽風離風。噫﹐金丹之妙不傳也。抽添按日月﹐盈虧象天地﹐刑徳法卯酉﹐交會並金木。至如水源之淸濁﹐火候之遲速﹐藥材之老嫩﹐交媾之終始﹐胎仙之變化﹐又不可不知也。知此﹐則讀《羣仙珠玉》廓然一悟﹐恍然釋然﹐如蕙蘭之正春風﹐似梧桐之乍秋雨。似松林之夜雪﹐似竹徑之夕陽﹐此金丹之味也。澹然。如春空之白雲﹐皎然如秋潭之素月﹐冥然如嬰兒之未孩﹐晦然如耆叟之欲耄﹐此金丹之得處也。金丹如此修煉﹐藥物如此采取﹐水火如此運用﹐丹道如是而交結﹐如是而成就也。羣仙珠玉》一帳﹐古今所未有也﹐胡胎仙何如人﹖棄儒拔俗之夫﹐未委其仙與否也。其命意如此﹐亦古人也。

金丹論

蓋聞太極未判之先﹐混然虛寂﹐淸濁未分﹐形如雞子。一气旣判﹐二儀生焉。故淸靈之气浮之爲天﹐濁重之气降而爲地﹐沖和之气結而爲人。故三才定位﹐萬物乃生。古之聖人仰以觀於天文﹐俯以察於地理﹐中叔其人倫。故伏犧始畫八卦﹐以推窮天地之物象﹐以明其造化之源流。以乾坤合天地之動靜﹐以坎離同日月之循環。以五藏分爲五行﹐上應五星之連珠﹐內明五气之相制。乃知肝藏其魂﹐位居其東﹐而有靑龍之號﹔肺藏其魄﹐位居其西﹐而有白虎之稱﹔心藏其神﹐位居其南﹐而有朱雀之名﹔腎藏其精﹐位居其北﹐而有玄武之諭﹔脾藏其志﹐位居其中﹐而有土徳之尊。故水得其土則潛其形﹐火得其土則隱其明﹐金得其土以增其色﹐木得其土以溢其潤。於是龍虎交媾於玉鑪﹐水火旣濟於金鼎。飛眞精於肘後﹐運河車於玉京﹐玄珠降於華池﹐黃芽長於靈谷﹐三尸奔逸﹐六賊逃亡﹐陽神聚而成仙﹐金汞結而爲寶﹐始可超凡入聖﹐與天齊年。僕玆見白先生纂集丹書﹐以內象造化﹐分別五行﹐推排八卦﹐指陳丹鰲﹐明其火候﹐陰陽升降﹐龍虎交馳﹐物象敷陳﹐畫爲圖像﹐以示好道之流。庶幾一見而昭著無疑﹐得以坦途而入。若按圖而行﹐何惑之有﹖

修眞論

嘗謂大道眇冥﹐人不易知﹐是故聖人將奧旨藏於經典﹐隱於萬物﹐寓言立像﹐無非欲度其迷。昔《抱朴子》言﹕水之有源﹐其流必遠﹔木之有根﹐其棄必茂﹔屋之有基﹐其柱必正﹔人之有精﹐其命必長。《九子丹經》日﹕人之可保者﹐命。可惜者﹐身。可存者﹐气。可重者﹐精。《太上玄鏡》日﹕純陽上升者諭之气﹐純陰下降者謂之液。气液相交於骨髓之間者﹐謂之髓。气髓相交於膀胱之外者﹐謂之精。心气在肝﹐肝精不固﹐目眩無光。心气在肺﹐肺精不實﹐肌肉瘦弱。心气在腎﹐腎精不固﹐神气臧少。心气在脾﹐脾精不堅﹐齒髮浮落。五臟之中﹐腎爲精樞﹐心爲气館﹖眞精在腎﹐余精自還下田﹐眞气在心﹐餘气自歸元府﹐故人之气有八百一十丈﹐九九八十一純陽之數。過此已往﹐走失其精﹐耗散元气﹐疾病隨生﹐死亡隨至。又廣成子授道於黃帝﹐指其長生之術曰﹕出入不離玄牝﹐往來只在谷神﹐杳杳冥冥﹐其中有精﹐恍恍惚惚﹐其中有物﹐知白守黑﹐可以長生矣。又觀虛靜先生日﹕大道不遠在身中﹐物卽皆空性不空。性若不空和气住﹐气歸元海壽無窮。欲得身中神不出﹐莫向靈臺畱一物。物在心中神不淸﹐耗散其精損筋骨。夫道﹐人則易知而難遇﹐易遇而難成。余昨訪師友﹐參問金丹大藥﹑火候抽添之法﹐皆不言下手工夫﹐人不得其蹊徑而入。睹海南白先生所著修眞養命之圖﹐伏設像以明大道之奧﹐庶幾同志之士依圖而行之﹐則誠爲捷徑﹐幸毋忽諸。歲在淳佑甲辰暑月﹐廖正敬書。

修眞十書雜著指玄篇卷之一竟

修眞十書雜著指玄篇卷二

還源篇序

杏林眞人石泰得之撰

泰素慕眞宗﹐徧遊勝境﹐參傳正法﹐願以濟世爲心﹐專一。存三﹐尢以養生爲重。蓋﹟謂學仙甚易而人自難﹐脫塵不難而人未易。深可哀哉。古云﹕迷雲鎖慧月﹐業風吹定海。昔年以驛中遇先師張紫陽先生﹐所簡易之語不過半句﹐其證驗之效﹐只在片時。知仙之可學﹐私自生歡喜。及其金液交結﹐聖胎圓成﹐泰故作《還源篇》八十一章五言四句﹐以授晚學。早悟眞荃﹐莫待老來鉛虛汞少﹐急須猛省﹐尋師訪道修煉金丹。同成仙果﹐變化飛升﹐乃所願望。

還源篇八十一章以按純陽之數

一

鉛汞成眞體﹐陰陽給太元。但知行二八﹐便可煉金丹。

二

汞是靑龍髓﹐鉛爲白虎脂。歸鼎內﹐采取要知時。

三

姥女騎鉛虎﹐金公跨汞龍。明正令﹐煉取一鑪紅。

四

蛇魄擒龍髓﹐龜魂制虎精。神水內﹐一朵玉芝生。

五

白雪飛瓊苑﹐黃芽發玉園。知偃月﹐何處煉紅鉛。

六

藥材開混沌﹐火候煉鴻蒙。胎仙化﹐方知九轉功。

七

龍正藏珠處﹐雞方抱卵時。鉛汞合﹐正可飲刀圭。

八

沐浴資坤水﹐吹噓賴巽風。無一事﹐獨處太微宮。

九

紫府尋離女﹐朱陵配坎男。黃婆一媒娉處﹐太極自函三。

十

乾馬馳金戶﹐坤牛入木宮。阿誰一將詫女﹐嫁去與金翁。

十一

詫女方二八﹐金翁正九三。洞房生瑞气﹐歡合產初男。

十二

昨夜西川岸﹐蟾光照碧濤。采來歸玉室﹐鼎內自煎熬。

十三

離坎非交媾﹐乾坤自化生。人能明此理﹐點落黃庭。

十四

丹谷生神水﹐黃庭有大倉。更無饑渴想﹐直入仙鄕。

十五

意馬歸神室﹐心猿守洞房。精神魂魄意﹐化作紫金霜。﹑

十六

一孔玄關竅﹐三關要路頭。忽然輕運動﹐神水自然流。

十七

制魄非心制﹐拘魂豈意拘。惟畱神與气﹐片餉結玄珠。

十八

口訣無多子﹐修丹在片時。溫溫行火候﹐十月產嬰兒。

十九

夫婦初歡合﹐年深意轉濃。洞房交會處﹐無日不春風。

二十

驟雨紙蝴蝶﹐洪鑪玉牡丹。三更紅日赫﹐六月素霜寒。

二十一

交媾就﹐玉鼎起靑煙。

二十二

鑿破玄元竅﹐衝開混沌關。但知烹水火﹐任虎龍蟠。

二十三

娑竭水中火﹐昆侖山上波。誰能知運用﹐大意要黃婆。

二十四

藥取先天气﹐火尋太易精。能知藥取火﹐定裹見丹成。

二十五

元气如何服﹐眞精不用移。眞精與元气﹐此是大丹基。

二十六

儒家明幻理﹐釋氏打頑空。不識神仙術﹐金丹頃刻功。

二十七

偃月鑪中汞﹐朱砂鼎裹鉛。龜蛇眞一气﹐所產在先天。

二十八

朔望尋弦晦﹐抽添象缺圓。不知眞造化﹐何物是眞鉛。

二十九

气是形中命﹐心爲性內神。能知神气穴﹐卽是得仙人。

三十

木髓烹金鼎﹐泉流注玉鑪。誰將三百日﹐慢慢著工夫。

三十一

玉液滋神室﹐金胎結气樞。只尋身內藥﹐不用揣丹書。

三十二

玉鼎烹鉛液﹐金鑪養汞精。九還爲九轉﹐溫養象周星。

三十二

火棗元無核﹐交梨豈有查。終朝元火候﹐神水灌金花。

三十三

欲煉先天气﹐先乾活水銀。聖胎如結見﹐破頂見雷嗚。

三十五

煉气徒施力﹐存神枉用工。豈知丹訣妙﹐鎭日飯眞空。

三十六

气產非干腎﹐神居不在心。气神難捉摸﹐化作一團金

三十七

一竅名玄牝﹐中藏气與神有誰知此竅﹐更莫外﹣尋眞。

三十八

脾胃非神室﹐膀胱乃腎余。休執泥﹐此不是丹樞。

三十九

內景詩千首﹐中黃酒一樽。逍遙無物累﹐身外有乾坤。

四十

烏兔相煎煮﹐氟蛇自繞纏。化成丹一粒﹐溫養作胎仙。

四十一

萬物皆生死﹐元神死復生。以胎歸气內﹐丹道自然成。

四十二

神气歸根處﹐身心復命時。這般眞孔竅﹐料得少人知。

四十三

身裹有玄牝﹐心中無垢塵。不知誰解識﹐一竅內涵眞。

四十四

離坎眞龍虎﹐乾坤正馬牛。人人皆具足﹐因甚不知修。

四十五

魂魄爲心主﹐精神以意包﹐如如行火候﹐默默運初爻。

四十六

心下腎上處﹐肝西肺左中。非腸非胃腑﹐一气自流通。

四十七

妙用非關意﹐眞機不用時。誰能知此竅﹐且莫任無爲。

四十八

有物非無物﹐無爲合有爲。化權歸手內﹐烏兔結金脂。

四十九

虎嘯西山上﹐龍吟北海束。捉來須野戰﹐寄在艮坤宮。

五十

復娠司明晦﹐屯蒙直曉昏。丹鑪凝白雪﹐無處覓心猿。

五十一

黑汞生黃葉﹐紅鉛綻紫花。更須行火候﹐鼎裹結丹砂。

五十二

木掖須防兔﹐金精更忌雞。抽添須沐浴﹐正是月圓時。

五十三

萬籟風初起﹐千山月乍圓。急須行正令﹐便可運周天。

五十四

藥材分老嫩﹐火候用抽添。丹光起﹐寒蟾射玉簾。

五十五

蚌腹珠曾剖﹐雞窠卵易尋。生有物﹐神气自相侵。

五十六

神气非子母﹐身心豈夫婦。合天機﹐誰識結丹處。

五十七

丹頭初結處﹐藥物已凝時。交相戰﹐束君總不知。

五十八

旁門並小法﹐異術及閒言。還丹訣﹐渾無第二門。

五十九

貴賤並髙下﹐夫妻與弟兄。如有分﹐皆可看丹經。

六十

屋破修容易﹐藥枯生不難。歸復法﹐金寶積如山。

六十一

魂魄成三性﹐精神會五行。就中分四象﹐攢簇結胎精。

六十二

定志求鉛汞﹐灰心覓土金。方知眞一竅﹐誰測此幽深。

六十三

造化無根蒂﹐陰陽有本原。這些眞妙處﹐父子不堪傳。

六十四

畱汞居金鼎﹐將鉛入玉池。主賓無左右﹐只要識嬰兒。

六十五

黃婆雙乳美﹐丁老片心慈。溫養無他衛﹐無中養就兒。

六十六

絳闕翔靑鳳﹐丹田養王蟾。壺中天不夜﹐白雪落纖纖。

六十七

琴瑟和諧後﹐箕裘了當時。不須行火候﹐又恐損嬰兒。

六十八

長男才入兌﹐少女便歸乾。巽宮並土位﹐關鎖自周天。

六十九

弦後弦前處﹐月圓月缺時。抽添象刑徳﹐沐浴按盈虧。

七十

老汞三斤白﹐眞鉛一點紅。奪他天地髓﹐交媾片時中。

七十一

火候通玄處﹐古今誰肯傳。未曾知采藥﹐且莫問周天。

七十二

雲散海棠月﹐春深楊柳風。阿誰知此意﹐舉目問虛空。

七十三

人問無物累﹐天上有仙階。已解乘雲了﹐相將白鶴來。

七十四

心田無艸穢﹐性地絕塵飛。夜靜月明處﹐一聲春烏啼。

七十五

白金烹六卦﹐黑錫過三關。半夜三更裹﹐金烏入廣寒。

七十六

丹熟無龍虎﹐火終休汞鉛。脫胎已神化﹐更作玉淸仙。

七十七﹟

塞斷黃泉路﹐衝開紫府門。海蟾子﹐化鶴出泥丸。

七十八

江海歸何處﹐山巖屬甚人。成熟後﹐總是屋中珍。

七十九

呂承鍾口訣﹐葛授鄭心傳。閒言語﹐都來只汞鉛。

八十

汞鉛歸一鼎﹐日月要同鑪。須防忌﹐教君結玉酥。

八十一

采藥並交結﹐進火與沐浴。脫胎時﹐九九陽數足。

修眞十書雜著指玄篇卷三

紫﹟1庭經

翠虛眞人述

絳宮天子統乾乾﹐乾龍飛上九華天。天中妙有無極官﹐宮中萬卷指玄篇。

篇篇皆露金丹旨﹐千句萬句會一言。教人只去尋汞鉛﹐二物采入鼎中煎。

夜來火發昆侖山﹐山頭火玲月光寒。曲江之上金烏飛﹐嫦娥旣與鬥牛歡。

采之煉之未片餉﹐一气渺渺通三關。三關來往气無窮﹐一道白脈朝泥丸。

泥丸之上紫金鼎﹐鼎中一塊紫金團﹐化作玉漿流入口﹐香甜淸爽徧舌端。

吞之服之入腹內﹐藏府暢甚身康安。赤蛇蒼龜交合時﹐風恬浪靜虎龍蟠。

神水湛湛華池靜﹐白雪紛紛飛四邊。七寶樓臺十二層﹐樓前黃花深可觀。

卽此可謂鉛汞精﹐化作精髓盈關源。但去身中尋周天﹐前弦以後後弦前。

藥物平平气象足﹐天地日月交會問。虛空自然百雜碎﹐嚼破混沌輕如綿。

研來覆去成一錢﹐徧體玉潤而金堅。赤血換兮白血流﹐金光滿室森森然。

一池秋水浸明月﹐一朵金花如紅蓮。此時身中神气全﹐不須求道復參禪。

我今知君如此賢﹐知君有分爲神仙。分明指示無多語﹐默默運用而抽添。

年中采月不用年﹐月中取日月徒然。日中取時時易日﹐時中有刻而玄玄。

玄之又玄不可言﹐元來朔望明晦弦。金翁姥女奪造化﹐神鬼哭泣驚相喧。

雲收雨散萬籟靜﹐一粒玄珠種玉田。十月火候聖胎圓﹐九轉七返相回旋。

初時夾脊關脈開﹐其次膀胱如火燃。內中兩腎如湯煎﹐時乎挑動衝心原。

心腎水火自交感﹐金木問隔誰使然。黃庭一气居中宮﹐宰制萬象心掌權。

水源淸淸如玉鏡﹐孰使河車如行船。一霎火焰飛燒天﹐烏魂兔魄如微塵。

如斯默默覓眞荃﹐一條徑路入靈眞。分明精裹以气存﹐漸漸气積以生神。

此神乃是天地精﹐純陽不死爲眞人。君知如此宜修仙﹐修仙惟有金丹門。

金丹亦無第二訣﹐身中一畝爲家園。唾涕精津气血液﹐七件陰物何取焉。

坎中非腎乃靈根﹐潭底日紅牝馬奔。七返九還在片餉﹐一切萬物皆生成。

惟此乾坤眞運用﹐不必兀兀徒無言。無心無念神已昏﹐安得凝聚成胎仙。

胎仙只是交結成﹐交結惟在頃刻問。君還知有大腸回﹐正在冬至幾日前。

又言金精旣降時﹐復以何物復金精。金精只是坤宮藥﹐坤主西南爲川源。

蟾光終日照西川﹐只此便是藥之根。以時易日刻易時﹐一滴甘露名靈泉。

吞入心經衝肺腧﹐落在膀胱而成丹。丹頭不在膀胱結﹐元在膀胱卻在肝。

肝爲木液遇金精﹐逢土交結成大還。莫言此是有爲功﹐又恐斯爲著相言。

始於著相至無相﹐煉精化气气歸根。气之根本凝成神﹐方日無爲而通靈。

譬如夫婦交媾時﹐一點精血結成嬰。彼之以情而感精﹐尙且嬰兒十月成。

何況宇宙在乎手﹐身中虎嘯龍昤聲。𨿽然不見龍之昤﹐波浪髙湧千萬尋。

𨿽然不見虎之嘯﹐夜深風聲吼萬林。自乎丹道凝結後﹐以至火候烹煉足。

及於十月霜飛時﹐神鬼奔走安敢爭。一年都計十二月﹐卯酉沐浴誰敢行。

所以十月入神室﹐金鼎滿滿龍精盈。縛云捉月之機關﹐得訣修煉夫何難。

果然縛得云在山﹐又解捉住月之魂。點對此語知古人﹐何慮不把身飛升。

身之轂兮心之肉﹐心中自有無價珍。可以生我亦死我﹐旣能饑人亦飽人。

尋眞揣路求其原﹐逍遙快樂無饑寒。似此境象與證驗﹐總在一日工夫問。

工夫如此譬似閒﹐藥之不遠采不難。誰知火焰萬丈紅﹐接殺三尸玉鑪寒。

丹田亦能生紫芝﹐黃庭又以生紅精。紅精一餐永不饑﹐紫芝一服常童顏。

滿身渾是白乳花﹐金筋玉骨永不死。不死自此得功成﹐功成行滿鶴來至﹐

一舉便要登云端。

陰符髓

夫神仙﹐抱一之道者﹐上天所佑也。世不可得之﹐乃太乙含眞之元。太乙者﹐太極﹐太淵之源﹐是虛無煉神之道。一者﹐气也。人能將太乙眞气與我眞气相濟﹐包含太和﹐久而煉之﹐乃爲大丹。丹者﹐純陽也。陽者﹐天道也。故神合道聚則成形﹐散則成風﹐故與道相通。通者﹐道養气。養气者﹐神保。神﹐天道也。故日精气相濟﹐久而用火﹐乃眞气形。是謂純陽煉以身爲國﹐以心爲君﹐以精爲民。戰退陰魔﹐形者﹐鑪也。首者鼎也。精滿於腦﹐故用火煉。火者﹐陽也。息者﹐風也。以風吹火煉形神﹐形神俱妙﹐故日煉形。煉形者﹐先須存心於內﹐眞气沖和。火乃丹陽之气﹐純粹之精﹐運行不絕﹐升沈往還﹐周而復始﹐包含萬類﹐故乃丹陽也。天地者﹐陰陽之精也。天气降而復升﹐地气升而復降。天之陽晶爲日﹐地之陰晶爲月。若得斗柄之機﹐自然斡動日月運行而無休息﹐乃純陽煉神之道。天樞之上﹐天元一气注之﹐天樞之下﹐地元一气注之。天樞之中﹐陰之與陽﹐人能混之﹐上下無窮﹐與天齊年。今之人而不能知者﹐貪欲忘精﹐用心失神﹐勞形散气﹐以故冥然而死﹐故謂五賊之敗也。所謂見之者昌﹐不見則亡。五賊者﹐五行之正气也。天眞者﹐道之元也。長養萬物﹐生殺機權﹐造化之本。久而滿於體內﹐精與天眞相濟。天气降於地﹐地气接之而不相離。若能識之﹐故不死矣。廣成子日﹕吾一萬二千歲﹐皆因五行正理也。五行者﹐五藏也。水得一气﹐人腎屬於水﹐人未生之前﹐以道爲本。但人命門﹐上應北方太乙之源﹐造化之根。次生左腎此中﹐生日脈脈﹐湧騰朝元﹐下至巽坤﹐中有元基。聚四時之气﹐入於中宮﹐並而朝於頂上﹐故施行於天。頭圓象天﹐足方象地﹐中理五行之正气也。聚入絳宮﹐散而達於筋骨﹐上下而復﹐湧泉混合萬神。故乃靑陽至首﹐羣陰皆散。更用天之五行﹐正气內降﹐五行共處﹐入鼎修煉成丹﹐故不死矣。天以斗爲機﹐人以心爲機﹐天機運於陰陽﹐人機則成大道。大道者﹐無爲也。無爲性不亂﹐性不亂則神不移﹐神不移則精不散﹐精不散則气不蕩﹐气不蕩則精火相隨。精火不散﹐萬神聚於神鄕﹐在於昆侖之內﹐朝於頂上﹐始得一气之造化也。故道生一﹐一生二﹐二生三﹐三生萬物。一者﹐天地之根﹐陰陽之本﹐萬物賴此以生成﹐千靈資之以舒慘。至於髙天厚地﹐洞府神仙﹐玄象靈宮﹐神眞聖像﹐未有一物不同元气而生者也。夫未生之時﹐先受天气﹐故爲人性。然後二气相合﹐故乃成形。人能澄心﹐如天不動﹐故同天地。人心者﹐機本也。人能存其心﹐守其神﹐以心爲性﹐以气爲命。而不能行者﹐气絕命亡﹐皆因亂性散神。天道者﹐淸气也。人受一气﹐體養萬神純陽之理﹐故謂天之道。殺機者﹐造化也。龍者﹐气也。蛇者﹐火也。若運精气上下往來﹐奪天地造化﹐故日機也。若去五欲﹐動於機權﹐如天之作﹐人腎中靑陽之眞﹐爲之龜蛇﹐上通天元之气﹐呼吸而上下相應﹐起而離陸地也。廣成子曰﹕臍下一寸三分气海中有眞精一合﹐內有二經﹐左曰丹陽經﹐右曰靈陽經。二經上通於腦。其中有府﹐名日靈陽府﹐府中有二穴﹐左日太極穴﹐右日沖虛穴﹐上通天气﹐下至海元﹐故日呼吸天气下降而養眞精。上者爲龍﹐靑陽之本﹔下者爲蛇﹐則元气始也。二气相交而成大藥﹐久煉成丹﹐故不死矣。久煉神趨物外﹐故日起陸。人發殺機守於陽神﹐陰陽升降﹐天以冬夏二至﹐人以一呼一吸。呼則至於根﹐吸則至於蒂﹐一吸天气下降﹐一呼地气上騰。我以眞气運下元地气上於天﹐故曰天地返覆。天性不可亂﹐神气不可移﹐能與精气交而生萬神﹐若天地安和而長萬物。聖人內默聰明﹐外屏嗜欲﹐靜居太始之先﹐未始有巧拙之辧。三要者﹐玄牝﹑玉戶﹑金關。上通於天﹐下通於地﹐切勿眼觀心動﹐耳聽神移﹐口談气散﹐故三要動之神散也。但人心中有二竅﹐左曰玄﹐右曰牝﹐下入气海﹐上通泥丸﹐此眞相通玉戶金關夾脊相賡﹐過三關而朝北極﹐陽穴動而養眞。廣成子日﹕木去火則不灰﹐人去性則不死。火出神散﹐神散气離﹐气離身亡。國有姦久而破﹐身有邪久而死。去姦則寧﹐去邪則安。天地盜太虛﹐人蠱盜天地。蝶虹者﹐人腹之虫﹐爍我魂魄﹐亡我神气﹐散我精血﹐若能還陰陽造化之機﹐勿能害耳。聖人以機籌運﹐法造化之機﹐如是修煉天界。天以一气長養萬物﹐人受一气而生萬神。散一气以盜而死。古聖人食天气自有時﹐自調百脈﹐暢飲太和眞气﹐注想身田﹐卽得五臟淸涼﹐六府調泰﹐關節元气精神安也。廣成子曰﹕气之柔弱﹐穿筋骨﹐安精神﹐皆使關節通流﹐豈不理乎﹖神機內用﹐千變萬化﹐天運機而養萬物﹐人運機而化不窮。人知外像﹐有吉凶之兆﹐卽壽而應﹐而不知自已有神﹐乃爲神仙﹐所爲神也。日月者﹐陰陽之至晶也。周遊八極﹐寒暑相推﹐克天地之意﹐定於日月周遊之道也。日出月入﹐在於數中。數者﹐一也。一者﹐气也。聖人得之﹐通天地陰陽地理﹐固气養神不失於道﹐萬變始也。君子可以固窮﹐下士聞笑而輕命。三返在於三元﹐天元眞气居首﹐靈元眞气居中﹐本元眞气居下。精者﹐師也。心者﹐王也。身者﹐形也。三陽循於內﹐久而神自朝元﹐故不死矣。以天道而化下方萬物﹐受道所生﹐自然而然。乃大恩生不以色欲縱其心。安其心而保其气﹐造化自恩生也。剪其欲﹐正其心﹐定其气﹐守神抱一﹐至靜而日新﹐必達於源﹐至於神﹐陰陽之本也。目不視色神不移﹐神不移其气內藏﹐至樂天眞﹐終無所擾。廣成子曰﹕禽者﹐南方之烏也。人能致伏眞精力﹐久如禽飛騰太虛。不過以气而作飛仙﹐損有餘而補不足。有餘者﹐心。不足者﹐精。有餘不能損﹐則其不足不能補。補不足者﹐是害也。節欲潛形物束無味﹐有恩存焉。害中恩也。天地之理﹐聖人之機﹐至道之苗﹐萬物之本﹐陰陽之宗﹐故造化無窮。聖人於至道之精﹐我之有也。道之勃然﹐萬物自物﹐我哲耳。陰陽非勝﹐我之用勝之者﹐我神我靈。而陰陽同勝天地者﹐二气結而萬物皆同也。哲同神气﹐聖人也﹐而異於人﹐故作神仙矣。

內三要出《黃帝陰符經》

第一要者﹐頭﹐太淵也。天﹐谷神所居之位是也。上應玄都﹐萬神會集之鄕。人能開此﹐谷神自居﹐眞息自定﹐饑渴自除矣。

第二要者﹐心﹐絳宮也。人能虛心凝神﹐得神气俱定﹐息不往來﹐謂之大定矣。夫神者﹐天地之元﹐性命之本﹐日月之祖﹐龍虎之首﹐陰陽之根。每一息動四至﹐太上言﹕二十四動爲一刀﹐二百四十動爲一圭﹐故聖人謂之刀圭。

第三要者﹐在兩腎之問﹐水火之。際﹐謂之地戶。此關有神﹐謂之桃康﹐上通九天﹐下通湧泉﹐眞气聚散﹐皆從此關。故聖人言﹕天門常開﹐地戶永閉。人能會此三要﹐神气自然交結。《陰符經》曰﹕九竅之邪在此。三要正此意也。

外三要

外三要者﹐玄牝之門也。口通五臟﹐出者重濁之气﹐屬陰。一切百谷諸味﹐皆地之精﹐從口而入﹐與地相接﹐謂之地根。

鼻通六腑﹐出者輕淸之气﹐屬陽﹐接其天﹐此乃天根。太上言﹕玄牝之門﹐是爲天根。

鼻有兩竅﹐口有一竅﹐共三竅。此是神气往來之門。陽神爲玄﹐陰息爲牝。此門中有天魂地魄﹐與我神气混而爲一﹐故彊名曰玄牝﹐二物也。

修眞十書雜著指玄篇卷之三

﹟1原作『庭經』﹐當爲『紫庭經』。

修眞十書雜著指玄篇卷之四

修仙辧惑論

海南白玉蟾﹐自幼事陳泥丸﹐忽已九年。偶一日在乎巖阿松陰之下﹐風淸月朗﹐夜靜煙寒﹐因思生死事大﹐無常迅速﹐遂稽首再拜而問日﹕玉蟾事師未久﹐自揣福薄綠淺﹐敢問今生有分可仙乎﹖陳泥丸云﹕人人皆可﹐況於汝乎。玉蟾日﹕不避尊嚴之責﹐輒伸僭易之問﹐修仙有幾門﹐煉丹有幾法﹖愚見如玉石之未分﹐願得一言點化。陳泥丸云﹕爾來﹐吾語汝。修仙有三等﹐煉丹有三成。夫天仙之道﹐能變化飛升也﹐上士可以學之。以身爲鉛﹐以心爲汞﹐以定爲水﹐以慧爲火﹐在片餉之問﹐可以凝結﹐十月成胎。此乃上品煉丹之法。本無卦爻﹐亦無斤兩﹐其法簡易﹐故以心傳之﹐甚易成也。夫水仙之道﹐能出入隱顯也﹐中士可以學之。以气爲鉛﹐以神爲汞﹐以午爲火﹐以子爲水﹐在百日之問﹐可以混合﹐三年成像。此乃中品煉丹之法。𨿽有卦爻﹐卻無斤兩﹐其法要妙﹐故以口傳之﹐必可成也。夫地仙之道﹐能畱形住世﹐庶士可以學之。以精爲鉛﹐以血爲汞﹐以腎爲水﹐以心爲火﹐在一年之問﹐可以融結﹐九年成功。此乃下品煉丹之法。旣有卦爻﹐又有斤兩﹐其法繁難﹐故以文字傳之﹐恐難成也。上品丹法﹐以精神魂魄意爲藥材﹐以行住坐臥爲火候﹐以淸淨自然爲運用。中品丹法﹐以肝心脾肺腎爲藥材﹐以年月日時爲火候﹐以抱元守一爲運用。下品丹法﹐以精血髓气液爲藥材﹐以閉咽擂摩爲火候﹐以存想升降爲運用。大抵妙處不在乎按圖索駿也。若泥象執文之士﹐空自傲慢﹐至老無成矣。玉蟾曰﹕讀丹書許多年﹐如在荊棘中行﹐今日塵爭鑑明﹐雲開月皎﹐總萬法而歸一﹐包萬幻以歸眞﹐以未知正在於何處下手用功也﹖陳泥丸云﹕善哉問也。夫煉丹之要﹐以身爲壇鑪鼎鰲﹐以心爲神室﹐以端坐習定爲采取﹐以操持照顧爲行火﹐以作止爲進退﹐以斷續不專爲防堤﹐以運用爲抽添﹐以眞气燻蒸爲沐浴﹐以息念爲養火﹐以制伏身心爲野戰﹐以凝神聚气爲守城﹐以忘機絕慮爲生殺﹐以念頭起處爲玄牝﹐以打成一塊爲交結﹐以歸根復命爲丹成﹐以移神爲換鼎﹐以身外有身爲脫胎﹐以返本還源爲眞空﹐以打破虛空爲了當。故能聚而成形﹐散則成气﹐去來無礙﹐逍遙自然矣。玉蟾問曰﹕勤而不遇﹐必遇至人﹐遇而不勤﹐終爲下鬼。若此修丹之法有何證驗﹖陳泥丸云﹕初修丹時﹐神淸气爽﹐身心和暢﹐宿疾普消﹐更無夢寐﹐百日不食﹐飲酒不醉。到此地則赤血換爲白血﹐陰气煉成陽气﹐身如火熱﹐行步如飛﹐口中可以干水﹐吹气可以煮肉﹐對景無心﹐如如不動﹐役使鬼神﹐呼召雷雨﹐耳聞九天﹐目視萬里﹐褊體純陽﹐金筋玉骨﹐陽神現形﹐出入自然﹐此乃長生不死之道畢矣。但恐世人執著藥物火候之說﹐以爲有形有爲而不能頓悟也。夫豈知混沌未分以前﹐烏有年月日時﹔父母未生以前﹐烏有精血气液。道本無形﹐諭之爲龍虎﹔道本無名﹐比之爲鉛汞。若是學天仙之人﹐須是形神俱妙﹐與道之合眞可也﹐豈可被陰陽東縛在五行之中﹐要當跳出天地之外﹐方可名爲得道之士矣。或者疑曰﹐此法與禪法稍同﹐殊不知終日談演問答﹐乃是乾慧﹔長年枯兀昏沈﹐乃是頑空。然天仙之學如水精盤中之珠﹐轉灑灑地活潑潑地﹐自然圓陀陀光爍爍﹐所謂天仙者﹐此乃金仙也。夫此不可言傳之妙也。人誰知之﹐人誰行之﹖人若曉得《金剛》《圓覺》二經﹐則金丹之義自明﹐何必分別老釋之異同哉﹖天下無二道﹐聖人無兩心﹐何況人人具足﹐个个圓成﹐政所謂處處綠楊堪系馬﹐家家門閩透長安﹐但取其捷徑云耳。玉蟾日﹕天下學仙者紛紛然﹐良由學而不遇﹐遇而不行﹐行而不勤﹐乃至老來甘心赴死於九泉之下﹐豈不悲哉。今將師傳口訣﹐饅木以傳於世﹐惟此漏露天機甚矣﹐得無譴乎﹖泥丸云﹕吾將點化天下神仙﹐苟獲罪者﹐天其不天乎。經云﹐我命在我﹐不在於天﹐何譴之有﹖玉蟾日﹕祖師張平叔三傳非人﹐三遭禍患﹐何也﹖泥丸云﹕彼一時自無眼力﹐又況運心不普乎。噫﹐師在天涯﹐弟子在海角﹐何況塵勞中識人爲甚難﹐今但刊此散行天下﹐使修仙之士可以尋文揣義﹐妙理昭然﹐是乃天授矣乃何必乎筆舌以傳之哉。但能凝然靜定﹐念中無念﹐工夫純粹﹐打成一片﹐終日默默如雞抱卵﹐則神歸气復﹐自然見玄關一竅。其大無外﹐其小無內﹐則是采取先天一气﹐以爲金丹之母﹐勤而行之﹐指日可與鍾呂並駕矣此乃已試之效﹐念學仙者無所指南。謹集問答之要﹐名之曰《修仙辧惑論》云。

谷神不死論

谷者﹐天谷也。神者﹐一身之元神也。天之谷捨造化﹐容虛空﹐地之谷容萬物﹐載山川。人與天地同所稟也﹐亦有谷焉。其谷藏眞一﹑宅元神﹐是以頭有九宮﹐上應九天。中問一宮﹐謂之泥丸。又曰黃庭﹐又名昆侖﹐又名天谷﹐其名頗多。乃元神所住之宮﹐其空如谷﹐而神居之﹐故謂之谷神。神存則生﹐神去則死﹐日則接於物﹐夜則接於夢。神不能安其居也﹐黃糧未熟﹐南柯未寤﹐一生之榮辱富貴﹐百歲之悲憂悅樂備嘗於一夢之問﹐使其去而不還﹐遊而不返﹐則生死路隔﹐幽明之途絕矣。由是觀之﹐人不能自生而神生之﹐人不能自死而神死之。若神居其谷而不死﹐人安得而死乎﹖然谷神所以不死者﹐由玄牝也。元者﹐陽也﹐天也。牝者﹐陰也﹐地也。然則玄牝二气各有深旨﹐非遇至人授以口訣﹐不可得而知也。《靈樞內經》日﹕天谷元神﹐守之自眞。言人身中﹐上有天谷泥丸﹐藏神之府也﹔中有應谷絳宮﹐藏气之府也﹔下有靈谷關元﹐藏精之府也。天谷﹐元宮也﹐乃元神之室﹐靈性之所存﹐是神之要也。聖人則天地之要﹐知變化之源﹐神守於元宮﹐气騰於牝府﹐神气交感﹐自然成眞﹐與道爲一﹐而入於不死不生。故日﹕谷神不死﹐是謂玄牝也。聖人運用於玄牝之內﹐造化於惚恍之中﹐當其玄牝之气入乎其根﹐閒極則失於急﹐任之則失於蕩﹐欲其綿綿續續﹐勿令問斷耳。若存者﹐順其自然而存之﹐神久自寧﹐息久自定﹐性入自然﹐無爲妙用﹐未嘗至於勤勞迫切。故曰用之不勤。卽此而觀﹐則玄牝爲上下二源黑毋升降之正道明矣。世人不窮其根﹐不究其源﹐便以鼻爲玄﹐以口爲牝。若以鼻口爲玄牝﹐則玄牝之門又將何以名之﹐此皆不能造其妙。非大聖人﹐安能窮究是理哉﹖

陰陽升降論

天以乾道輕淸而在上﹐地以坤道重濁而在下﹐元气則運行乎中而不息。在上者以陽爲用﹐故冬至後一陽之气自地而升﹐積一百八十日而至天。陽極而陰生。在下者以陰爲用﹐積一百八十日而至地﹐陰極而陽生。一升一降﹐往來無窮。人受沖和之气﹐以生於天地之問﹐與天地初無二體﹐天地之气一年一周﹐人身之气一日一周﹐自子至巳陽升之時﹐故以子時爲日中之冬至﹐在《易》爲復﹔自午至亥陰降之時﹐故以午時爲日中之夏至﹐在易爲媾。陰極陽生﹐陽極陰生﹐晝夜往來﹐亦猶天地之升降。人能效天地蠹鑰之用﹐沖虛湛寂一气周流於百骸﹐開則气出﹐闈則气入﹐气出則如地气之上升﹐气入則如天气之下降﹐自可與天地齊其長久。若也奔驟乎紛華之域﹐馳騁乎是非之場﹐則眞气耗散﹐而不爲吾之有矣。不若虛靜守中以養也。中者﹐天地玄牝之气會聚之處也。人能一意守之而不散﹐則眞精自朝﹐元黑自聚﹐谷神自接﹐三尸自去﹐九虫自滅﹐此乃長生久視之道也。以是知眞息元气乃人身性命之根﹐深根固蒂﹐乃長生久視之道。人之有生﹐稟大道一元之气。在母胞系與母同呼吸﹐及乎降誕之後﹐剪去臍蒂﹐一點元陽棲於丹田之中﹐眞息出入通於天門﹐與天相接﹐上入泥丸﹐會於元神﹐下入丹田﹐通於元气。莊子云﹕眾人之气爲喉﹐聖人之息爲踵。踵也者﹐探根固蒂之道﹐人能屏去諸念﹐眞息自定﹐身入無形﹐與道爲一﹐在世長年。由是觀之﹐道之在身﹐豈不尊乎﹖豈不貴乎﹖

丹房法語白先生與胡胎仙

呂先生鶴頸龜腮﹐適有鍾離之會﹐石居士鹿鼻鼠耳﹐偶逢平叔之來。嘆夤綠時節之難﹐豈名利是非之比。金丹大藥﹐古人以萬劫一傳﹔玉筍靈篇﹐學者之十迷九昧。月裹烏﹐日裹兔﹐頰倒坎離﹔水中虎﹐火中龍﹐運用復娠。采先天一气作鉛中之髓﹐奪星象萬化爲汞裹之精。惟弦前弦後之時﹐乃望缺望圓之際。知之者癸生須急采﹐昧之者望遠不堪嘗。精半斤﹑气半斤﹐總在西南之位﹐砂一兩﹐藥一兩﹐實居東北之鄕。收金精木液歸於黃庭﹐煉白雪黃芽結成紫粉。《悟眞篇》所謂﹕華池神水知命論﹐又言﹕地魄天魂采之煉之﹐結矣成矣。如夫婦最初一點﹐十月成胎﹔似君臣共會萬機﹐百官列職。遇日中冬至則野戰﹐遇時中夏至則守城。都來片餉工夫﹐要在一日證驗﹐九三二八算來﹐只在姥女金訪﹔七六十三窮得﹐無過黃婆丁老﹐更不用看丹經萬卷﹐也只消得口訣一言。子之來意甚勤﹐知汝積年求慕﹐非夙生有此丰骨﹐豈一旦用是身心。自采藥以至結胎﹐從行火而及脫體﹐包括抽添之妙﹐形容沐浴之機﹐無金木問隔之憂﹐有水土同鄕之慶﹐但須溫養﹐都沒艱辛。十二時中只一時﹐三百日內在半日﹐丹田有物﹐行住坐外以無愁﹔紫府書名﹐生死輸回而不累。了然快樂﹐自此淸閒﹐這工夫向鬧裹也堪行。論玄妙﹐只頃中都交結﹐聚而不散﹐煉之尢堅。朱砂鼎﹑偃月鑪﹐何難尋之有﹖守一壇中央釜﹐惟自己而求。宜識陰陽﹐要知玄牝﹐龍精滿鼎﹐遣金童下十二層樓﹐鳳髓盈壺﹐令玉女報三千世界。此時丹熟﹐更須慈母惜嬰兒﹐不日雲飛﹐方見眞人朝上帝。

修眞十書雜著指玄篇卷之四竟

修眞十書雜著指玄篇卷之五

金丹四百字並敍

紫陽張眞人撰

七返九還金液大丹者﹐七乃火數﹐九乃金數﹐以火煉金﹐返本還源﹐謂之金丹也。以身心分上下兩弦﹐以神气別冬夏二至﹐以形神契坎離二卦。以束魂之木﹑西魄之金﹑南神之火﹑北精之水﹑中意之土﹐是爲鉆簇五行。以含眼光凝耳韻﹐調鼻息緘舌气﹐是爲和合四象。以眼不視而魂在肝﹐耳不聞而精在腎﹐舌不聲而神在心﹐鼻不香而魄在肺﹐四肢不動而意在脾﹐故名日五气朝元。以精化爲气﹐以气化爲神﹐以神化爲虛在脾不從四肢孔竅漏﹐故日無漏。精﹐故名日三花聚頂。以魂在肝而不從眼漏﹐魄在肺而不從鼻漏﹐神在心而不從口漏﹐精在腎而不從耳漏﹐意神﹑魂﹑魄﹑意﹐相與混融﹐化爲一气﹐不可見聞亦無名狀﹐故日虛無。煉精者﹐煉元精﹐非淫佚所感之精。煉气者﹐煉元气﹐非口鼻呼吸之气。煉神者﹐煉元神﹐非心意念慮之神。故此神气精者﹐與天地同其根﹐與萬物同其體﹐得之則生﹐失之則死。以陽火煉之則化成陽气﹐以陰符養之則化成金精﹐故日見之不可用﹐用之不可見。身者﹐心之宅。心者﹐身之主心之猖狂如龍﹐身之獰惡如虎。身中有一點眞陽之气﹐心中有一點眞陰之精﹐故日二物。心屬乾﹐身屬坤﹐故曰乾坤鼎器。陽气屬離﹐陰精屬坎﹐故日烏兔藥物。抱一守中﹐煉元養素﹐故曰采先天混元之气。朝屯暮蒙﹐晝午夜子﹐故日行周天之火候。木液旺在卯﹐金精旺在酉﹐故當沐浴。震男飲西酒﹐兌女攀北花﹐巽風吹起六陽﹐坤土藏蓄之數﹐故當抽添。夫采藥之初也﹐動乾坤之棄鑰﹐取離坎之刀圭。初時如雲滿千山﹐次則如月涵萬水﹐自然如龜蛇之交合﹐馬牛之步驟。殊不知﹐龍爭魂﹐虎爭魄﹐烏戰精﹐兔戰神﹐恍惚之中見眞鉛﹐杳冥之內有眞汞。以黃婆媒合﹐守在中宮。鉛見火則飛﹐汞見火則走﹐遂以無爲油和之﹐復以無名璞鎭之。鉛歸坤宮﹐汞歸乾位。眞土混合﹐含光默默。火數盛則燥﹐水銖多則濫﹐火之燥﹑水之濫﹐不可不調勻﹐故有斤兩法度。修煉至此﹐泥丸風生﹐絳宮月明﹐丹田火熾﹐谷海波澄。夾脊如車輪﹐四肢如山石。毛竅如浴之方起﹐骨脈如睡之正酣﹐精神如夫婦歡合﹐魂魄如子母畱戀。此乃眞境界也﹐非譬諭也。以法度煉之﹐則聚而不散﹔以斤兩煉之﹐則結而愈堅。魂藏魄滅﹐精結神凝﹐一意沖和﹐肌膚爽透﹐隨日隨時﹐漸凝漸聚﹐無質生質﹐結成聖胎。夫一年十有二月也﹐一月三十日也﹐一日百刻也。一月總計三千刻﹐十月總計三萬刻。行住坐臥﹐綿綿若存﹐胎气旣凝﹐嬰兒顯相﹐玄珠成像﹐太乙含眞﹐故此三萬刻之中﹐可以奪天上三萬年之數。何也﹖一刻之工夫﹐自有一年之節候﹐所以三萬刻可以奪三萬年之數也。故一年十二月﹐總有三萬六千之數﹐𨿽愚暗小人行之立躋聖地﹐柰何百姓日甩而不知也。元喪也﹐元气竭也﹐元神雜也﹐是以三萬刻﹐刻刻要調和。如有一刻差違﹐則藥材消耗﹐火候虧缺﹐故曰﹕毫髮差殊﹐不作丹也。是宜刻刻用事﹐用之不勞﹐眞气凝結﹐元神廣大。內則一年煉三萬刻之丹﹐外則一身奪三萬年之數﹐大則一日結一萬三千五百息之胎﹐小則十二時行八萬四千里之气。故曰奪天地一點之陽﹐采日月二輸之气﹐行眞水於鉛鑪﹐運眞火於汞鼎。以鉛見汞﹐名曰華池﹐以汞入鉛﹐名曰神水。不可執於無爲﹐不可形於有作﹐不可泥於存想﹐不可著於持守﹐不可枯坐灰心﹐不可盲修瞎煉。惟恐不識藥材出處﹐又恐不知火候法度﹐要須知夫身中一竅﹐名曰玄牝。此竅者﹐非心非腎﹐非口鼻也﹐非脾胃也﹐非穀道也﹐非膀胱也﹐非丹田也﹐非泥丸也。能知此之一竅﹐則冬至在此矣﹐藥物在此矣﹐火候亦在此矣﹐沐浴在此矣﹐結胎在此矣﹐脫體亦在此矣。夫此一竅﹐亦無邊傍﹐更無內外﹐乃神气之根﹐虛無之谷﹐在身中而求﹐不可求於他也。此精之一竅﹐不可以私意揣度﹐是必心傳口授﹐苟或不耳﹐皆妄爲矣。今作此金丹四百字﹐包含造化之根基﹐貫穿陰陽之骨髓﹐使煉丹之士尋流而知源﹐捨妄以從眞﹐不至乎忘本逐末也。夫金丹於無中生有﹐養徑。然金丹之生於無也﹐又不可爲頑就嬰兒﹐豈可泥象執文﹐而溺於旁蹊曲空﹐常知此空乃是眞空﹐無中不無乃眞虛無。今因馬自然去講此數語﹐汝其味之。

眞土擒眞鉛﹐眞鉛制眞汞。鉛汞歸眞土﹐身心寂不動。

眞土者﹐身中之土也。鉛汞者﹐身中之水火也。以土克水﹐則鉛可擒矣。以水克火﹐則汞可制矣。鉛水汞火皆爲眞土之擒制者﹐何哉﹖蓋綠身心俱合﹐寂然不動﹐而後土水木三者可以混融爲一﹐此乃是探藥物歸鑪鼎之內也。

虛無生白雪﹐寂靜發黃芽。玉鑪火溫溫﹐鼎上飛紫霞。

白雪須要虛空而生﹐以其無中生有。黃芽須待火養而生﹐以其火能生土﹐正如天地之間當子丑之月﹐陽气未萌﹐是物泯於無也﹐則白雪自天而下。及寅卯之月陽气漸盛﹐是靜中有動也﹐則黃芽自地而出矣。白雪黃芽旣見發生﹐則玉鑪之火但要溫養﹐自然鼎上紫霞騰空而飛﹐若火大武﹐則衝散矣。

華池蓮花開﹐神水金波靜。夜深月正明﹐天地一輪鏡。

華者﹐花也﹐花猶火也。神者﹐心也﹐心屬火也。金丹之要﹐在乎神水﹐華池卽是水火旣濟之理。水中有波﹐瑩然潔靜﹐則火裹生蓮﹐自然開花矣。若則夜半子時一陽初動。其月正明透體﹐金光照見天地之問﹐如一輪之明鏡。

朱砂煉陽气﹐水銀烹金精。金精與陽气﹐朱砂而水銀。

陽气者﹐身中一點眞陽之气。金精者﹐心中一點眞陰之精。以陽火煉之則如朱砂﹐以陰符養之則如水銀。朱砂水銀乃外物也。以外藥而比內丹﹐神仙不得已而語矣。日魂玉兔脂﹐月魄金烏髓。綴來歸鼎中﹐化作一泓水。魂主木﹐木能生火﹐故神者魂藏之。魄主金﹐金能生水﹐故精者魄藏之。苟能吸風以養神﹐吸气以養精﹐精神混合﹐調和於鼎內﹐則化爲一泓水。

藥物生玄竅﹐火候發陽鑪。龍虎交會時﹐寶鼎產玄珠。

藥物者﹐烏肝兔髓紅汞黑鉛也。皆生於玄竅之中﹐若能奮三昧之火﹐發陽鑪之內﹐則龍虎交會﹐煉金木生黃芽﹐而後產一粒之玄珠。

此竅非凡物﹐乾坤共合成。名爲神气穴﹐內有坎離精。

玄牝之竅﹐非幾間物。未有此身﹐先有此竅。不在上﹐不在下﹐不在中問﹐所謂先天一竅是也。方其生身之初﹐乾父之精﹐坤母之血﹐相共合成﹐乃神气之穴而藏水火之精。

木汞一點紅﹐金鉛三斤黑。鉛汞結丹砂﹐耿耿紫金色。

紅者﹐汞色﹐紅爲一點。黑者﹐鉛也﹐色黑﹐重三斤。金中之鉛﹐木中之汞﹐兩者凝結便成丹頭﹐更加九轉火候﹐則其色如紫金。

家園景物麗﹐風雨正春深。犁鋤不廢力﹐大地皆黃金。

家園者﹐身中之眞土也。景物者﹐身中之藥物也。迨夫一陽來復之後﹐有風以吹之﹐有雨以潤之。及至三﹟陽交泰之時﹐𨿽犁鋤不廢其力﹐而大地皆黃芽自土中而迸出也。以黃金言之﹐取其黃芽之色如金也。

眞鉛生於坎﹐其用在離宮。以黑而變紅﹐一鼎雲气濃。

眞汞產於離﹐其用卻在坎。姥女過南園﹐手持玉橄欖。

眞鉛者﹐北精之水﹐而上升於離官。眞汞者﹐南神之火﹐而下降於坎戶。鉛之與汞﹐合而爲一﹐近觀則有紅黑色﹐遠看則如玉橄欖。姥女過南園而乘龍﹐嬰兒往北地而騎虎﹐龍蟠金鼎﹐虎這丹田﹐雲從龍﹐風從虎﹐其一鼎之內藹然雲气之燻蒸矣。

震兌非東西﹐坎離不南北。斗柄運周天﹐要人會臢簇。

震兌坎離﹐非凡問之東西南北﹐乃天地之卦气也。正如斗柄之指月建﹐一日一周天﹐身中之起火符﹐頃刻一周天。若不能鉆簇五行﹐則何以同斗柄之運轉。

火候不用時﹐冬至不在子。及其沐浴法﹐卯酉時虛比。

大幾火侯﹐非子時冬至﹑午時夏至也。及其沐浴﹐非卯時春分﹑酉時秋分也。人之一身才起火﹐周天自有抽添沐浴﹐非可拘泥於四時也。

烏肝與兔髓﹐擒來歸一處。一粒復一粒﹐從微而至著。

烏肝者﹐日魂也。兔髓者﹐月魄也。擒制爲一處而以火煉之﹐日生一粒如黍米大﹐自微至著﹐積煉而成兩﹐三十日重三十八銖四素﹐三百日重三百八十四銖﹐方圓一寸而重一斤矣。

混沌包虛空﹐虛空括三界。及尋其根源﹐一粒如黍大。

夫混沌者﹐陰陽交媾也。乃是橫簇五行﹑合和四象﹐則量同虛空而虛空可包矣﹔神遊三界﹐而三界可包矣﹔推究其根元之所在﹐則起於玄牝之門﹐大如一粒之黍。

天地交眞液﹐日月含眞精。會得坎離基﹐三界歸一身。

心液下降﹐腎液上升﹐則天地交眞液矣。魂是烏之精﹐魄是兔之髓﹐則日月含眞精矣。若人曉得坎離交媾之基﹐則天門開﹐地戶閉﹐日照昆侖﹐月生滄海﹐而三界在吾一身矣。

龍從東海來﹐虎向西山起。兩獸戰一場﹐化作天地髓。

震爲靑龍﹐來從東海。兌爲白虎﹐起向西山。若使龍吟雲起而下降﹐虎嘯風生而上升﹐二獸相逢交戰於黃屋之前﹐則風雲慶會﹐自混合爲一塊髓矣。

金花開汞葉﹐玉蒂長鉛枝。坎離不曾閒﹐乾坤今幾時。

金花者﹐金精也。上有金花能開汞葉。玉蒂者﹐玉液也。下有玉蒂能長鉛枝。人能使坎離之運用不至閒散﹐則一刻之工夫可奪天地一年之數﹐能要幾多時候。

沐浴防危險﹐抽添自謹持。都來三萬刻﹐差失恐毫釐。

沐浴乃超脫之法﹐七層寶塔﹑三級紅樓﹐自下而升﹐要防危險。抽添乃朝元之法﹐陽起子初陰生午後﹐若不謹持﹐終須有失。夫一日百刻也﹐一月三千刻﹐刻刻用事﹐用之不勞﹐則十月三萬刻可奪三萬之數﹐若毫髮差殊﹐不作丹矣。

夫婦交會時﹐洞房雲雨作。一載生个兒﹐个个會騎鶴。

坎官嬰兒離官妮女﹐若得黃婆媒合而結爲夫婦﹐洞房交接﹐雨散雲收﹐便成聖胎。及至一載生兒﹐便跨鶴自泥丸官出矣。夫十个月懷胎﹐兩个月沐浴﹐共成一載矣。子注《金丹四百字》後﹐口占律詩五首。按金木水火土四首言命基﹐末一首言性基。性是命之體﹐命是性之用﹐蓋取其四象五行全藉土也。所謂鼎器﹑藥物﹑符火﹑法度﹑抽添﹑沐浴﹑結胎﹑脫體﹐皆在其中矣。用陳瑕類句﹐尙賴琢磨工﹐是予有望於先達者也。再序。

一

人身何物是金丹﹐恍惚眞陽向內觀。天上風吹淸浪沸﹐地中雷起紫雲蟠。

玉鑪夜夜烹鉛伏﹐金鼎時時制汞乾。息火不差七百二﹐泥丸霹靂覺生寒。

二

鵲橋有路透玄關﹐立鼎安鑪自不艱。四象合和憑藉土﹐三花會聚返還山。

子初運入昆侖去﹐午後周流滄海問。更待玉壺點化後﹐頂門進出換仙顏。

三

要識五行顚倒顚﹐龍居山下虎居田。巽宮吹起乾天火﹐離位開通坤地泉。

復娠抽添宜謹愼﹐屯蒙沐浴要孜專。若能識得生身處﹐十月胎完出世仙。

四

得道來來未有年﹐玄關上面打秋千。金烏偏好山頭宿﹐玉兔常居海底眠。

一气燻蒸從北起﹐三軍搬運向束邊。吾非漏泄天機事﹐切恐迷人愛亂宣。

五

曹溪教外別流傳﹐悟者何拘後與先。性地混融成一片﹐心珠圓朗照三田。

釋迦寂滅非眞死﹐達麼西歸亦是仙。但願世人明此理﹐同超彼岸不須船。

修眞十書雜著指玄篇卷之五竟

修眞十書雜著指玄篇卷之六

謝張紫陽書

白玉蟾

某稽首百拜上覆﹕祖師天臺悟眞先生紫陽眞人張君門下﹐卽日伏以入春風雨﹐萬象翠寒﹐恭惟水艸穀神天丁左右﹐龍精溢體﹐火候衝寂﹐滿室金花﹐歸根復命。嘗聞天下無二道﹐聖人無兩心。道之大不可得而形容﹐若形容此道﹐則空寂虛無﹐妙湛淵默也。心之廣不可得而比諭﹐若比諭此心﹐則淸靜靈明﹐沖和溫粹也。會萬化而歸一道﹐則天下皆自化﹐而萬物皆自如也。會百爲而歸一。心則聖人自無爲而百爲﹐自無著也。推﹐此心而與道合﹐此心卽道也﹐體此道而與心會﹐此道卽心也。道融於心﹐心融於道也。心外無別道﹐道外無別物也。所以天地本。未嘗乾坤﹐而萬物自乾坤耳。日月本未嘗離坎﹐而萬物自離坎耳。緬惟我道祖太上老君﹐曉天下以此道﹐明聖人以此心。此道之在天下﹐不容以物物﹐不容以化化。故凡物物化化之理﹐在天下而不在此道也。此道如如也﹐以此心而會此道可也。此心之在聖人﹐不容以知知﹐不容以識識之理﹐在聖人而不在此心也。此心如如也﹐以此道而會之此心可也。道此道以脈此心﹐心此心而髓此道。吾亦不知孰爲道﹐孰爲心也。但見恍恍惚惚﹐杳杳冥冥﹐似物非物﹐似象非象。以耳聽之則眼聞﹐以眼視之則耳見﹐吾恐此而名之日陰陽之髓﹑混沌之精﹑虛空之根﹑太極之蒂也。前輩不知﹐彊名日道。以今觀之﹐虹喚虹﹐作惚煉也﹔玉指玉﹐作賦砍也。此而非金丹乎﹗今夫知金丹之妙也﹐夫何用泥象之安鑪﹐著相而造鼎。謂如黃芽白雪﹐非可見之黃芽白雪﹔神水華池﹐非可用之神水華池。諭之爲鉛精汞髓﹐比之爲金精木液﹐何處烹偃月之鑪﹐何處煉朱砂之鼎﹐知此則日﹕日烏月兔也﹐天馬地牛也。乾坤本無離坎之用﹐離坎亦無干坤之體。紅鉛黑汞﹐非龍虎交媾之物乎﹖白金黑錫﹐非龜蛇交合之象乎﹖二八九三皆陰陽之異義﹐斤銖兩數乃混沌之餘事。要之配合而調和﹐抽添而運用﹐故此藥物非金石艸木之料﹐此火候非年月日時之數。父母未生以前﹐盡有無窮活路。身心不動以後﹐復有無極眞機。昨以夙綠﹐鍼芥枯骨更生﹐久侍師傍﹐幸沾法乳﹐謂﹕夫修煉金丹之旨﹐采藥物於不動之中﹐行火候於無爲之內﹐以神气之所沐浴﹐以形神之所配匹﹐然後知心中自有無限藥材﹐身中自有無限火符。如是而悟之﹐謂丹如是而修之﹐謂道鑿石以求玉﹐陶沙以取金﹐煉形以養神﹐明心以合道﹐皆一意也。所謂鉛中取水銀砂中取汞之旨也。依而行之﹐夫歡婦合。以此理而質之儒書﹐則一也﹐以此理而質之佛典﹐則一也。所以天下無二道也。天之道旣無二理﹐而聖人之心豈兩用耶﹖形中以神爲君﹐神乃形之命也﹔神中以性爲極﹐性乃神之命也。自形中之神以合神中之性﹐此謂之歸根復命也。斯道甚明矣﹐此心不惑矣。

如七返九還之祕﹐世所不傳﹐夫七返九還者﹐乃返本還源之義也。七數九數者﹐皆陽數也。人但能心中無心﹐念中無念﹐純淸絕點﹐謂之純陽。當此之時﹐三尸消滅﹐六賊乞降﹐身外有身﹐猶未奇特﹐虛空粉碎﹐方露全身也。流俗淺識﹐末學凡夫﹐豈知元始天尊與天仙地仙﹐日日采藥用而不停﹐藥物愈采而無窮也﹖又豈知山河大地與蠢動含靈﹐時時行火候而無暫停﹐火候愈行而不歇也﹖只此火候與藥物﹐順之則凡﹐逆之則聖。古語有云﹕五行顚倒﹐大地七寶。五行順行﹐法界火坑。此義也。

先師泥丸先生﹑翠虛眞人﹐出於祖師毗陵和尙薛君之門﹐而毗陵一綫﹐實自祖師杏林先生石君所傳也。石君承襲紫陽祖師之道﹐以今日單傳而觀﹐則曩者天臺一夜西華之夢﹐無非後世蒙福﹐萬靈幸甚耶﹖頃年泥丸師挈至霍童洞天﹐焚香端拜﹐杏林祖﹑毗陵祖﹐極荷呼喚﹐撫身持耳以還﹐愈增守雌抱一之意。昨到武夷見馬自然﹐口述諄諭﹐出示寶翰﹐凡四百言。字字藥石﹐仰認愛育﹐甘露灑心﹐毛骨豁然。比因妙道昭著﹐久居支提﹐玆來﹐渠以嬰兒離母之故﹐欲到靑城山省覲﹐偶綠道過石騖洞﹐遂發一念﹐附此尺書。但述金丹大藥之體如此﹐至於蕉花春風之機﹐梧枝秋雨之祕﹐碧潭之夜月﹐靑山之暮云﹐以此深妙﹐莫敢顯露也。以有天機之故。祖師一點頭否﹖杳林'毗陵﹑泥丸三師﹐想參鶴翼﹐自愧仙凡路隔﹐何日溫養事畢﹐飛神禦气﹐參陪飛舄之下﹐以備呼鸞喚鶴之役。臨紙不勝依戀﹐涕落筆端﹐恍失所措。敢乞泛紫筏﹑駕丹梯﹐儲積金砂﹐垂手羣蠢﹐不備。

謝仙師寄書詞

夫金丹者﹐采二八兩之藥﹐結三百日之胎。心上工夫﹐不在吞津咽气﹔先天造化﹐要須聚气凝神。若要行持須憑口訣﹐至簡至易﹐非色非空。無中養就嬰兒﹐陰內煉成陽气﹐使金公生擒活虎﹐令奼女獨駕赤龍。乾夫坤婦而媒假黃婆﹐離女坎男而結成赤子。一鑪火焰﹐煉虛空化作微塵﹔萬頃冰壺﹐照世界大如黍米。神歸四大﹐卽龜蛇交合之時﹔气入四肢﹐是烏兔郁羅之處。玉葫蘆進出黃金之液﹐金苗酋開成白玉之花。正當風玲月明時﹐誰會山靑水綠意。聖師口口﹐歷代心心﹐卽工黃貫穿萬卷仙經﹐但片餉工夫無窮逸樂。先明三五一﹐行九陽眞火以煉之﹔後至萬百千﹐到嬰兒寶物則成矣。銀山鐵壁﹐一錐直下﹐打開金鎖玉關﹐舉步自然無礙。見萬里是無塵之境﹐作千年永不死之人。海變桑田﹐我在逍遙遊之境﹔衣磨劫石﹐同歸無何有之鄕。玉蟾素志未回﹐初誠宿恪﹐自嗟蒲柳之質﹐幾近桑楡之年。老頰猶紅﹐如有神仙之分﹔嫩須再黑﹐始歸道徳之源。嘆古人六十四歲將謂休﹐得先聖八十一章來受用。村膺落涕﹐緘口捫心﹐從來作用功勞﹐捕風捉影﹐此日虛無﹐訣法點鐵成金。恭惟聖師泥丸聶﹑翠虛眞人﹐拓世英雄﹐補天手段﹐心傳雲雨深深旨﹐手握雷霆赫赫權。顧玉蟾三代感師恩﹐千年待眞馭﹐說刀圭於癸酉秋月之夕﹐盡坎離於乙亥春雨。

修眞十書雜著指玄篇卷之六竟

修眞十書雜著指玄篇卷之七

垂世八寶

西山許眞君述

醉思仙歌

玉皇有勸分仙職﹐龍吐露兮鳳借力。須臾立下看華夷﹐仙花未遇人未識。

吾上大羅觀世界﹐世界如同手掌大。當時不是上升忙﹐一齊攜向瀛洲邁。

若將此藥作丹田﹐烏兔交加一二年。神水才榦枝萬丈﹐早知身已屬神仙。

醉思仙﹐醉思仙﹐無事閒來謁洞天。鸞鳳別來經歲月﹐多時不跨赤龍耕。

云思島﹐鶴思天﹐萬物通生本自然。華池會飲顏如玉﹐飛躍金精臉似蓮。

神思主﹐气思元﹐無爲造化不可言。玄珠閣上收白玉﹐水精宮裏采紅蓮。

鉛思汞﹐汞思鉛﹐奪得乾坤造化權。性命都來兩个字﹐隱在仙經萬萬篇。

天思地﹐地思天﹐天地包含萬象全。雞抱卵時須日足﹐無中識有幾人觀。

水思海﹐海思源﹐衝開牛斗要循環。遊璣玉衡皆有緒﹐誰人搬運入泥丸。

心思妙﹐意思玄﹐臍問元气結成丹。谷神不死因胎息﹐長生門戶要綿綿。

朝思道﹐暮思仙﹐暗行陰隱萬神安。內交眞气存呼吸﹐自然造化返童顏。

常思善﹐莫思冤﹐善惡分明在眼前。積善之家升天去﹐積惡漂流苦海邊。

靜思哲﹐動思賢﹐若無功行豈輕傳。純陽篇裏分明說﹐一法傳人索教難。

感上帝﹐謝神仙﹐祕傳玄妙離凡綠。三淸殿裹添香火﹐日有淸風掃古壇。

檜因嫩細盤龍易﹐梧桐枯朽斷琴難。藤蘿引蔓成華蓋﹐玉笑殊無半點斑。

嶺上煙雲風浩浩﹐洞前流水響潺潺。一聲長笑淸云漢﹐步虛詞徹玉京山。

龍吟鳳舞紅霞這﹐虎嘯猿啼紫霧盤。靑龍到關徐甲放﹐白虎西升尹喜看。

師吟道徳教人悟﹐丹經須是口相傳。貪名貪利何年盡﹐爭似飲酒抱琴眠。

淸霄良夜月當午﹐又聞師訓五三言。虛度一日無一日﹐過了一年少一年。

浮嘔浪打能長久﹐石中進火豈爲堅。龍會骯珠方脫骨﹐蛻因飲露化爲蟬。

鶴因朱頂三千歲﹐龜飲理池不計年。露漿醞就逢人飲﹐仙藥長供野客飧。

萬物歸根皆復命﹐爲人學道不修丹。芭蕉雨打驚仙夢﹐覺來海水變桑田。

人生幻化如春夢﹐性命隨風瞬息問。犬猶舐鼎隨龍變﹐雞搶大藥化成鸞。

擇福地﹐揀名山﹐無爲淸爭轉心閒。符篆玉簡搜神鬼﹐劍射牛光慘慘。

寒鑪懸﹐古鏡看﹐新火玄霜滿鼎化紅蓮。大藥煉時須九轉﹐靈砂養就待三年。

纖銖分兩神仙訣﹐抽添沐浴入寒泉。一粒搶了天地壽﹐死生生死不相干。

丹成自有衝天志﹐惟畱祕訣在人間。頓悟醉思仙島去﹐洞門微掩小童看。

鸞鶴來時升紫霧﹐玉皇有劫登仙路。九玄七祖盡升天﹐更兼骨肉全家舉。

身披六銖頂簪冠﹐足履升云待移步。千年絲竹徹雲霄﹐霓曲徧仙鸞鶴舞。

上朝三淸謝聖母﹐久住人問度寒暑。較量功行可眞如﹐姓名已錄仙籍簿。

丹訣歌鍾離與呂公

知君幸有英靈骨﹐所以教君心恍惚。含元殿上水晶宮﹐分明指與神仙窟。

大丈夫﹐遇眞訣﹐須要執持心猛烈。五行匹配自刀圭﹐執取龜蛇顚倒訣。

三尸神﹐須打疊﹐進退天機憑六甲﹐知之三要萬神歸﹐來駕火龍離九闕﹐

九九道至成眞日﹐三淸四禦朝天節。气翺翔兮神垣赫﹐蓬萊便是吾家宅。

羣仙會飲樂喧喧﹐雙童引入朝元客。道心不退故傳君﹐立誓盟言親灑血。

逢人兮莫亂說﹐遇友兮不須訣。莫怪頻發此言辭﹐輕慢必有陰功折。

執手相別意如何﹐今日辭君遂作歌。說盡千般玄妙理﹐未必君心信也麼。

子後分明說與汝﹐保惜吾言上大羅。

丹髓歌三十四章薛道

一

煉丹不用尋冬至﹐身中自有一陽生。

龍飛赤水波濤湧﹐虎嘯丹山風露淸。

二

初時有如雲出洞﹐次則有如月在潭。

又似金蠶如玉笑﹐好將火候煉三三。

三

嬌如西子離金閣﹐美似嫦娥下玉樓。

日日與君花下醉﹐更嫌何處不風流。

四

井底泥蛇舞拓枝﹐窗問明月照梅梨。

夜來混沌顚落地﹐萬象森羅總不知。

五

昔日遇師親口訣﹐只要凝神入气穴。

以精化气气養神﹐煉作黃芽並白雪。

六

一年沐浴更防危﹐十月調和須謹節。服了丹砂朝玉帝﹐乘雲跨鶴登天闕。

七

烏無影﹐兔無形。烏兔只是日月精﹐烏兔交時天地永。

八

牛無角﹐馬無蹄。馬牛只是乾坤髓﹐乾坤運用坎和離。

九

龜無象﹐蛇無迹。龜蛇只是陰陽形﹐二气交會混爲一。

十

龍無翼﹐虎無牙。龍虎本來同一體﹐束鄰卽便是西家。

十一

鉛非鉛﹐汞非汞。鉛汞元在身中要求使身心寂不動。

十二

無白雪﹐無黃芽。白雪乃爲神室水﹐黃芽便是气樞花。

十三

夫眞夫﹐婦眞婦。坎男離女交感時﹐虛空無塵天地露。

十四

眞交梨﹐眞火棗。交梨喫後四肢輕﹐火棗吞時萬劫飽。

十五

夏至後﹐冬至前﹐陰陽不在此中取﹐自有神气分兩弦。

十六

水眞水﹐火眞火。依前應候運周天﹐調和煉盡長生寶。

十七

日之魂﹐月之魄﹐身中自有眞乾坤﹐緞煉丹一通透赤。

十八

天之尊﹐地之卑﹐便把天魂擒六賊﹐又將地魄制三尸。

十九

藥非物﹐火非候﹐分明只是一點陽﹐煉作萬劫無窮盡。

二十

金非兌﹐木非震﹐從來眞土應五行﹐金木自然解交並。

二十一

黑中黑﹐白中白﹐但能守黑白自現。黑白本來無二色。

二十二

金眞金﹐銀眞銀。金銀煉作紫金丹﹐自然無一斧鑿痕。

二十三

偃月鑪﹐朱砂鼎。須知抱。一守沖和﹐不必透關提玉井。

二十四

中央釜﹐守一壇。金鼎常令湯用暖﹐玉鑪不要火教寒。

二十五

玄眞玄﹐牝眞牝。玄牝都來共一竅﹐不在口鼻並心腎。

二十六

眞神水﹐眞華池﹐元气虛無難捉摸﹐元气恢漠本無爲。

二十七

煉朱砂﹐煉水銀。眞死朱砂匱水銀﹐水銀煉作明窗塵。

二十八

眞黃譽﹐眞紫粉﹐分明內鼎內鑪中﹐變化瓦石成九轉。

二十九

眞關鎖﹐眞河車﹐鐵鎖金關牢固守﹐河車運用結丹砂。

三十

眞金精﹐眞玉液。金精滿鼎气歸根﹐玉液盈壺神入室。

三十一

眞金翁﹐眞姥女。金翁姥女結親姻﹐洞房深處眞雲雨。

三十二

眞丁翁﹐眞黃婆。丁翁運火煉金花﹐黃婆瓶裹養金鵝。

三十三

眞嬰兒﹐眞赤子﹐九轉煉成十月胎﹐純陽無陰命不死。

三十四

眞陰陽﹐眞陰陽﹐陰陽都只兩个字﹐譬諭丹書幾萬章。

後序

夫煉金丹之士﹐須知冬至不在子時﹐沐浴亦非卯酉。鉛汞二物﹐皆非唾娣精津气血液也。七返者﹐返本。九還者﹐還源。金精木液遇土則交﹐龍虎馬牛總皆無相。先師《悟眞篇》所謂﹕金丹之要﹐在乎神水華池者﹐卽鉛汞也。人能知鉛之出處﹐則知汞之所產。旣知鉛與汞﹐則知神水華池。旣知神水華池﹐則可以煉金丹。金丹之功成於片時﹐不可執九載三年之日程﹐不可泥年月日時而運用。鍾離所謂﹕四大一身皆屬陰也。如是則不可就身中而求﹐特可尋身中一點陽精可也。然此陽精在乎一竅﹐常人不可得而猜度也。只此一竅則是玄牝之門﹐正所謂神之華池也。知此則可以采取﹐然後交結﹐其次烹煉﹐至於沐浴以及分胎﹐更須溫養成丹。成丹可不辧川源﹑知斤兩﹑識時日者耶﹖泰自從得師訣以來﹐知此身不可死﹐知此丹必可成﹐今旣大事入手﹐以此詔諸未來學仙者云。杳林石泰得之序。

修眞十書雜著指玄篇卷之七竟

修眞十書雜著指玄篇卷之八

修眞十戒

一者不得陰賊潛謀﹐害物利己。當行陰徳﹐普濟羣生。

二者不得殺害含生﹐以充滋味。當行慈惠﹐以及昆虫。

三者不得淫邪敗眞﹐穢慢靈黑。當守節操﹐毋使缺犯。

四者不得敗人成功﹐交離親族。當以道助物﹐令眾雍和。

五者不得讒諛賢良﹐露才揚己。當稱人之善﹐不自伐其功能。

六者不得飲酒過差﹐食肉違禁。當調气性﹐專務淸虛。

七者不得貪婪無厭﹐積財不散。當行節儉﹐惠卹貧窮。

八者不得交遊非賢﹐居處穢雜。當務勝己﹐棲集幽閒。

九者不得不忠﹑不孝﹑不仁﹑不信﹐當盡節君師﹐推誠萬物。

十者不得輕忽言笑﹐舉動非眞。

當常懷廉謹﹐以道徳爲務。凡能持此十戒﹐升爲仙官。

衛生歌並叔西山先生

世方服靈丹﹑餌仙果﹐白日而輕舉者﹐但聞而未見也。至如運气之術﹐甚近養生之道。人稟气血而生﹐《攝生論》云﹕攝生之要﹐在去其害生者﹐此明言也。予所編《去病歌》﹐蓋采諸家養生之要而爲言﹐能依而行之﹐則獲安樂﹐若盡其要妙﹐亦長年之可覬。歌曰﹕

萬物惟人爲最貴﹐百歲光陰如旅寄。自非畱意修養中﹐未免病苦爲心累。

但於飲食嗜欲問﹐去其甚者將安樂。何必飧霞餌火藥﹐妄意延齡等龜鶴。

食後徐徐行百步﹐兩手摩協並腹肚。須臾轉手摩腎堂﹐謂之運動水與土。

仰面仍呵三四呵﹐自然食毒气消磨。醉眠飽臥俱無益﹐渴飲饑飧猶戒多。

食不欲粗並欲速﹐乍可少飧相接續。若教一飽頓充腸﹐損气傷脾非爾福。

生飧枯膩筋韌物﹐自死牲牢皆勿食。饅頭閉气不相宜﹐生膾偏招脾胃疾。

鮮醬胎卵兼油膩﹐陳臭腌醴盡陰類。老衰莫欲更食之﹐是借寇兵無以異。

炙縛之物須玲喫﹐不然損齒傷血脈。晚食常宜申酉前﹐向夜徒勞滯胃膈。

注云﹕脾好音樂﹐夜食則脾气不磨﹐爲音響斷絕故也。《周禮》﹕樂以侑食。蓋脾好音聲絲竹耳。才聞﹐脾卽磨矣。是以音聲皆出於脾﹐而夏。月夜短﹐尢宜忌之﹐恐難消化故也。

飲酒莫教令太醉﹐太醉傷神損心志。渴來飲水兼飲茶﹐腰腳自玆成重膇。

注云﹕酒𨿽可以陶情性﹑通血脈﹐自然招風敗腎﹐斕腸腐滕﹐莫過於此。飽食之後﹐尢宜戒之。飲酒不宜粗速﹐恐傷破肺。肺爲五臟之華﹐蓋尢不可傷。當酒未醒﹐大渴之際﹐不及可喫水及啜茶﹐多被酒引入腎臟﹐爲停毒之水﹐遂令腰腳重墜﹐膀胱玲痛﹐兼水腫消渴攣蹙之疾。大抵茶之爲物﹐四時皆不可喫﹐令人下焦虛玲。惟飽食後喫一兩盞不妨﹐蓋能消食故也。饑則尢宜忌之。

常聞避風如避箭﹐坐臥須當預防患。況因飲後毛孔開﹐風才一入成癱瘓。

注云﹕幾坐外處﹐始覺有風﹐宜速避之﹐不可彊忍。且年老之人體竭內疏﹐風邪易入﹐始初不覺﹐久乃損人。故𨿽暑中﹐不可當風取涼﹐醉後操扇。昔有人學得壽之道於彭祖﹐而苦息頭痛。彭祖視其寢處﹐有穴當其腦戶﹐遽令塞之﹐後遂無患。

不問四時俱暖酒﹐太熱又須難向口。五味偏多不益人﹐恐隨臟腑成殃咎。

注云﹕五味稍薄令人爽﹐稍多﹐隨其臟腑各有損傷。故酸多傷脾﹐辛多傷肝。鹹多傷心﹐苦多傷肺﹐甘多傷腎。此乃五行自然之理﹐初傷不覺﹐久乃成息。

視聽行坐不必久﹐五勞七傷從此有。

注云﹕久視傷心損血﹐久坐傷脾損肉﹐久外傷肺損气﹐久行傷肝損筋﹐久立傷腎損骨。孔子所謂﹕居鈴遷坐﹐以是故也。

四肢亦欲得小勞﹐譬如戶樞終不朽。

注云﹕人之勞倦﹐有生於無﹐端不又持重執輕﹐化化終日。惟是閒人多生此病﹐蓋閒樂之人不多運動气力﹐飽食坐外﹐經豚不通﹐血豚凝滯使然也。是以貴人貌樂而心勞﹐賤人心閒而貌苦。貴人嗜欲不時﹐或昧於忌犯﹐飲食珍羞便乃寢外﹐故常須用力﹐但不至疲極。所貴榮衛通流﹐血豚調暢﹐譬如流水不腐﹐戶樞不朽

也。

外不厭跟覺貴舒﹐飽則入浴饑則梳。梳多浴少益心目﹐默寢暗眠神晏如。

注云﹕外宜側身屈膝﹐益人心气。覺宜舒展﹐則精神不散。蓋舒外則招魔引魅﹐孔子寢不尸﹐蓋謂是歟。發多梳則去風明目﹐故道家晨梳常以百二十爲數。浴多則損人心腹﹐令人倦。怠。寢不言者﹐爲五臟如鍾磬然﹐不懸則不可發聲。睡畱燈燭﹐

令人神不安。

四時惟夏難將攝﹐伏陰在內腹玲滑。補腎腸藥不可無﹐食物稍玲休哺啜。

注云﹕夏一季是人脫精神之時﹐心旺腎衰﹐腎化爲水﹐至秋乃凝﹐及冬始堅﹐尢宜保惜。故夏月不問老少﹐悉喫暖物﹐至秋卽不息霍亂吐瀉。腹中常暖者﹐諸疾自然不生﹐蓋血气壯盛也。

心旺腎衰何所忌﹐特忌疏通泄精气。寢處尢宜綿密問﹐宴居靜慮和心意。

注云﹕月令仲夏之月﹐君子齊戒﹐處鈴掩身毋躁﹐止聲色毋或進﹐薄滋味毋政和﹐禁嗜欲定心气。

沬浴盥漱皆暖水﹐外玲枕凍俱勿喜。

注云﹕𨿽盛暑衝熱﹐若以玲水洗面手﹐卽令人五臟漧枯﹐少津液﹐況沐浴乎﹖凡枕玲物﹐大損人目。

瓜茹生菜不宜人﹐豈獨秋來多瘧痢。

注云﹕茹性至玲﹐菜瓜𨿽治气﹐又能暗人耳目。驢馬食之﹐卽日眼爛。此等之物﹐大抵四時皆不可食﹐不獨夏季﹐老人尢宜忌之。

伏陽在內三冬月﹐切忌汗多陽气泄。

注云﹕天地閉﹐血气藏﹐縱有病亦不宜出汗。

陰霧之中無遠行﹐暴雨震雷宜速避。

注云﹕昔有三人冒霧早行﹐一人空腹﹐一人食粥﹐一人飲酒。空腹者死﹐食粥者病﹐飲酒者健。蓋酒能禦霜露﹑辟邪气故也。路中忽遇飄風震雷晦螟﹐宜入室避之﹐不爾損人。當時未覺﹐久則成患。

道家更有頤生旨﹐第一令人少愼志。秋冬日出始求衣﹐春夏雞嗚宜早起。

注云﹕春夏宜早起﹐秋冬任晏眠。晏忌日出後﹐早忌難嗚前。

子後寅前睡覺來﹐瞑目叩齒二七回。吸新吐故無令誤﹐咽漱玉泉還養胎。

注雲﹕水之在口日華池﹐亦日玉泉。《黃庭經》日﹕玉泉淸水灌靈根﹐子若修之命長存。達摩《胎息論》曰﹕凡服食﹐須半夜子後﹐狀上暝目盤坐﹐面東呵出腹內舊气三兩。﹐然後停息﹐便於鼻內微納淸气數口﹐舌下有二穴通腎竅﹐用舌柱上胯﹐存息少時﹐津液自出﹐灌漱滿口﹐徐徐咽下﹐自然灌注五臟。此爲气歸丹田矣。如子後丑前不及﹐但寅前爲之亦可﹐外中爲之亦可。但枕不甚髙可也。漢劃京年百二十歲﹐日甚丁壯﹐言朝朝服食玉泉﹐扣齒二七﹐名曰煉精。後漢王眞常漱舌下玉泉咽之﹐謂之胎息。孫眞人日﹕發宜多櫛﹐手宜在面﹐齒宜數叩﹐津宜常咽﹐气宜精煉。此五者﹐卽《黃庭經》所謂﹕子欲不死修昆侖爾。

熱摩手心慰兩眼﹐

注云﹕每慰二七徧﹐使人眼目自然無障翳。明目去風﹐無出於此﹐亦能補腎气也。

仍更揩擦額與面。

注云﹕頻拭額上﹐謂之修天庭﹐連髮際二七徧﹐面上自然光澤。默點者﹐宜頻拭之。

中指時將摩鼻邊﹐

注云﹕鼻莖兩邊揩二三十數﹐令表裹俱熱﹐所謂﹕灌漑中嶽﹐以潤於肺。

左右耳眼荃數徧。

注云﹕荃耳﹐卽摩耳輪也。不拘徧數﹐所謂﹕修其城郭﹐以補腎气﹐以防聾嘖也。

更能乾浴徧身問﹐按腔時須紐兩問。縱有風勞諸玲气﹐何憂腰背復拘孿。

注云﹕大幾人坐﹐常以兩手按腫﹐左右紐肩數十。

噓呵呼嘻吹及咽﹐行气之人分六字。果能依用口訣中﹐新舊有病皆可治。

聲色𨿽云屬少年﹐稍知撙節乃無愆。閉精息气宜聞早﹐莫使羽苞火中燃。

注云﹕古人以色欲之事﹐譬之淩杯以盛陽﹐羽苞以畜火。

有能操履長方正﹐於名無貪利無競。

縱向歌中未盡行﹐百行周身亦無病。

注云﹕老子云﹐善攝生者﹐陸地不遇兕虎﹐此道徳之助也。

修眞十書雜著指玄篇卷之八竟

