修眞十書玉隆集卷之三十一

海南白玉蟾著

玉隆宮會仙閣記

山圖海志﹐述符讖多矣﹔方言古語﹐於推步有焉。昔九州都仙太史髙明大使許君上升之日﹐垂語有云﹕後吾一千二百四十年問﹐五陵之內當有地仙八百人出世﹐而師出豫章﹐以郡江龍沙生塞驗之。今將如所謂矣。浦云昊君適際其逢﹐郡將聞有道以起之﹐主席玉隆爲黃冠者﹐轄四方﹐風巾雨帽﹐如蟻斯集。舊有云堂矣﹐昊君俄然視其危﹐將壓焉﹐乃撒而新之耳﹐建閣其上﹐以龍沙仙會扁之﹐仙人好樓居﹐固其所也。已而﹐紫淸白玉蟾道八桂﹐航三湘﹐浮沔江﹐歷盧阜。人言﹕玉隆爲天下第一眞仙之居﹐綿歷風雨﹐微賢主人十綱九頹。今有人焉﹐克振墜緒﹐鼎然勃興﹐帝後聞而賜之繒錢﹐侯伯見而爲之藩花﹐黃冠師咸敬慕之﹐廉頑立懦謂之昊浦云者。玉蟾曰﹕浦云君者﹐吾別已久﹐往伺謁者。至則君爲倒屣﹐茗余導行閣中﹐諭以名閣之意。且萃其徒而勉之曰﹕此西山神仙之會府﹐江漢湖海之士﹐不遠而來﹐旣以飽姻霞﹐妖風月矣。彌杖於壁問﹐外屨於戶內﹐相與婆娑﹐偃仰遊居﹐於此致身髙明﹐寓目閒曠。可以詩﹐蒼崖白雲皆句也﹔可以酒﹐紅泉碧芝皆味也。淡姻芳艸﹐可以入吾畫﹔古藤怪木﹐可以入吾書。幽禽晝啼﹐琴自橫膝﹐寒烏夜語﹐笛自橫欄。人靜院探﹐劍或嗚匣﹔荼淸香玲﹐棋或敲枰。點易曉窗﹐丹砂研露﹐橫經午案﹐寶磬傳風。塵累不能擾其天眞﹐是非不能汨其聽瑩。信起居爲適之安矣﹐亦盍龍沙之識乎﹖逆其數但百﹐數寒暑而近﹐有能爭先快睹﹐勇悟漸修﹐內以煉三龍四虎之精華﹐外以陶七烏九蟾之造化﹐窮理盡性以至命﹐積眞累气以成精﹐則第神仙八百之選﹐爲無難矣。苟尙有意當世﹐用力斯民﹐下嵩髙﹐上兵書﹐講王道﹐待韶金馬門﹐追蹤柱下史﹐則固不得而畱者也。若但以樓居自娛﹐玩歲愒日﹐非特爲修仙學道者之憂﹐抑亦爲主盟斯道者之羞。諸君盍簪宜相勉旗。眾心納而首肯之。噫﹐余自戊寅迄今﹐已三過西山矣﹐仙凡參肩﹐不可測識﹐髙憑此閣﹐悠然興懷。蚓今因君之相期望者如此﹐又安知豫章之師不在玆乎﹖並錄其勸進之語﹐而爲之記。

合皂山崇眞宮昊天殿記

竊聞道包坱兒﹐實在乎象帝之先﹔气運堪輿﹐最髙者昊天之極。宅妙有玄眞之國﹐殿彌羅無上之都﹐豁落光明﹐渺渺紫金﹐云梵之闕﹐恢宏湛寂﹐蒙蒙碧漢﹐玉淸之宮﹐位奠太微﹐尊居大有﹐是爲上聖。允號無宗﹐直玄範而總制十方﹐妙化機而統臨三界。載攻南郊之典﹐昔有園丘之壇﹐其在道家﹐尢當祀事﹐莫謂無聲之載﹐盍存臨汝之誠。合皂山福地崇眞宮﹐舊有殿帝之所﹐𨿽麗不華﹐似簡而陋﹐方謀撒而新之﹐淸江湖山楊舜臣者﹐崇道欽天之士﹐慨然捐𦇤奇伍阡絡﹐獨易其舊而更建焉。梓人執輿輪之役﹐陶氏運涎號之工﹐始酈於壬申之冬﹐訖工於乙亥之秋﹐首尾四年﹐經營萬力﹐偉哉﹐亦難事也。嘉定庚辰維時季暑﹐予來合皂山﹐適沖妙師朱季湘轄官﹐遂以前此六年新昊天之殿爲告﹐俾予記之。予自惟陶洪景爲帝作記﹐李賀爲帝作《玉樓記》﹐顧無陶李淸偉之文﹐亦切慕之﹐且語沖妙曰﹕夫上帝之居﹐百千萬重道气﹐千二百官君﹐結空爲天﹐凝梵爲城﹐混合三營以爲樓臺﹐變化九霞以爲官室。靄垣而霓壤﹐霹樓而雷涎﹐飛廉督瑛桂瓊槐之材﹐璽匯黑嘐蘭珊茨之事﹐操禳而璜撩﹐琨楝而球楹。森輿衛於彤瓢之墀﹐萃干羽於紫扉之陛﹐環妃嬪如玉林之媚﹐羅班聯如瓊苑之繁﹐火鈴天丁侍其軒﹐金精猛獸據其戶﹐上有九旋麒麟之電鑰﹐下有五琛懈露之霞關。烹瑤鸞之膏以飼瑯庭雪色玉精之蟾﹐擘瓊虎之膽以餵琳臺雲光金花之兔。

玉蛾鼓云瑟之夕﹐瓊姬舞霓裳之晨﹐八鸞嘯歌於庾廖﹐九虎飛嗚於間闔﹐入則閒羽舉鳳輦於琛綰﹐出則飄霞衣鶴襲於瑤池。燕遊玉京﹐蟆怡金闕﹐物物自化﹐事事無爲﹐人享拾麻之年﹐壽等拂石之劫。此特記其髻髴﹐今舜臣所以爲帝之離宮者﹐實依稀之。若夫寶殿淵深﹐云寵岌業﹐禦容英粹﹐玉座委蛇。地皆砌以花磚﹐壁皆粉以銀液﹐中邊供具﹐左右羽儀﹐下甃鳳墀﹐上陳鴛瓦﹐千楹耀日﹐萬拱凝姻﹐髙聳溟蒙﹐雄壓曬幸﹐丹光紫氛之麗﹐朱扉黃合之嚴﹐羽士有所歸心﹐名山爲之增气。以世俗而言之﹐獻豆粥麥飯者﹐天子嘉之﹐納粟者爵之﹐貢馬官之﹐𨿽玉帝髙髙在上﹐其視甚微﹐其聽甚卑﹐則舜臣蒙福之報﹐宜何如也。夫以上帝之徳﹐不可明言。開天執符﹐長禦延康之歷﹔含眞體道﹐默膺混沌之圖﹐且蚩蚩蠢蠢﹐林然於天地之問者﹐豈知乎帝力哉﹖嘗謂至髙之天﹐能降自求之福﹐鱔能謁斗﹐獺能祭天﹐況人也乎﹖沖妙曰然。是年七月朔﹐瓊山白玉蟾敬於殿中書。

湧翠亭記

騷翁逸人﹐品藻山水﹐平章風月﹐皆曰﹕江南山水窟﹐江西風月窩。嘉定戊寅﹐瓊山白玉蟾攜劍過玉隆﹐訪富川﹐道經武城。雙亮淩姻﹐一龍批月﹐憩武城之西﹐望大江之東﹐撫劍而長呼﹐顧天而長嘯。環武城皆山也。蒼崖翠壑﹐靑松白石﹐寒猿叫樹﹐古澗生風﹐峭壁數層﹐斷岸千尺﹐翼然如舞天之鶴﹐婉然如罩姻之龍者﹐柳山也。白蘋紅寥﹐紫竹蒼沙﹐魚浮碧波﹐鷗臥素月﹐瑁璃萬頃﹐舢鱸千梭﹐窈然如霞姬之被﹐湛然如湘娥之谷者﹐修江也。山之下而江﹐江之上而亭﹐亭曰湧翠﹐蓋取束坡山爲翠浪湧之句。觀其風物﹐披其景象﹐如章貢之郁孤臺﹐如潯陽之琵琶亭者﹐湧翠亭也。飛單際天﹐倒影蘸水﹐天光水色﹐上下如鏡﹐姻柳云絲﹐髙低如幕。綠窗漏蟾﹐朱檐咬雨﹐華橡躍鳳﹐鱗瓦鋪鴛﹐四榻無塵﹐一問如畫﹐玉欄截勝﹐銀海凝淸。鷗鷺不驚﹐龜魚自樂﹐適其酒量﹐任其詩懷者﹐亭中人也。若夫風開柳眼﹐露浥桃腮﹐黃鵬呼春﹐靑烏送雨﹐海棠嫩紫﹐芍藥嫣紅﹐宜綠柳噪絲﹐龍孫脫殼﹐鳩婦喚晴﹐雨釀黃梅﹐日蒸綠李﹐宜其夏也。槐陰未斷﹐躊信初來﹐秋英無言﹐曉露欲結﹐薄收避席﹐靑女辦裝﹐宜其秋也。桂子風髙﹐蘆花月老﹐溪毛碧瘦﹐山骨蒼寒﹐千崖見梅﹐一雪欲臘﹐宜其冬也。復何所宜哉﹖朝陽束杲﹐萬山靑紅﹐夕烏南飛﹐旱木紫翠﹐桐花落盡﹐相子燒殘﹐閒中日長﹐靜裹天大﹐漁舟唱晚﹐樵笛驚霞。有時而琴﹐胸中猿咽﹐指下泉悲﹔有時而棋﹐剝啄玉聲﹐縱橫星點﹔有時而書﹐春蛇入艸﹐暮瘍歸蘆﹔有時而畫﹐溪山攺觀﹐艸木生春。以此淸興﹐以此淸幽﹐收入酒生涯﹐擁歸詩世界﹐蓋有得於斯亭﹐而不知有身世矣。山光浩蕩﹐江勢澎湃﹐松聲如濤﹐月華如水﹐螢火萬點﹐俯仰浮光﹐禽簧一聲﹐前後應和﹐飛靑舞碧﹐凝紫流蒼﹐於是而日﹕湧翠。蘆灣不盡﹐亮渚無窮﹐挽回亭前﹐酌以元酒。招入酒裹﹐詠入新詩﹐名公巨儒﹐鱗局疊副﹐騷板如櫛﹐峻韻如霜﹐前者唱﹐後者和﹐長篇今﹐短篇古﹐亦莫罄其趣也。最是春雪浮空﹐髙下玉樹﹐夜月浸水﹐表裹冰壺。漁歌斷處﹐碧芷浮天﹔帆影落時﹐綠蕪漲岸。菇蒲蕭琴﹐舟楫往來﹐中其樂自無窮也。作亭者誰﹖李亞夫也。一日﹐桐城譚元振﹑上淸黃日新﹐與余抱琴而憩其上﹐風吹鶴袂﹐人訝水仙﹐盤磚數篇﹐酣腌百盞﹐月影在地﹐馬僕候門﹐援筆不思﹐聊述山水風月之滋味耳。知此味者﹐然後可以觴詠乎﹖斯亭主人曰﹕然。予亦酩酊﹐明日追思﹐世事如電沬﹐人生如雲萍﹐蓬萊在何處﹐黃鶴杳不來﹐抱琴攫劍﹐復起舞於亭之上。神霄散史書。

心遠堂記

鶴爲靈禽也﹐何以艸於鸛鴦哉﹖而且與之巢丘原﹐飽稻梁﹐其視泉禽﹐等也。翩然離姻霞﹐絕風埃﹐賓靑霞﹐翺碧落﹐則靈於鸛鴦遠矣。蓮爲華妙也﹐何以族於菱英哉﹖且與之雜霞蛭﹐混伽泥﹐其視艸華﹐並也。嫣然拔沮汝﹐濯淸泠﹐媚銀狀﹐艷玉井則妙於菱英多矣。若夫老聰官於柱下﹐莊周祿於漆園﹐張魯侯於闈中﹐許遜宰於旌陽﹐梅福尉於南昌﹐當是時無以異於人也。逮其精於內固﹐密行外充﹐隱化淪景﹐躡梵登晨﹐駕麟龍﹐笞鸞鶴﹐乘雲禦气﹐嘯風鞭霆﹐登昆侖﹐參沈寥﹐方且動心駭目﹐驚而訝之﹐思而慕之。朱買臣見棄於其妻﹐蘇秦見侮於其嫂﹐無怪也﹐始其和光混俗之時﹐若甚側微而恥其己不若人﹐似或加狎而侮之﹐至於驚人可喜之事﹐則旱驚若蜃﹐聚嘆如鼠。殊不知﹐身羈樊籠﹐志在霄漢。吁﹐鴻飛冥冥﹐弋人何慕焉﹔籬下燕雀﹐徒自啾啾耳。然聖人初何嘗求異於人﹐亦未始自表見於世也。魚欲異旱魚﹐捨水躍岸則死﹐虎欲異艸虎﹐捨山入市則擒。然𨿽與之融然相忘﹐奉然俱化﹐其所以詣入者﹐遠甚於彼矣。陶淵明當劉氏代晉之季﹐恥爲斗米之所折腰﹐去而歸柴桑﹐終日娛心於酒﹐是欲忘世者也﹐醉夢物我﹐糠枇天地﹐湛然無營﹐泊然不謀﹐故其時文超邁羣俗。合皂黃冠朱君季愈﹐卽淸江之邑人﹐父兄皆簪纓人﹐獨君遼然﹟而老氏是祖。志趣飄逸﹐不可測識﹐兩轄官事﹐數攜琴劍詣京華﹐所至權貴皆倒屜之﹐上方紫其倨﹐錫其沖妙之號﹐今太極葛仙翁四十代劍印符錄之壇屬以之。凡於金汞龍虎之書﹐六壬八門三甲五雷之文﹐尢所精煉﹐能詩書禮樂﹐且碧瞳紅頤﹐端是風流表物也。卽城陘之龍源﹐重興善淵觀﹐以徒黃花鎰主之﹐何巨源副焉。觀之方丈﹐采陶詩心遠之句以扁云﹐諉予記而文之。夫心者﹐澄之不淸﹐撓之不濁﹐近不可取﹐遠不可捨﹐寂然不動﹐感而遂通﹐大包乾坤﹐小入芥粟﹐如玉蓮之不水﹐如雲之已天﹐飄然如濯水之魚﹐超然如跨山之虎﹐飄然如際云之鴻﹐貧賤不能移﹐富貴不能屈﹐居山林𨿽則推靜﹐處市井未常稍喧﹐所謂在俗元無俗﹐居塵不染塵者也。朱君悟大隱居廛之說﹐知心遠地自偏之句﹐曲肱蓮連﹐箕坐習習﹐有詩可嗚﹐有捲可執﹐初非蹈世紛而嬰維摯也。業幾不受塵﹐松窗困白晝﹐老樹蒼藤之在合﹐平沙遠水之在壁﹐若顚崖狠谷﹐迅瀨哀湍﹐平蕪野封﹐虹根蛟幹﹐風昏露曉﹐月夜星天﹐不出戶庭﹐盡在圖籍。心慵眼飽﹐臉酣耳熱﹐款門無擺讖之客﹐橫軒有狡睨之鼎﹐解衣盤磚據枕沈酣﹐是非不到心﹐寵辱不到耳﹐韜形於橐鑰﹐融神於宇宙﹐履大塊黍米﹐望長河如建瓴﹐眼纈己收﹐心花爲寂﹐天宇奉定﹐虛白髮﹐對境無心﹐對心無境﹐己絕雲霄矣。於是朝朝暮暮﹐師老莊友﹑張許之與陶淵明相領會於形影之外﹐又何須猿鶴之與居﹐麇鹿之與鄰﹐而後違心遠哉﹖世之人或以蘇﹑朱如上說﹐以爲如何者不足﹐靜中冷眼朱一笑耳﹐世事淡如一杯水也。嗟夫﹐心一也﹐人自歧之﹐所謂若褻於利祿之途﹐無得而遠矣。有如瓊蹙瓢零之士志在楓晨﹐有如孤迥峭拔之士志在煙霄﹐是皆其心遠也。然不若四境紅塵﹐萬龜靑煙﹐處此闤闠﹐寂若林泉﹐己如隔驀。逢莢弱水之遠﹐自非心了﹐如君者能之﹐均一元耳﹐未可量也。或問遠之義何如﹖曰﹕空中之塵﹐若霏雪而未嘗見﹔牀下之蟻﹐若鬥牛而末嘗聞苟能悟﹐言一室之髙﹐俯仰宇宙之大﹐有所見聞﹐則其心愈云泥矣。君字師韓敬爲之記

牧齋記

合皂黃冠師劉貴伯﹐以牧名齋﹐屬予爲記。予聞知黃帝呼牧馬童子爲天師﹐釋迦指牧牛小兒爲菩薩﹐乾馬坤牛﹐何以牧之聖人﹖故曰﹕謙以自牧物之爲義。牧羊則先去敗艸﹐故無觸藩之虞﹐塞翁之於牧也﹐初何容心於得失哉﹖天子置覃牧以牧民﹐均義也。貴伯詩甚騷而以懶辭﹐酒甚寬而以醉辭﹐華甚敏而辭以不智﹐琴甚淸而辭以不古﹐能煉內丹﹐能役五雷﹐皆以不知爲辭﹐其謙謙如此﹐是自牧也。不勞鞭繩﹐蓋以馴熟矣。僧家所謂人牛俱失﹐道家所謂翁馬兩忘﹐孰爲牧之﹖蓋自牧也﹐貴伯得之矣。

修眞十書玉隆集卷之三十一竟

修眞十書玉隆集卷之三十二

海南白玉蟾著

聽趙琴士嗚弦

我尋屏迹到猿啼﹐云滿山前花滿溪﹐髙峯壁立七十二﹐風生兩腋天可梯。

練師兩鬢束風黑﹐鉗天不流月光白﹐檐牙咬雨昨已晴﹐松喔張空夜琴瑟。

興濃抱石玄以輕﹐得意七弦橫玉繩﹐膝頭指弄響玲玲﹐燦然奪目三十星。

初如雨滴芭蕉夜﹐久坐梧桐猿嘯罷﹐宛然幽澗聽嗚泉﹐偶雜修篁戛淸夏。

先疑易水渡刑軻﹐已轉似勸無渡河﹐美人金帳別項藉﹐壯士鐵笛吹孟婆。

不然雙雉兩南北﹐或者婦牽蘇武服。弦中何似湘妃怨﹐指下爲甚昭君哭。

又非狀下感蠟峭﹐更匪胡茄叫晚秋﹐自然瘍聲下遙塞﹐忽覺蟬噪過南樓。

君休彈終我畏聽﹐滿懷今古興亡病﹐蒼梧云愁虞舜遠﹐鼎湖云出軒轅玲。

一聲一聲復一聲﹐不管世問銀髮生﹐彈盡天涯夕陽影﹐又向山中彈月明。

胡長卿﹐去已久﹐韓飛瓊﹐無此手﹐玉帝聞未曾﹖人間空白首。

柳花霏霏滿江城﹐城外海棠紅淚傾。恐君餘思更未已﹐爲我春晝聞晴鶯。

贈方壺髙士

蓬萊三山壓弱水﹐烏飛不盡五雲起。紫麟曉舞丹丘云﹐白鹿夜嗜黃芽藥。

浩浩神風碧無涯﹐長空枯水三千里﹐中有一洞名方壺﹐玉顏仙翁不知幾。

上帝賜以英瓊瑤﹐縫芝緝懈佩蘭芷﹐戲吹云和下朱塵﹐還煉五雲長不死。

丹砂益駐長紅容﹐玉石弗礪愈白齒。醉飛呈步躡星辰﹐時把葫蘆桔鬼神。

早曾探出天地根﹐寸田尺宅安昆侖。安知我卽劉晨孫﹐不復更覓桃花源。

或者卽戽身﹐建州武夷有藏巖﹐有老仙劉戽。

豈復別尋會仙村。在武夷第九曲。

一閉目頃遊六合﹐坐裹汗漫詣渾淪。何必裹糧圓嬌外﹐寧又遠泛聞風津。

云屏煙障只笑傲﹐姻猿露鶴與相親。

君不見﹐剛風浩气截碧落﹐上嚴天關九屏惡﹐俯視萬方萬聚落。

絲長歲月能幾時﹐米大功名安用爲﹖不將世界寄一粟﹐便請芥子納須彌。

初從螺江問艸屨﹐已判此身輕似葉﹐及其流湘過衡嶽﹐一笑江山闊如碟。

如今坐斷姻霞窩﹐已誦束皇太乙歌。不作竹宮桂館夢﹐柰此四海黃冠何。

夜來坐我酌桂醁﹐不敢起舞賓云曲。何年踏踏去方壺﹐我欲騎風後相逐。

贈蓬壺丁髙士琴詩

瓠巴騎鯨上天去﹐伯牙成連亦千古。淺世斷無鐘子期﹐弦中妙意爲誰舉﹖

春風春雨滿瀟湘﹐人在蓬窗閉竹房﹐竹裹鵑啼喉舌冷﹐花問鶯宿夢魂香。

客從漓沅下衡嶽﹐滿懷詩愁無處著﹐請君拂去水晶塵﹐渝茗一了憮然作。

道人問予若爲情﹐伊弦賡兮予莫聽。一春十病九因酒﹐三月都無二日晴。

倪首沈吟聲一曲﹐吟狙一罷撚撥續。初如雪泉漱嗚玉﹐已轉忽如雨簌簌。

於中亦有蟠峭嗚﹐獎忽變作玲猿聲。始疑刻軻渡易水﹐乃是湘妃夜涕零。

昔從撫斷南風了﹐美裏幽人始能曉﹐可嘆壇中苦杏花﹐山髙水寒卽聲杳。

道人此意非人問﹐笑詠洞章鏘佩環。能令鳳舞下丹漢﹐云裹大地垂頭看。

世問雞虫互得失﹐只好牧羊坐花石。何爲兒女饅呢呢﹐候虫時嗚徒戚戚。

輸君朝朝在翠微﹐鶴已睡去人不知。笑思古今一俯仰﹐彈到千山月落時。

君知否﹐梧桐枝上雙燕語﹐盡將萬事等風絮。

琴中日月何修閒﹐肯使事逐孤鴻度。

南嶽九眞歌題毒寧沖和閣

笑攜魏王大瓠落﹐往觀洞庭張帝樂。醉騎人風訪廣謨﹐九天之上無南嶽。

我尋九眞誚冥漠﹐亂雲深中湧樓閣。玉帝昔詔陳興明﹐雙童前吹紫鸞笙。

尹君道全膠後塵﹐先殿後衛森火鈴。皓首惠度甚姓陳﹐卻立虹橋叫霜鷹。

施友燦然索天笑﹐露玲松寒月華皎。無人爲呼張法要﹐萬山猿啼夜虎嘯。

張復有若如珠少﹐煉得身形成鶴瘦。我今只憶徐靈期﹐漱煉華池灌玉芝。

天柱峯頭鳳鄧郁﹐旦旦黃芽飼白龜。玉仙靈輿昔無期﹐想跨九鳳衣羽衣。

香火在帝去已久﹐玉筍亦九門亦九。壇上仙翁何仙良﹐爲問渺茫再來否﹖

朝粵莫梧儻可到﹐泠然來此全樓居。

修眞十書玉隆集卷之三十二竟

修眞十書玉隆集卷之三十三

海南白玉蟾著

旌陽許眞君傳

眞君姓許氏﹐名遜﹐字敬之。曾祖玫﹐祖玉﹐父肅。世爲許昌人﹐髙節不仕﹐穎陽由之後也。父漢末避地於豫章之南昌﹐因家焉。昊赤烏二年己未﹐母夫人夢金鳳街珠墜於掌中﹐玩而吞之﹐及覺﹐腹動﹐因是有娠而生眞君焉。勾曲山遠遊君邁﹐護軍長史穆﹐皆眞君再從昆弟也。眞君生而穎悟﹐姿容秀偉﹐少小通疏﹐與物無性。嘗從獵﹐射一唐鹿﹐中之子墮﹐鹿母猶顧舐之﹐未竟而斃。因感悟﹐卽折棄弓矢﹐克意爲學。博通經史﹐明天文﹑地理﹑歷律﹑五行﹑讖緯之書﹐尢嗜神仙修煉之術﹐頗臻其妙。聞西安昊猛得至人丁義神方﹐乃往師之﹐悉傳其祕﹐遂與郭璞訪名山﹑求善地﹐爲棲眞之所﹐得西山之陽逍遙山金氏宅﹐遂徙居之。今逍遙福地玉隆萬壽宮是也。金氏見爲神﹐後有傳。日以修煉爲事﹐今有丹井。藥臼存焉。不求聞達﹐鄕黨化其孝友﹐交遊服其徳義。嘗有售鐵燈檠者﹐因夜燃燈﹐見有漆剝處﹐視之金也﹐翌日訪主還之。人有饋遺﹐苟非其義﹐一介不取。郡舉孝廉不就﹐朝廷屢加禮命﹐不得已﹐乃於太康元年﹐起爲蜀郡旌陽縣令﹐時年四十二。視事之初﹐誡吏胥﹑去貪鄙﹑除煩細﹑脫囚摯﹐悉開諭以道﹐吏民悅服﹐咸願自新。發摘如神﹐吏不敢欺。其聽訟﹐必先教以忠孝﹑慈仁﹑忍愼﹑勤儉﹑近賢﹑遠姦﹑去貪﹑戢暴﹐具載文誠﹐言甚詳悉。復患百里之遠﹐難於戶曉﹐乃擇秀民之有徳望與耆老之可語者﹐委之勸率﹐故爭競之風日銷﹐久而至於無訟。先是歲饑﹐民無以輸租﹐郡邑繩以法﹐率多流移。眞君乃以靈丹點瓦礫爲金﹐令人潛座於縣圃。一日﹐籍民之未輸者咸造於庭﹐詁責之﹐使服力役於後圃﹐民鉆地獲金﹐得以輸納﹐遂悉安堵。鄰境流民慕其徳惠﹐來依附者甚眾﹐遂至戶口增衍。屬歲大疫﹐死者十七八﹐眞君以所授神方拯治之﹐符呎所及﹐登時而愈﹐至於沈愈之疾﹐無不痊者。傳聞他郡﹐病民相繼而至者﹐日且千計﹐於是標竹於郭外十里之江﹐置符水於其中﹐俾就竹下飲之﹐皆瘦。其老耄贏疾不能自至者﹐汲歸飲之﹐亦獲痊安。蜀民爲之謠呂﹕人無盜竊﹐吏無姦欺﹐我君活人﹐病無能爲。其後江左之民亦來汲水於旌陽﹐眞君乃呎水一器﹐置符其中﹐令持歸置之江濱﹐亦植竹以標其所﹐俾病者飲之﹐江左之民亦良愈。今號蜀江。亦名錦水﹐今屬瑞州髙安縣。眞君任旌陽旣久﹐知晉室將亂﹐乃棄官束歸。旌陽縣屬漢州﹐眞君飛升之後﹐韶攺爲徳陽﹐表眞君之徳及民也。尋移縣治於西偏﹐而以故地爲觀﹐今號旌陽觀。蜀民感其徳化﹐無計借畱﹐所在立生祠﹐家傳畫像﹐敬事如神明焉。啟行之日﹐贏糧而送者蔽野﹐有至千里始還者﹐有隨至其宅﹐願服役而不返者﹐乃於宅束之隙地﹐結茅以居﹐狀如營壘﹐多攺氏族﹐以從眞君之姓﹐故號許家營焉。其遺愛及民有如此者。眞君嘗至新昊﹐憩於相林﹐忽有女童五人各持寶劍來獻﹐眞君異而受之。其地今爲植林觀。旣而偕至眞君之第﹐惟日擊劍自娛﹐人莫能測。眞君識其劍仙也﹐常禮遇之﹐卒獲神劍之用。眞君飛升之後﹐遂隱於首值相之下﹐因號橋樹仙童。旣而與昊君遊於嵩陽﹐聞鎭江府丹陽縣黃堂靖有女師諶姆多道術﹐遂同往致敬﹐叩以道妙﹐姆曰﹕君等皆夙稟靈骨﹐仙名在天。然昔孝悌王自﹟１上淸下降﹐化度人世﹐示陳孝道﹐初降兗州曲阜縣蘭公家﹐謂公曰﹕後晉代當有神仙許遜傳吾此道﹐是爲眾眞之長。畱下金丹寶經﹐銅符鐵券﹐令公授吾﹐使掌之以俟子。積有年矣。吾復受孝道明王之法﹐亦以孝爲本。子今來矣﹐吾當授子。乃擇日登壇﹐依科明授﹐闡明孝道﹐誓戒丁寧﹐出銅符﹑鐵券﹑金丹寶經並正一斬邪之法﹑三五飛步之術﹐諸階祕訣﹐悉以傳付許君。今序明法﹑五雷法之類﹐皆時所授也。顧謂昊君曰﹕君昔以神方爲許君之師﹐今孝道明王之道獨許君得傳﹐君當返師之也。況《玉皇元譜》君位玄都禦史﹐許君位髙明大使﹐總領仙籍﹐品秩相遼﹐又所主十二辰配十二國之分許君玄楞之野﹐於辰爲子﹐統攝十二分野﹐君領星紀之邦﹐於辰爲丑耳﹐自今宜以許君爲長也。二君禮謝訖﹐辭行﹐眞君方心期每歲必來謁姆﹐姆覺之﹐曰﹕子勿來﹐吾卽還帝鄕矣。因取香茅一根﹐南望擲之﹐曰﹕子歸認茅落處﹐立吾祠﹐歲秋一至足矣。二君還﹐首訪飛茅之迹﹐尋於所居之南四十餘里得之﹐已叢生矣。遂建祠宇﹐亦以黃堂名之﹐今號崇眞觀。每歲仲秋之三日﹐必往朝謁焉。初﹐眞君往訪飛茅﹐路傍見陂水淸澈﹐爲之少憩﹐曰﹕憩眞靖。今淸波林憩眞觀是也。又見鄕民盛烹宰以杞神﹐且相詫曰﹕祭不腆﹐神怒﹐降禍矣。眞君曰﹕怪祟敢爾耶。夜宿於逆旅﹐召風雷伐之﹐拔其林木﹐明日告其里人曰﹕妖社已驅﹐毋用祭也。今其地有廢社﹐人不祭也。又見負擔遠汲者滿道﹐乃以杖刺社前涸澤﹐出泉以濟之﹐𨿽旱不竭。今大澤村紫陽靖石井也。明日登山巓﹐指山腰之泉壇曰﹕是有異物藏焉﹐後將爲孽﹐遂立壇靖以鎭之。今每歲朝﹐諶姆必憩於此﹐號龍城觀。乃渡小蜀江﹐今名黃湖口。抵江幹之肆﹐主人宋氏𨿽貧﹐而迎接甚敬﹐眞君戲畫一松於其壁而去﹐其家卽日市利加倍。後江漲潰堤﹐市捨俱漂﹐惟松壁不壞。今名松湖市﹐宋氏見廟食於其地。眞君嘗煉神丹於艾城之黃龍山﹐山揪有蛟魅﹐護衛淵藪﹐輒作洪水﹐欲漂丹室﹐眞君遣神兵擒之﹐釘於石壁。今有釘蛟石猶在。丹成﹐祭於幕阜葛仙公石室﹐遂至修州﹐愛其湍急而味堅﹐乃取神劍磨於澗傍之石。今在修川梅山﹐後人於其處立觀﹐以表聖迹。今號旌陽觀。尋渡水登秀峯﹐今號旌陽山。爲壇於峯頂﹐以醮謝聖帝﹐乃服仙丹。昊君居近焉﹐溪南有仙村曰昊仙觀﹐卽昊眞君故居也。遂造吳老之宅。過西安縣﹐今分寧也。縣社伯出謁﹐眞君請其地分﹐有妖物爲民害者﹐其神匿之。眞君行過一小廟﹐廟神其神姓毛﹐兄弟五人﹐今號葉佑廟者﹐在縣東四百步。迎告日﹕此有蛟孽害民﹐知仙君來﹐故往鄂渚藏避矣﹐後將復還﹐願爲斯民除之。眞君如其言﹐躡邇追之至鄂渚﹐路傍逢三老人﹐今三王廟是也。詢其蛟孽所在﹐皆指日﹕見伏於前橋下。今號伏龍橋。眞君至橋側﹐仗劍叱之﹐蛟驚﹐奔入大江﹐匿於淵。今號下龍穴。乃動吏兵驅之﹐蛟從上流奔出﹐遂誅之。今號上龍江。眞君怒西安社伯之不職﹐錮其祠門﹐止民享杞﹐今分寧縣城隍廟正門常閉﹐開側門。邑有火災﹐祝師止從偏戶出入﹐居民祭祀者亦少。令祀小廟。今封吁佑侯廟﹐食甚盛﹐亦多靈感。已而還郡城﹐眞君日﹕此地水陸衝要﹐人物繁夥﹐豈無分合得仙之人﹖試以丹數粒﹐雜他藥貨之﹐令其信綠而取﹐旣而贖者𨿽多﹐竟無一人遇者。眞君吁嘆﹐以世問仙才之難得也。眞君聞新昊有蛟爲孽﹐因持劍捕逐之。故所經由處日龍泉觀﹐今攺曰仙遊。蛟懼竄入溪穴﹐至今號曰藏溪。眞君乃以巨石書符﹐及作鎭蛟文以禁之。鎭蛟文石碣尙存﹐今爲僧院﹐曰延眞。傍建觀﹐亦曰延眞。在奉新縣四十里。時海昏之上遼有巨蛇﹐據山海穴﹐吐气成云﹐一旦四十里﹐人畜在其气中者﹐卽被吸吞﹐無得免者。江湖舟船亦遭覆溺﹐大爲民害。眞君聞之﹐乃登北嶺之巓驗之﹐今赤烏觀之東日會仙峯﹐卽其處也。果見毒气漲空﹐眞君湣斯民之罹其害﹐乃集弟子﹐將往誅之。初入其界﹐遠近居民三百餘人﹐知眞君道法﹐競來告怨﹐求哀懇切﹐眞君日﹕世運周流﹐當斯厄會﹐生民遭際﹐合受其災﹐吾之此來﹐正爲是事﹐當爲汝曹除之﹐吾誓不與此蛇俱生也。有頃覃弟子至﹐亦同勸請。眞君曰﹕須時至乃可。於是卓劍於地﹐默禱於天﹐良久﹐飛泉湧出﹐俄有赤烏飛過﹐眞君曰﹕可矣。其地爲候時觀﹐後攺赤烏觀。今中行有詩云﹕昔有長蛇性毒威﹐旌陽曾此候誅夷。洞中仙子方姑會﹐天上靈官爲報時。符使忽飛陵谷口﹐劍星交下鬼神悲。一千年後幾興廢﹐可借陰功無盡期。張天覺亦有卓劍泉詩云﹕卓劍遽成巖下井﹐待時遙動日中烏。海昏妖孽今除盡﹐余澤猶存七靖圖。遂前至蛇所﹐仗劍布气﹐蛇懼入穴﹐乃飛符召海昏社伯驅之﹐不能出﹐復召南昌社公助之。其符落於縣東﹐因建觀﹐號符落﹐今名太和。蛇出穴舉首髙十餘丈﹐目若炬﹐吐毒衝天﹐鄕民咸鼓噪相助。是時眞君嘯命風雷﹐指呼神兵﹐以攝服之﹐使不得動。昊君乃飛步踏其首﹐以劍劈其顆﹐蛇始低伏。弟子施岑﹑甘戰等引劍揮之蛇腹﹐裂﹐有小蛇自腹中出﹐長數丈﹐甘君欲斬之﹐眞君曰﹕彼未爲害﹐不可妄誅。小蛇懼而奔行六七里﹐聞鼓噪聲﹐猶返聽而顧其母。今地名有蛇子港﹐十里許。艸弟子請誅而戮之﹐眞君日﹕此蛇五百年後若爲民害﹐吾當復出誅﹐以吾壇前松梧爲驗﹐其枝覆壇拂地﹐乃其時也。又預讖云﹕吾仙去後一千二百四十年問﹐豫章之境﹐五陵之內﹐當出地仙八百人﹐其師出於豫章﹐大揚吾教﹐郡江心忽生沙洲﹐掩過井口者﹐是其時也。事見松沙記豫章讖。方乘﹕雲龍江在章江西岸﹐石頭之上﹐與郡城相對﹐潘淸逸有望龍沙詩云﹕五陵無限人﹐密視松沙記。龍沙𨿽未合﹐气象已靈異。昔時蛟龍遊﹐半作桑麻地。地形帶江轉﹐州浮有連勢。此時小蛇若爲害﹐彼八百人自當誅之﹐苟無害於物﹐亦不可誅也。蛇子遂得入江。建昌縣蛇子港是。異處有廟在新建縣昊城江﹐甚靈。本朝封靈順昭應安濟惠澤王﹐俗呼日小龍廟。大蛇旣死﹐其骨聚而成洲。今號蛇骨洲。眞君於海昏經行之處﹐皆畱壇井﹐凡六處﹐通候時之地﹐爲七﹐其勢布若斗星之狀﹐蓋以鎭彌後患。七靖者﹐謂進化靖﹑丹符靖﹑華表靖﹑紫陽靖﹑霍陽靖﹑列眞靖。今皆爲宮觀﹐或爲寺院官舍。復至邑之西北﹐見山泉淸冽﹐乃投符其中﹐與民療疾﹐其效亦比蜀江。今號靈水臺。巨蟒旣誅﹐妖血污劍﹐於是磨洗之﹐且削石以試其鋒。今建昌縣有磨劍地﹑試劍石。告其徒曰﹕大蛇𨿽滅﹐蛟精未誅﹐彼物通靈﹐必知吾有除害意﹐恐其伺隙潰郡城。吾歸郡乎﹐戰岑二子者從我焉。時永嘉六年也。眞君道術髙妙﹐著聞遠邇﹐求爲弟子者數百人﹐卻之不可得﹐乃化炭爲美婦人﹐夜散旱弟子處﹐以試之。明旦閱之﹐其不爲所染污者﹐惟十人耳﹐卽異時上升諸髙弟也。自是凡周遊江湖﹐誅蛟斬蛇﹐無不從焉﹐餘多自愧而去。今建昌縣西津﹐名炭婦市﹐立觀曰始明。眞君乃與甘施二君歸郡﹐周覽城邑。適有一少年﹐美風度﹐衣冠甚偉﹐通謁自稱姓愼﹐禮貌勤恪﹐應對捷給﹐遽告去。眞君謂弟子曰﹕適者非人﹐是蛟之精﹐故來見試也。體貌𨿽是﹐而腥風襲人﹐吾故愚之﹐庶盡得其醜類耳。邇其所之﹐乃在江滌化爲黃牛﹐外郡城沙磧之上。今名黃牛洲。眞君乃剪紙化黑牛﹐往鬥之﹐令施岑潛持劍往﹐候其鬥酣﹐卽揮之﹐施君一揮中其股﹐牛奔﹐入城南之井中。井中橫泉﹐今在上藍寺束南角﹐墻掩井口﹐故亦號蛟井。眞君遣符吏尋其蹤﹐乃知直至長沙﹐於賈誼井中出化爲人﹐卽入賈玉史君之家。先是蛟精嘗慕玉之女美﹐化爲一少年謁之﹐玉大愛其才﹐許妻以女﹐因厚賂玉之親信﹐皆稱譽焉﹐遂成婚。居數歲﹐生二子﹐嘗以春夏之交孑然而出﹐周遊江湖﹐若營賈者。至秋則乘巨蚵重載而歸﹐所資皆寶貨﹐蓋乘春夏大水覆舟所獲也。是秋徒還﹐給玉云﹐財貸爲盜所劫﹐且傷左股。玉舉家嘆惋﹐求醫療之。眞君乃爲醫士謁玉﹐玉喜﹐召其婿出求醫﹐蛟精覺之﹐懼不敢出。玉自起召之﹐眞君隨至其堂﹐厲聲叱曰﹕江湖蛟精﹐害物非一﹐吾尋蹤至此﹐豈容逃遁﹐速出﹐速出。蛟精計窮﹐乃見本形﹐蜿蜓堂下﹐爲吏兵所誅。眞君以法水噀其二子﹐亦皆爲小蛟﹐並誅之。賈女亦幾變形﹐其父母爲哀求﹐眞君給以神符﹐故得不變。眞君謂玉曰﹕蛟精所居﹐其下卽水﹐今君舍下深不瑜尺﹐皆洪波也﹐可速徙居﹐毋自蹈禍。玉舉家駭惶﹐遷居髙原﹐其地不日陷爲淵潭﹐深不可測。今長沙昭潭是也。眞君復還豫章﹐而蛟之餘黨甚盛﹐慮眞君誅之﹐心不自安﹔乃化爲人﹐散遊城市﹐訪眞君弟子﹐詭言曰﹕僕家長安﹐積世崇善﹐遠聞賢師許君有神劍﹐願聞其功。弟子語之曰﹕吾師神劍指天天烈﹐指地地坼﹐指星辰則失度﹐指江河則逆流﹐萬邪莫可當﹐神聖之寶也。又曰﹕抑有不能傷者乎﹖子戲之曰﹕惟不能傷冬瓜葫蘆耳。以爲誠然﹐繼而盡化其屬爲葫蘆冬瓜﹐連枝帶蔓﹐浮泛滿江﹐擬流出境。眞君晨興﹐覺妖氛甚盛﹐乃顧江中﹐見蛟精所化﹐卽以劍授施岑﹐使履水斬之。黨屬如連﹐悉無瞧類﹐江流爲之變色。眞君曰﹕此地蛟蠣所穴﹐不有以鎭之﹐後且復出爲患﹐人不能制也。乃役鬼神於牙城南井﹐鑄鐵爲柱﹐出井外數尺﹐下施八索鉤鎖地脈﹐今延眞宮是也。祝之曰﹕鐵柱若亞﹐其妖再興﹐吾當復出。鐵柱若正﹐其妖永除。由是水妖屏邊﹐城邑無虞。復慮後世姦雄妄作﹐故因鐵柱以爲讖記﹐有﹕地勝人心善﹐應不出姦雄﹐縱有興謀者﹐終須不到頭之言。眞君之慮後世也深﹐有如此者。次年﹐眞君以蛟蜃之屬﹐有散入鄱陽潯陽界者﹐慮其復還﹐乃周行江湖以珍滅之。至喜曉山嶺﹐有絞湖三所﹐其孔穴透大江﹐通饒信﹐眞君誅其蛟魅﹐立玉陽府靖以鎭之﹐其西北石壁下灣﹐立開化靖以鎭之﹐更立大城府靖。靖傍有大蛟弟走潭﹐深不可測﹐且多蛟姨。眞君盡滅之﹐惟一蛟子迸﹐故立此靖以斷絕之。又鑄鐵符鎭鄱陽湖口﹐杜其所入之路﹐今在湖口縣止鐘石之江中。鐵蓋覆廬陵元潭﹐制其所藏之藪﹐仍以鐵符鎭之。今號飛符嶺﹐有觀號崇眞。畱一劍在焉。其劍長咫尺﹐有似玉石﹐又似銅螂人不可識。明年﹐永嘉七年也。復遊長沙﹐遂至昭陽。又明年﹐至梆衡諸郡﹐所至皆爲民誠毒除害﹐乃還豫章。前後凡立府靖七十餘所﹐皆所以鎭郡邑﹑辟凶災也。明帝太寧二年﹐大將軍王惇字處仲。舉兵內向﹐次於於湖﹐眞君與昊君同往上謁﹐冀說止之。時郭璞先在幕府﹐乃因璞與俱見。處仲喜延之﹐飲而問曰﹕予夢以一木破天﹐君等以爲如何﹖眞君曰﹕非佳兆也。昊君曰﹕木上破天﹐未字也﹐公其未可妄動。處仲色變﹐令璞筮之﹐璞日﹕無成。處仲不悅﹐日﹔予壽幾何﹖璞日﹔公若舉事﹐禍將不久﹐若還武昌﹐則壽未可量也。處仲怒曰﹕君壽幾何﹖璞日﹕壽盡今日日中。處仲大怒﹐令武士擒璞斬之。《洞仙傳》云﹕璞已預報家人﹐備送終之具﹔在行刑之所﹐命卽窮於江側兩松問。後三日﹐南州市人見璞貨其服飾﹐褊與相識共語。處仲聞之﹐不信﹐開棺無屍﹐乃兵解也。今爲水南仙伯。眞君乃舉杯擲起﹐化爲白鴒﹐在﹐處仲竟敗。處仲兵敗﹐遂惋債而死﹐卒有跟尸之刑。二君還至金陵﹐欲賃舟至豫章﹐而船主告以乏操舟者﹐眞君曰﹕爾等但暝目安坐﹐切毋規視﹐吾自爲爾駕之。乃召二龍挾舟而行﹐經池陽﹐以印印西岸之崖壁﹐以辟水怪。今印文猶在。舟漸淩空﹐俄過廬山頂﹐至紫霄峯金闕洞﹐二君欲遊洞中﹐故其舟稍低﹐抹林梢戛戛有聲。舟人不能忍﹐乃竊窺之﹐龍卽捨舟於層岫之上﹐拆桅於深澗之下。後皆爲鐵石﹐今號鐵船峯﹐並桅在澗中﹐爲斷石也。眞君謂舟人曰﹕汝不聽吾言﹐將何所歸乎﹖舟人拜求濟度﹐眞君教以服餌靈艸﹐遂得辟穀不死﹐盡隱於此山。後桓伊刺江州﹐遣人訪廬山異邊。至紫霄峯﹐見湖中有舟﹐及旱鶴﹑赤鱗魚﹐騎白馬二少年長嘯聲數百步外﹐疑是舟人輩。二君乃各乘一龍﹐分水陸還會於北嶺之天寶洞。遂歸舊隱﹐日與弟子講究眞詮﹐數十年問﹐不復以時事關意﹐惟精修至道﹐作《醉思仙》之訝﹐及著八寶垂訓曰﹕忠孝廉謹﹐寬裕容忍。忠則不欺﹐孝則不悖。廉而罔貪﹐謹而勿失。修身如此﹐可以成徳﹐寬則得眾﹐裕然有餘﹐容而翕受﹐忍則安舒。接人以禮﹐怨咎滌除。凡我法子﹐動靜勤篤﹐念玆在玆﹐當守其獨﹐有爽厥心﹐三官考戮。鄕黨化之﹐皆遷善遠罪﹐孝弟興行。平時出處﹐隨機應物﹐不異常人﹐但所居之處﹐嗚鶴飛翔﹐景云旋遠而已。自束晉亂離﹐江左頻擾﹐眞君所居﹐環百餘里盜賊不入﹐聞裏晏安﹐年谷屢登﹐人無災害﹐其福被生靈﹐人莫知其所以然也。至孝武帝寧康二年甲戌﹐眞君年一百三十六歲﹐八月朔旦﹐有云仗自天而下﹐二仙乘輦﹐導從甚都﹐降於眞君之庭。眞君降階迎拜﹐二仙曰﹕奉玉皇命﹐賜子詔。眞君俯伏以聽﹐乃宣詔曰﹕上詔學仙童子許遜﹐卿在多劫之前﹐積修至道﹐勤苦備悉﹐經緯愈深﹐萬法千門﹐罔不師歷﹐救災拔難﹐除害蕩妖﹐功濟生靈﹐名髙玉籍﹐眾眞推仰﹐宜有甄升﹐可授九州都仙太史兼髙明大使﹐賜紫彩羽袍﹐瓊旌寶節﹐玉膏金丹各一合。詔至奉行。眞君再拜﹐登階受詔。一仙曰﹕余乃玉眞上公崔子文。一仙曰﹕余乃元眞太卿瑕丘仲。言畢﹐揖眞君坐﹐告以沖舉之日﹐遂乘雲車而去。眞君乃召門弟子與鄕曲耆老﹐諭以行期。自此朝夕會於眞君之第﹐日設宴飲﹐共叔惜別﹐且教以行善立功以致神仙之旨。著《靈劍子》等書﹐又與十一弟子各爲五言二韻勸誠詩十首以遺世﹐及以大功如意丹方﹐傳眾弟子之不與上升者。此方卽丁義神方中一也。其訣必先擇日齋戒設位﹐醮十八種藥之神﹐然後書符﹐逐味誦呎而修合之﹐其治眾疾﹐如意而愈。是月望日﹐大營齋會﹐褊召里人﹐長少畢集。至日中﹐遙聞音樂之聲﹐祥雲彌望﹐須臾漸至會所。羽蓋龍車﹐從官兵衛﹐仙童彩女﹐前後導從﹐紅霞紫气﹐舒布環逵。前二詔使又至﹐眞君降階拜迎﹐二仙復宣詔曰﹕上詔學仙童子許遜﹐脫子前世貪殺﹐匿不祀先祖之罪﹐錄子今生呎水行符﹑治病罰惡﹑域毒之功﹐已仰潛山司命官傳金丹於下界﹐閉迹封形﹐回子身及家口廚宅百好歸三天。子急淨穢﹐背土淩空﹐左大力天丁與流金火鈴﹐昭一辟中黃﹐無或散慢。告行﹐仍封遠祖由玉虛僕射﹐曾祖玫太微兵衛大夫﹐先祖玉太極把業錄籍典者﹐父肅中嶽仙官﹐賜所居宅日仙曹左府。玉眞上公日﹕卿門弟子𨿽眾﹐惟六人合從行﹐餘各自有超舉之日﹐不得偕往也。乃揖眞君升龍車﹐命陳勛﹑時荷持冊前導﹐周廣﹑曾亨縿禦﹐黃仁覽與其父族侍從﹐吁烈與母部從﹐仙眷四十二口同時升舉﹐雞犬亦隨逐飛騰。里人攀戀投地﹐悲號不忍別﹐眞君曰﹕仙凡﹣路殊﹐悲歡自切﹐執奉孝慈﹐恭順天地﹐何患無報耶﹖乃畱下修行鐘一口﹐並一石函﹐謂之曰﹕世變時遷﹐卽爲陳邊矣﹐聊以此爲異時之記。有僕許大者﹐與其妻市米於西嶺﹐聞眞君將飛升﹐卽奔馳而歸﹐倉忙車覆﹐遺米於地﹐米皆復生。今地名爲覆車崗﹑生米鎭。比至﹐一辰泣求從行﹐眞君以其分未應仙﹐乃授以地仙之術﹐夫婦皆隱於西山。其詳見於《仙姓錄》。仙仗旣舉﹐有頃﹐墜下藥臼。﹟2車轂各一﹐又墜一雞籠於宅之束南十里餘﹐舊名雞柄靖﹐今名崇元觀。並鼠數枚墮地﹐𨿽拖腸而不死﹐意其嘗得竊食仙藥也。後人或有見之者﹐必爲瑞應焉。仙駕淩空向遠﹐望之不可見﹐惟祥雲彩霞彌漫山谷﹐百里之內﹐異香紛馥﹐經月不散。初﹐眞君回自旌陽﹐奉蜀錦爲傳道質信於諶姆﹐姆制以爲殿帷﹐至是忽飛來﹐周遊旋遠於故宅之上﹐竟入﹐復飛入雲霄。後置觀﹐故以遊帷﹟3爲名。初眞君與郭璞尋眞選勝﹐至宜春棲梧山﹐王長史之子朔迎眞君居西亭﹐久之謂朔曰﹕吾視子可傳吾術﹐乃密授仙方。復云﹕此居山川秀麗﹐兼有靈泉出於道南﹐前對洞天﹐俯臨袁水﹐宜爲道院。朔從之﹐眞君乃書一天篆靖字也。字於壁而去。飛升之日﹐云軿過其上﹐遣二靑衣下﹐告朔以被玉皇韶命﹐因來別子。朔泊闔家瞻拜祈度﹐眞君俯告日﹕子輩仙骨未充﹐但可延年。乃飛仙茅一根﹐授朔曰﹕此茅味異﹐植於玆地﹐久服長生﹐甘能養肉﹐辛能養節﹐苦能養气﹐鹹能養骨﹐滑能養膚﹐酸能養筋﹐宜和苦酒服之﹐必效。言訖而別﹐自後王族如言服餌﹐各壽百齡焉。今臨江軍玉虛觀﹐卽其地﹐仙茅存焉。眞君所從遊者三百餘人﹐其功行無出者﹐通昊＇君十有一人。

修眞十書玉隆集卷之三十三竟

﹟1原文不淸﹐當爲『自』。

﹟2原文不淸﹐當爲『臼』。

﹟3原文不淸﹐當爲『帷』。

修眞十書玉隆集卷之三十四

海南白玉蟾著

續眞君傳

眞君飛升之後﹐里人與眞君之族孫簡﹐就其地立祠﹐以所遺詩一百二十首寫竹簡之上﹐載之巨莆﹐令人探取以央休咎﹐名曰聖簽。其鐘車函臼並寶藏於祠。後攺祠爲觀﹐因錦帷以命名﹐日遊帷。蜀旌陽之民競賫金帛﹑負磚號來﹐甃壇井以報徳﹐各鐫姓名其上。蜀民磚﹐綠攺宮修蓋始徹去之﹐今問有存。隋煬帝時焚修中報﹐觀亦尋廢。至唐永淳中﹐天師胡惠超重興建之﹐明皇尢加夤奉。本朝太宗﹑眞宗﹑仁宗皆賜禦書﹐眞宗又遣中使賜香燭﹑花幡﹑旌節﹑舞偶﹐攺賜額日玉隆﹐取《度人經》太釋玉隆騰勝天之義也。仍禁名山樵采﹐鐲租賦之役﹐復置官提舉﹐爲優異老臣之地。徽宗皇帝降玉冊上尊號﹐醮告詞文﹕

維政和二年太歲壬辰五月丁巳朔十七日癸酉﹐皇帝禦名謹遣入內內侍省內殿程奇﹐請道士三七人﹐於洪州玉隆觀建道場七晝夜﹐罷散日設醮一座﹐三百六十分位﹐上啟神功妙濟眞君﹐伏以至神無像﹐𨿽莫能名﹐成徳在人﹐姑從所示﹐式褒顯迹﹐肇薦徽稱﹐冀享褒崇﹐永綏福地。禦名無任﹐誠惶誠恐﹐懇禱之至﹐謹詞。

禦降眞君冊誥表文﹕

臣禦名祇奉髙眞﹐肇揚顯迹。仰太霄之在望﹐被靈宇以申虔﹐美利所加﹐旣作黎民之福﹐純熙來被﹐更延景歷之昌。臣無任精虔﹐激切之至﹐謹奉表奏以聞。臣禦名誠惶誠恐﹐稽首頓首﹐謹言。

玉冊文曰﹕

維政和二年歲次壬辰五月丁巳朔十七日癸酉﹐皇帝再拜言曰﹕天眷用懋﹐寵綏四方﹐爰有至眞克相上帝﹐垣威赫徳﹐錫羨降康﹐而名號弗宣﹐曷彰報典。乃詔有司考循祕牒﹐發揮遺懿﹐垂示無窮。恭惟眞君躬握元圖﹐密庸妙契﹐縣魏迄晉﹐嗣休炳靈﹐賑乏鐲病﹐一方攸賴﹐剪妖域毒﹐三气獲分。肆膺諶姆之符﹐榮啟都仙之籍﹐超升旋極﹐載祀綿邈﹐廟像屹崇﹐風烈如在。矧炎暉之有赫﹐方皇運之正隆﹐薦降嘉祥﹐聿彰幽贊﹐檜禳響答﹐民物阜寧﹐宜極徽稱﹐以昭嚴奉。謹遣朝奉大夫充集賢殿修撰知洪州軍州管幹學事兼管內勸農使充江南西路兵馬鈐轄護軍賜紫金魚袋王勇上尊號﹐曰﹕神功妙濟眞君。洪惟降鑑﹐誕受丕章﹐佑我無疆﹐保玆景命﹐俾緝熙於純緞﹐用敷錫於艸倫。謹言。

政和六年攺觀爲宮﹐仍加萬壽二字﹐除甲乙爲十方。六年五月一日辰時﹐禦前降到荀字號不下司文字﹕付禮部。朕因看書於崇政殿﹐恍然似夢見東華門北﹐有一道士戴九華冠﹐披絳章服﹐左右童子持劍拂﹐皆衣靑。後有二使者彩衣道裝﹐捧印杖﹐前至丹墀﹐起簡揖朕﹐。攀左龍尾上殿。朕疑非人間道士﹐因問﹕卿是何人﹐不詔而至。道士對曰﹕吾爲許旌陽﹐權掌九天司職﹐上帝詔往按察西瞿耶國﹐經由故國﹐觀其妖气﹐故來相訪。朕請坐而問曰﹕此患爲何﹖答曰﹕湖南湖北三十六萬絹綱入水﹐此實小龍爲害。蓋先朝不封此子爲王﹐當永嘉之戮﹐自拆母腹而奔走﹐未及害人﹐因而赦之。今乃輒爲國家之患﹐俟吾還﹐當有處分﹐不令住於江淮問矣。朕夢中謝之﹐復問曰朕患安息瘡﹐諸藥不能愈﹐眞君有藥否﹖卽取小瓢子傾藥一粒﹐如慕豆大﹐呵呎抹於瘡上﹐覺如流酥灌體﹐入骨淸凍﹐遂揖而去。行數步﹐復回顧曰﹕吾獘捨久已寥落﹐願聖皇舉眼一看爲幸。朕豁然而覺。不數日﹐有司奏到﹐果然絹綱盡數被風濤覆沒。卽取圖經考之﹐見洪州分寧縣梅山有許旌陽磨劍之地﹐詔畫像如夢中所見者﹐賜上淸儲祥宮。尋依道錄院奏請﹐於三淸殿後﹐造許眞君行宮。再降手詔﹐命中大夫謝景仁下分寧縣﹐同令佐以系省官錢新換旌陽觀﹐仍賜詔書一道﹐前去本觀收掌。遇天寧節﹐卽撥放童行一人。仍命采訪許眞君別有遺邊去處﹐如未有觀﹐卽勒本屬取官錢建造﹐如有宮觀﹐屋宇損壞﹐卽如法修換﹐無常住﹐卽撥近便僧寺堪好莊田﹐入觀供辦﹐務令嚴謹。主者施行數月後﹐復夢眞君回﹐如初謝上曰﹕分寧乃昔經行之處﹐重勞建造﹐吾卜地西山﹐遺邊具存﹐但居宇隘陋﹐不足副西京瞻視﹐幸陛下一修整之耳。上寤﹐卽詔洪州攺修玉隆萬壽宮﹐仍降圖本﹐依西京崇福宮例﹐鼎新蓋造。賜眞君像一軀﹐及銅鑄香鑪﹑花瓶﹑燭臺﹑鐘磬之具﹐禦書門殿二額。凡爲大殿六﹑小殿十二﹐三廓七門五閣﹐前殿三面壁繪眞君出處功行之邊﹐後殿奉安玉冊﹐其上建閣﹐寶藏三詔禦書﹐兩應復壁繪仙仗出入之儀。環以墻垣﹐由墻之西吁眞人之故居﹐建道院以安道眾。建炎中﹐金人寇江右﹐欲火宮庭。俄而﹐水自楹桶問出﹐火不能熱﹐虜酋大驚﹐乃書壁云﹕金國龍虎上將軍來獻忠﹐被授元帥府上畔都統大軍﹐屆玆徧觀聖像﹐莊嚴華麗﹐不敢焚毀。時天會八年正月初二日記﹐主觀想知悉。寫畢﹐戢兵而去。此壁近頹﹐方理其字。紹興二十八年賜禦書十軸﹐令寶之以鎭福庭焉。凡眞君之所遺物﹐皆有神物守護﹐不可觸犯。殿前守植相﹐其榮悴常兆宮之盛衰﹐剪以煎湯﹐無疾不療。丹井舊有神龍出沒﹐胡洞眞始置符石以鎭之鐵柱。唐嚴謬作州牧﹐心頗不信﹐嘗令發掘﹐俄迅雷烈風﹐江波泛溢﹐城郭震動。撰懼﹐叩頭悔謝﹐久之而後止。又彊取眞君修行鐘﹐置之僧寺﹐擊之聲啞如土木﹐疑道流以術禁之﹐遂加囚擊﹐欲置於刑。讀忽坐寐﹐爲神人叱責﹐將斷其首﹐驚覺﹐遂釋道流﹐送鐘還宮。至五季亂﹐一夕飛去﹐莫知所之。車轂﹐州牧徐登欲見之﹐令取至府﹐猶未及觀﹐卽夕飛還﹐皇朝猶在﹐金人入寇﹐尋失之。石函𨿽有家縫﹐而不可開﹐唐張善安竊據洪州﹐彊鑿開之。其蓋內丹書字云﹕五百年後﹐狂賊張善安開之。善安懼﹐磨洗其字﹐終不能滅﹐遂藏其蓋﹐止畱函底。今與藥臼皆存焉。三朝宸翰及眞君玉冊﹐金人入寇之後﹐不知所存焉。眞君垂邇﹐徧於江左﹑湖南北之境﹐因而爲觀府爲壇靖者﹐不可勝計。或散在山林湖灤﹐絕有異處。如龍沙側之磨劍池﹐池上沙壁立﹐略不湮塞。新建縣之嘆早湖﹐水蛭至多﹐以粒藥投之﹐其蛭永絕﹐至今名藥湖。松湖市之旅邸﹐眞君嘗少憩﹐至今其家無蚊納。丰城縣之秒鍼洞﹐蛟入其中﹐以杉木楔之﹐至今不朽。奉新縣之藏溪﹐蛟藏其中﹐以劍劈裂溪傍巨石﹐書符以鎭。今鎭蛟石碣尙存。靖安縣有劉仙姑﹐名懿眞﹐年數百歲﹐貌若童子﹐諶姆嘗稱之﹐眞君往見﹐則已飛升矣﹐遂畱寶木華車遺之﹐車因風飄舉﹐三日而下﹐因名其觀日華車觀﹐碑碣猶在﹐今號棲霞觀。此類莫克嬋舉。每歲季夏﹐諸卿士庶﹐各備香華﹑鼓樂﹑旗幟﹐就寢殿迎請眞君小塑像﹐幸其鄕社﹐隨願祈禳﹐以鐲除旱蝗。先期數日﹐率眾社首﹐以瓜果酌獻於前殿﹐名日割瓜﹐預告迎請之期也。眞君之像凡六﹐惟前殿與寢殿未嘗動﹐餘皆隨意迎請。六旬之問﹐迎請周褊洪瑞之境﹐八十一鄕之人乃同詣宮醮謝﹐日黃中齋。黃中儀式﹐眞君所流傳也。七月二十八日﹐仙駕登宮左之五龍崗﹐禁辟蛇虎﹐自古以然﹐謂之禁壇﹐故遠近祈禳之人晝夜往還﹐絕無蛇虎之患。仲秋﹐號淨月﹐自朔旦開宮﹐受四方行香禱賽薦獻﹐先自州府始﹐州府具香燭﹑酒幣﹑詞疏﹐遣衙吏馳獻。遠邇之人扶老攜幼﹐肩輿乘騎﹐肩摩於路﹐且有商賈百貨之射利﹐奇能異仗之逞巧﹐以至茶坊﹑酒鑪﹑食肆﹑旅邸﹐相續於十餘里之問﹐駢於關市﹐終月乃已。常以淨月之三日﹐仙仗往黃堂觀謁諶姆﹐前一夕降殿宿齋南糜﹐次日昧爽啟行﹐少息於憩眞靖﹐晚宿紫陽靖﹐次日早登龍城壇﹐渡小蜀江。初眞君尋飛茅時﹐嘗渡此江﹐以錢二百勞舟人﹐舟人請益不已﹐欲需一千﹐眞君從之﹐旣登岸﹐舟人持錢歸﹐二環耳﹐餘皆楮𦇤﹐始驚訝﹐知其神人。至今仙駕經由﹐舟人止覓二環﹐不敢過求也。臨午至黃堂﹐朝謁諶姆﹐鄕之善士咸集﹐陳宴享之禮﹐明日復畱終日﹐初六日早由西路以還宮中。每以中秋日修慶上升齋﹐先一日建醮﹐次日黃君來覲。黃君﹐眞君之婿也﹐其行多由間道。明旦﹐未至官五里﹐日侯陂﹐有亭曰著衣觀﹐黃君更衣之所也﹐官中具威儀迎入端門。舊有門對﹐正殿曰黃閣門也。初朝於前殿﹐分賓主禮﹐次日享禮畢﹐降殿憩於西麻﹐俟暮西還。而宮束之市肆商賈居民﹐必固邀遊街﹐以求利市﹐競爭牽挽﹐幾至龍崗橋乃回。俗云﹕姑丈所至則利市﹐依合每試有驗故也。每三歲上元後一日﹐眞君仙仗往瑞陽﹐存問黃君﹐日西撫。上元日禺中﹐先迎置前殿﹐陳齋羞三獻之禮﹐請朝乃行﹐初出束門﹐卽南過聖仙橋﹐經茂埔入黃姑巷﹐次至安裏﹐迂入元都壇﹐少憩﹐壇在廟側﹐舊有觀﹐今廢。次登師姑嶺﹐入元仙靖﹐尋出驛路﹐再迂入小路﹐二里許至朱塘觀供﹐此地有養顏童子墓﹐舊名生碧觀。復出大路至暗山頭﹐遂至三十里鋪﹐此地幾出供。從者午食﹐乃度九崗九滔﹐過龍陂橋﹐抵祥符﹐屬髙安縣﹐舊名祈仙觀。瑞人多出城迎謁﹐號日接仙。眞君降輿﹐與黃君宴於前殿。十七日﹐復受享禮﹐主首侍從仙駕者﹐乃詣後殿﹐酌獻於許氏仙姑。自淳熙戊申歲始也。次日未五鼓而返﹐些處凡六供。士庶焚香迎謁者以千數﹐凡所經由﹐聚落人民﹑男女長幼﹐動數百人焚香作禮﹐化錢設供﹐至有感激悲號者。每仙駕出入﹐主首必再拜送迎於大門之外﹐至於南朝西撫﹐及州府迎請祈求﹐必主首從行焉。眞君乘寵輦﹐白馬金鳳爲前導﹐世傳﹕昔有白馬之神﹐廟食於眞君宅東半里﹐今號白馬塘。眞君得道﹐願充前驅也。金鳳﹐意其朱雀導前之義﹐或置於寵輦之頂﹐正合上有朱雀之義。而世傳以應母之祥﹐恐未必。肩輿之人調古歌一闋﹐齊聲唱和﹐歌名《黃鶴樓》﹐有著髙冠彩帕者數對﹐冠名彩樓﹐二者甚古怪﹐蓋晉代之禮也。彩樓髙二尺許﹐上大下尖﹐竹治﹐彩帛結彩戴於首﹐以帛縣額下﹐唐道士熊景休詩云﹕世事已歸唐歷數﹐仙歌猶是晉鄕風。𨿽唐人且怪之。蓋其歌調𨿽在﹐而其詞久亡﹐守顥今作三章以補之﹐其一曰﹕眞君功行滿三千﹐帝韶淩空度九天﹐雞犬也隨仙眷去﹐至今聖邊尙依然。其二曰﹕眞君捨我甫千齡﹐晨夕焚香叩杳冥﹐惟願慈悲恩下土﹐乞將多福佑生靈。其三曰﹕道師諶姆住州陽﹐一葉飛茅著處香﹐仙駕不忘當日約﹐年年一度謁黃堂。所由之路﹐橫斜曲直遵於古﹐不可少易﹐易之則有咎。每仙駕將出﹐地分之人競先辟舊徑﹐立表以指其處﹐蓋非眾人所常行之路也。舊記云﹕昔愛女所行﹐眞君躡蹤而往﹐至黃君家爲畱信宿﹐乃由通道而歸。其尋飛茅﹐亦多委曲尋訪﹐故今南朝西撫﹐並襲前邇所過之地。寵有輕重遲速安危晴雨之占﹐肩輕﹑步速﹑安穩﹑淸明﹐爲地分之福﹐肩重﹑步遲﹑失撲﹑陰雨﹐爲地分之災﹐福則歲稔人安﹐災則人傷物厲。惟西撫之行﹐往欲雨寒﹐還欲晴暖﹐反是亦災。仙駕每行﹐必衝早涉暝﹐履茅茨刻棘之地﹐部從社賽之人﹐動逾數百﹐然從古未聞有傷其足者﹐惟忌人畜生死厭穢﹐凡香錢﹑服用﹑飲食﹑坐臥﹐皆須避之﹐否則立有卒暴之禍﹐後有述騫之災﹐皆前人所傳而今人所見之明驗也。

修眞十書玉隆集卷之三十四竟

修眞十書玉隆集卷之三十五

海南白玉蟾著

逍遙山羣仙傳

吳君

吳君名猛﹐字世云﹐濮陽人。仕昊爲西安令﹐因家焉。今分寧縣是也。性至孝﹐齠齔時﹐夏月手不驅蚊﹐懼其去己而嗜親也。年四十﹐得至人丁義神方﹐繼師南海太守鮑說﹐復得祕法。昊黃龍中﹐天降白雲符授之﹐遂以道術大行於吳晉之問。晉武帝時﹐眞君從世云傳法﹐世云盡以祕要授之。永嘉末﹐杜被寇蜀﹐攻陷州縣﹐眞君旣誅大蛇﹐世云曰﹕蛇是蜀精﹐蛇死則杜被滅矣。卒如其言。嘗見暴風大作﹐書符擲屋上﹐有靑烏咖去﹐風卽隨止。或問其故﹐答曰﹕南湖有舟遇此風﹐中有二道士呼天求救﹐故以此止之。驗之果然。西安令於慶死已三日﹐世云曰﹕令長數未盡﹐當爲訟之於天﹐遂臥於屍傍。數日﹐與慶俱起。慶弟著作郎寶﹐感其異﹐遂作《搜神記》行於也。嘗渡豫章江﹐值風濤乏舟﹐世云以所執白羽扇畫水而渡﹐觀者駭異。寧康二年﹐眞君上升﹐世云復還西安。是年十月十五日﹐上帝命眞人周廣捧詔召世云﹐遂乘白鹿車與弟子四人﹐白晝衝升。宅號紫雲府。今分寧縣昊仙村西平靖仙觀是也。政和二年五月﹐準誥封爲眞人﹐詞曰﹕洪都福地﹐紫府列眞沁旣靈異之有聞﹐豈褒崇之可後。以爾早學至道﹐嘗悟祕言﹐道化施行﹐世稱慈父﹐功行甫就﹐飛升帝鄕﹐大江之西﹐尙存故宅﹐幾禱輒應﹐吾民是依。錫之新封﹐用彰厥懿﹑朕命惟允﹐其鑑於玆。可特封神列眞人。

蜀川陳勛廬陵周廣乃世族儒生

勛字孝舉﹐博學洽聞﹐時魏遣鐘會﹑鄧艾伐蜀﹐劉禪降﹐孝舉時尙少﹐己有出塵之志。入靑城山﹐師谷元子﹐求度世之法。繼聞眞君在旌陽仁政及民﹐走謁公庭﹐願充書吏。眞君嘉之﹐付以吏職。凡表率輩流﹐說化民俗﹐撫字之術﹐裨益爲多﹖遂引爲門弟子﹐而托以腹心﹐典司經籍﹐守視藥鑪。眞君衝翕﹐命執策導前焉。昔玉隆宮西麻有孝舉道院﹐號承仙府﹐手植巨梧一株﹐其院面相而居。政和二年﹐誥封正特眞人﹐其詞略日﹕

以爾蚤以誠懇師事道君﹐門人之中﹐獨掌奧典﹐功行甫就﹐執幢而升。大江之西﹐儼有遺像﹐幾禱輒應﹐吾民。是依﹐錫之新封﹐用彰厥懿﹐朕命惟允﹐其鑑於玆﹐可特封正特眞人。

周廣

廣字惠常﹐大將軍瑜之後。少好天文﹑音律之學﹐長通無爲淸諍之教。嘗與同志遊巴蜀雲臺山﹐得漢天師驅剪精邪之法﹐救民疾苦。聞眞君在旌陽﹐徑詣公庭﹐願備下執﹐眞君納之﹐令供侍杖屨。夙夜惟勤﹐遵行道法﹐始終不息。還居私第﹐左右無違﹐乃就宅西百餘步問﹐築室以居。眞君飛舉﹐惠常與曾興國同膠龍車。宅號宣詔府。唐保大中﹐州牧周令公紹眞人爲祖﹐修營其宅﹐攺日宣韶府。有碑刻尙存焉﹐今日太虛觀。政和二年封

元通眞人﹐其詞略曰﹕

以爾早棄山宇﹐師事仙君﹐元化通神﹐能得其道﹐功行甫就﹐偕升帝鄕﹐大江之西﹐儼有故進﹐幾禱輒應﹐吾民是依﹐錫之新封﹐用彰厥懿﹐朕命惟允﹐其鑑於玆﹐可特封元通眞人。

泗水曾亨巨鹿時荷皆黃冠上士

亨字興國﹐參之後也。少爲道士﹐天姿明敏﹐博學多能﹐修三天法師之教﹐逆知來物﹐名山列嶽﹐有路必通﹐妙訣靈符﹐無治不愈。神人孫登見之日﹕子骨秀神惠﹐砥礪精勤﹐必作霄外人矣﹐子勉之。後隱居豫章之丰城﹐聞眞君道譽﹐投謁門下﹐願侍巾幾。眞君雅器重之﹐神方祕訣﹐無不備傳﹐後縿龍車升天。今丰城縣眞陽觀是其遺邇。政和二年﹐誥封神惠眞人﹐其詞略

曰﹕

以爾骨秀神惠﹐天稟殊姿﹐師事仙君﹐雅與道合﹐功行甫就﹐偕遊帝鄕﹐大江之西﹐尙存壇井﹐幾禱輒應﹐吾民是依﹐錫之新封﹐用彰厥懿﹐朕命惟允﹐其鑑於玆﹐可特封神惠眞人。

時荷

荷字道陽﹐少修道徳之教﹐入四明山﹐遇神人教以胎息眾妙之術。用能卻寐絕粒﹐役使鬼神﹐驅除邪魅﹐點化金玉﹐鯛濟窮苦﹐民受其賜﹐聲聞遠邇﹐惠懷之世。聞眞君孝道法盛行江左﹐徒步踵門﹐願充弟子﹐眞君納之﹐授以祕訣。復遣還山﹐教導徒眾。明帝詔赴闕﹐師問之﹐堅不願畱﹐竟歸。依柄眞君﹐侍側。寧康二年﹐與陳孝舉執冊導從升天。有遺邇在豫章城﹐號紫蓋府﹐今南昌廳是也。束海沐陽縣奉仙觀﹐乃其舊隱。政和二年﹐封洪施眞人﹐其詞略曰﹕

以爾系出東海﹐世稱仙材﹐能自得師﹐以有洪施﹐前驅龍節﹐參駕同升﹐大江之西﹐尙存故宅﹐幾禱輒應﹐吾民是依﹐錫以新封﹐用彰厥懿﹐朕命惟允﹐其鑑於玆﹐可特封洪施眞人。

丰城甘戰艸澤布衣

戰字伯武﹐以孝行見推於鄕黨。遭時亂離﹐晦邊艸澤﹐喜神仙久視之術。聞眞君行孝道法﹐除害利物﹐遂造門懇請﹐願備驅役﹐眞君異其材器﹐可其所請。至眞君上升﹐復付以金丹妙訣。伯武后歸丰城﹐布徳行惠﹐至陳大建元年正月十日亭午﹐天詔下﹐乃駕麟車﹐乘雲而去。今縣中淸都觀乃昔藏丹之地。其故宅號華陽亭﹐有飛簧觀爲之奉禮。政和二年﹐封精行眞人﹐其詞略曰﹕

以爾幼就道教﹐同事仙君﹐驅妖除邪﹐厥功甚茂﹐精行旣備﹐升遊帝鄕。大江之西﹐尙存故宅﹐幾禱輒應﹐吾民是依﹐錫之新封﹐用彰厥懿﹐朕命惟允﹐其鑑於玆。可特封精行眞人。

沛郡施岑鄕關壯士

岑字太玉﹐祖朔仕昊﹐因徙居九江赤烏縣。太玉狀貌雄傑﹐勇健多力﹐弓劍絕倫。眞君初領徒誅海昏大蛇﹐會鄕壯三百餘人來助力﹐太玉預焉。致恭懇乞﹐願充役者﹐眞君納之﹐與甘伯武常執劍侍左右。寧康二年十月二十八日晨﹐見束方日中﹐有一童子乘彩雲﹑執素策﹑驅蒼此降其所居﹐宣玉帝詔﹐遂禦蒼虹乘雲去。眞君宅束南二里問﹐有壇日紫玉府﹐卽其所棲之地。西嶺鎭江幹石上有觀﹐今額至徳。爲太玉眺臺。南昌之地亦有之﹐皆所以眺望水妖也。俗稱釣臺﹐非也。政和二年﹐封勇悟眞人﹐其詞略曰﹕

以爾性勇而悟﹐能自得師﹐授以至言﹐俾之入室﹐神童指妙﹐飛升帝鄕。大江之西﹐故宅尢在﹐幾禱輒應﹐吾民是依。錫之新封﹐用彰厥懿﹐朕命惟允﹐其鑑於玆﹐可特封勇悟眞人。

蘭陵彭抗南昌吁烈鍾離嘉建城黃仁覽皆以懿戚久處師門

抗字武陽﹐舉孝廉﹐仕晉﹐累遷尙書左丞﹐密修仙業﹐以疾辭朝﹐師事眞君﹐仍納愛女爲眞君子婦。舊以彭女爲夫人﹐非也﹐故老稱爲子婦是也。眞君懷帝永嘉末﹐化炭婦誅蛇而彭君在﹐計其年已七十六七矣﹐豈復親匹偶乎﹖亦屢聞眞君夫人周氏﹐今考《孝道贊》有《周女使答吁母問》一篇絕妙﹐疑是夫人謙稱﹐故曰女搜新藏經﹐稱聖母非也。眞君念其恪誠應﹐諸祕要纖悉付之﹐速遣還朝。至穆帝永和二年﹐致政南遊﹐挈家居豫章城中。再詣門下﹐朝夕扣問﹐道益精進。宋髙祖永初二年職方載作義熙二年。八月二十四日﹐舉家二十六口白日升天。今郡城宗華觀是也。政和二年﹐封潛惠眞人﹐其詞略曰﹕

以爾絕名去利﹐潛默內修﹐竭誠親師﹐授以祕要﹐功行甫就﹐飛升帝郡。大江之西﹐尙存故宅﹐仙室靈壇﹐儼有陳邊﹐幾禱輒應﹐吾民是依﹐錫之新封﹐用彰厥懿﹐朕命惟允﹐其鑑於玆﹐可特封潛惠眞人。

盱烈

烈字道微﹐少孤﹐事母以孝聞﹐母蓋眞君之姊也。眞君凡二姊﹐吁母爲之孟。《遺愛錄》云﹕南昌吁君烈﹑鐘離君嘉﹐本許君甥﹐則吁母爲眞君姊﹐信矣。眞君爲其孀居﹐乃築室於宅西數十步間﹐俾居之。故母子日聞道妙﹐眞君每出﹐則葉母代掌其家事。仙賓隱客﹐咸獲見之。胡天師《石寵詞》曰﹕吾昔嘗到此﹐則客於吁母。母子並受玉皇詔﹐部分仙眷升天﹐今墻西道院乃其舊居。號合儀府。政和二年﹐誥封和靖眞人﹐其詞略曰﹕

以爾學眞君之道﹐悟五練之源﹐惟性閒和﹐動合大化﹐卒與其母偕升帝鄕﹐大江之西﹐尙存故宅﹐幾禱輒應﹐吾民是依﹐錫之新封﹐用彰厥懿﹐朕命惟允﹐其鑑於玆﹐可特封和靖眞人。

鍾離嘉

嘉字公陽﹐一字超本﹐眞君仲姊之子。少喪父母﹐植性簡淡﹐眞君嘗嘆其有受道之姿﹐乃授之神方﹐能拯救﹐付之妙訣﹐能役逐。眞君升天﹐首以金丹之賜。是年十月十五日日中﹐碧霞寶車自天來迎﹐公陽拜詔﹐升車而去。新建象牙山西源是其所也﹐有觀日丹陵﹐石藥臼尙存﹐號鍾王府一政和二年﹐誥封普惠眞人﹐其詞略曰﹕

以爾持修煉之衍﹐善符禁之能﹐普惠邇遐﹐功行昭著﹐眞君付訣﹐升遊帝鄕﹐大江之西﹐尙存故宅﹐幾禱輒應﹐吾民是依﹐錫之新封﹐用彰厥懿﹐朕命惟允﹐其鑑於玆﹐可特封普惠眞人。

黃仁覽

黃仁覽﹐字紫庭﹐父輔﹐字萬石。舉孝廉﹐仕至禦史。紫庭神彩英秀﹐局量凝遠﹐眞君以子妻之﹐盡得眞君之道。任靑州從事單騎之官﹐畱妻侍父母﹐然每夜輒歸﹐人莫得知。一夕﹐家僮報許氏院中夜有語笑聲﹐姑訊之﹐許氏日﹕黃郎耳。姑曰﹕吾子從仕數千里﹐安得至此﹖許氏曰﹕彼已得仙道﹐能頃刻千里﹐戒在漏語﹐故不敢令姑知。姑日﹕若然﹐當使我見之。是夕紫庭歸﹐許氏告以故。比明﹐紫庭不得已﹐出謁父母曰﹕仁覽𨿽從宦遠鄕﹐夜必潛歸膝下﹐仙道祕密﹐不可泄言﹐恐招譴累。言訖取竹杖化爲靑龍﹐乘之而去。故萬石亦知仙道之足慕﹐執弟子禮以事眞君。惟紫庭二弟勇﹑健不檢﹐日事遊畋﹐𨿽父兄奉詔飛升﹐而二人尙在獵所。自言性縱逸﹐不堪作仙﹐任兄舉族飛騰﹐容我二弟捕鹿。紫庭嘆其賦分﹐復折艸化鹿﹐以止其妄心﹐遂與父母三十二口乘雲而束﹐從眞君仙駕升天。二弟後隱於西山。今方岡廟﹐俗呼黃朝四郎五郎是也。仙仗旣行﹐云問墜下石球﹑藥車各一﹐瑞州髙安縣祥符觀﹐舊曰析仙觀﹐是其故居也。傍有許氏墜釵洲。政和二年﹐誥封衝道眞人﹐其詞略曰﹕

以爾襲初平之慶﹐稟非常之姿﹐師事道君﹐洞該至妙﹐功行甫就﹐升遊帝鄕﹐大江之西﹐尙存故宅﹐幾禱輒應﹐吾民是依﹐錫之新封﹐用彰厥懿﹐朕命惟允﹐其鑑於玆﹐可特封衝道眞人。

仁覽父輔﹐亦求爲眞君弟子﹐眞君以其懿戚﹐待以客禮﹐故不與十一人之數。諸弟子受法﹐皆許傳族﹐壇靖各立府亭之名。教太義曰﹕府小儀亭乃行持通法﹐以人數多寡名之。

修眞十書玉隆集卷之三十五竟

修眞十書玉隆集卷之三十六

海南白玉蟾著

諸仙傳

蘭公

昔有異人﹐姓蘭名期﹐莫敢呼其名﹐稱之曰蘭公。初居於兗州曲阜縣髙平鄕九原裏﹐其家百餘口﹐精修孝行﹐致斗中眞人下降其家﹐自稱孝悌王﹐諱弘康﹐字伯仲。語蘭公曰﹕始气爲大道﹐於日中爲孝道仙王。元气爲至道﹐於明中爲孝道明王。玄气爲孝道﹐於斗中爲孝悌王。夫孝至於天﹐日月爲之明﹐孝至於地﹐萬物爲之生﹐孝至於民﹐王道爲之成。吾於上淸以下﹐托化人問﹐示陳孝悌之教。後晉代當有眞仙許遜傳吾孝道之宗﹐是爲眾仙之長。因付蘭公祕旨﹐及金丹﹑寶經﹑銅符﹑鐵券﹐姆﹐且戒之日當以此授之。海南白玉蟾著令傳授丹陽黃堂靖女眞諶將來有學仙者許遜﹐汝孝悌王遂將蘭公遊於郊修眞十書玉隆集野道傍﹐忽見有三古冢﹐指以示蘭公日﹕此是汝三生解化之邇﹐其第一冢乃昔尸解所遺仙衣而已﹐第二冢乃太陰煉形﹐形體已就﹐今當起矣﹐第三冢藏蛻骨耳﹐宜移冢傍之路﹐勿令人物踐履也。孝悌王言訖升天﹐蘭公乃榜示行人﹐斷其舊路。人謂其妖妄﹐擅移路徑﹐執以詣官﹐官吏拘公而請其驗。公具以前事對﹐官吏云﹕必若妄言﹐將加誅。公曰﹕吾言得之孝悌王﹐安得妄。官吏遂引蘭公與地分﹐對開其冢。其第一冢果有黃衣一領﹐其第二冢見一人童顏弱質﹐如綞初覺之狀﹐第三冢見連環骨一具眾咸驚嘆﹐吏乃持仙衣還獻府君﹐府君著衣不能勝﹐還與蘭公。公服之﹐卽同冢中仙人合爲一體﹐煉身輕舉。官吏悔謝﹐虔懇拜問﹐何時再降人問。蘭公俯語之曰﹕我自此或十日﹑或百日一降﹐施行孝道﹐以濟迷途。其後昊都有十五歲童子﹐丹陽三歲靈童﹐並是眞仙之化身也。將弘孝道之教﹐以接合仙之士焉。

諶姆

諶姆﹐不知何許人也﹐其字日嬰。嘗居金陵丹陽郡之黃堂﹐潛修至道﹐忘其甲子﹐耆老累世見之﹐齒髮不衰﹐容貌常少﹐皆以諶姆呼之﹐謂其可爲人師也。昊大帝時﹐行丹陽市中﹐忽遇一男子﹐年可十四五﹐叩頭再拜﹐願爲義子。諶姆告日﹕汝旣長成﹐須侍養所生﹐何得背其己親﹐而事吾爲母﹐旣非其類﹐不合大道。於是童子跪謝而去。又經旬月﹐復過市中﹐忽見孩兄﹐年可三歲﹐悲啼呼叫﹐莫知誰氏之子。因遇諶姆﹐執衣不捨﹐告云﹕我母何來﹖惟願哀憫﹐諶姆憐其無告﹐遂收歸撫育。漸向成長﹐供侍甘旨﹐晨昏不虧。心與道合﹐行通神明﹐聰慧過人﹐博通經教﹐天文地理﹐百氏九流﹐窮幽極玄﹐探微索奧。年將弱冠﹐諶姆謂之曰﹕我修奉正道﹐其來已久﹐汝以吾撫育﹐暫此相因﹐汝旣無天﹐將何爲姓氏﹖兒曰﹔昔蒙天眞授以靈章﹐約爲孝道明王﹐請以此爲名號可乎﹖姆日旣天眞付授﹐吾何敢違﹖復議求婚﹐跪姆前說贊曰﹕我非世間人﹐上界眞髙仙。今與姆爲兒﹐乃是宿昔綠。因得行孝道﹐度脫諸神仙。向前十五童﹐亦是我化身。今已道气圓﹐我將返吾眞。眞凡自殊趣﹐何爲議婚姻。盍於黃堂壇﹐傳教付至人。姆旣施吾教﹐三淸棲我神。

諶姆聞贊﹐驚畏異常﹐遂於黃堂建立壇靖﹐嚴舉香火﹐大闡孝道明王之教。明王告姆修眞之訣曰﹕姆須髙處玄壇﹐疏絕異黨﹐偸閒丘阜﹐餌服陽和﹐委鑑太虛﹐靜夷玄圃﹐若非無英寶帳﹐黃老玉書﹐太洞眞經豁落﹐七元太上隱玄之道﹐不可偃息一作輕蓋於流霞之車﹐一作障眷盼乎文昌之臺也。得此道者﹐九鳳齊嗚﹐萬靈萃止﹐煉身禦節﹐八景浮空﹐龍輿虎旅﹐遊翔八方矣。姆宜寶之。於是盡付妙訣﹐兼授靈章。已而辭姆﹐飛騰太空。諶姆受訖﹐寶而祕之﹐積數十年人無知者。至西晉之末﹐許眞君遜﹑昊眞君猛﹐聞姆有道﹐遠詣丹陽﹐求受道法。姆知其名在圖籍﹐應爲神仙﹐於是授以孝道明王之教﹑眞仙飛舉之宗﹐及正一斬邪﹑三五飛步之衛。仍以蘭公所授孝悌王銅符﹑鐵券﹑金丹﹑寶經﹐一遵元戒﹐傳付許君。仍語二君《玉皇玄譜》仙籍品恢﹐乃令許君以道﹐次授吳君﹐二君禮謝。將辭歸﹐許君欲每歲來禮謁姆﹐姆止之曰﹕子勿來﹐吾卽還帝鄕矣。乃取香茆一根﹐南望擲之﹐茆隨風飛去。因謂曰﹕

子歸﹐於所居之南數十里認茆落處﹐立吾祠﹐歲秋一至足矣。語訖﹐忽有雲龍之駕來迎﹐淩空而去。今新建﹑丰城二縣之界有黃堂觀﹐乃眞君仿丹陽黃堂壇所立祠﹐每年八月三日朝謁諶姆之所也。

地主眞官傳

地主金公﹐世忘其名﹐或云名寶﹐行第七。世居豫章之西山金田﹐以進納補官。朴直公正﹐鄕閒所推服。許眞君與郭璞擇地﹐至其所居﹐璞曰﹕璞相地多矣﹐未見有若此者﹐如求富貴則必有起歇﹐如欲棲隱大合仙格﹐其崗阜圓厚﹐位坐深邃﹐三峯屹立﹐四環云拱﹐內外勾鎖﹐無不合宜。大凡相地兼相其人﹐觀君表裹﹐正與地符。乃與眞君同謁公﹐公欣然出迎﹐懼如平生。璞白公曰﹕許君欲置一舍﹐爲修煉之地﹐故同璞上謁。公曰﹕竊觀許君仙風道骨﹐非塵埃中人﹐第恐此地不足以處君耳﹐君誠有意﹐當並致莊產﹐以爲薪水之資。許君曰﹕𨿽蒙傾蓋﹐然受之無名﹐願聞所需﹐多寡惟命。公曰﹕大丈夫一言道合﹐身命猶以許人﹐況外物乎﹖老夫拙直﹐平生無用文券。乃取一大錢﹐中破之﹐自收其半﹐以半授許君﹐曰﹕以此爲券。明日﹐遂挈家居西林之廬舍﹐至卒老焉。玉隆宮有神曰西林地主顯忠眞官﹐卽公是也。皇朝眞宗皇帝嘗遣中使﹐奉香燭﹑花果於眞君﹐中使至溪橋﹐公朱衣靴朴還之﹐中使不知其神也。至館問曰﹕適橋畔有官人相近者誰也﹖今安在﹖左右曰﹕無之。中使曰﹕衣朱衣﹐狀貌肥而短者。眾咸謂無其人。翌旦﹐中使登殿致獻訖﹐還過地主堂﹐視之驚曰﹕昨日所見者卽此神也。竈香設禮﹐敬嘆其靈。歸而奏之﹐卽有旨免本觀支移折變﹐蓋綠於此。嘉泰四年﹐賜廟額曰昭應﹐嘉定三年﹐告封靈助侯。

許大

許大﹐眞君之役夫也。眞君上升之日﹐適與其妻運米出市﹐今西嶺市。聞眞君升天﹐夫婦推覆米車﹐奔馳而歸。至則仙仗已興﹐夫妻撫膺哀號﹐乞從行﹐眞君告以善功未備﹐不應飛升﹐乃授以地仙之術。夫婦俱隱於西山﹐其覆車之米在地復生。今地名翻車崗﹑生米市﹐卽其所也。旣隱﹐不欲人識﹐攺姓曰牛﹐又爲人所知﹐復攺曰幹。夫婦各有詩畱於世﹐幹君詩云﹕自從明府升天后﹐出入塵寰直至今﹐不是藏名混世俗﹐賣柴沽酒貴忘心。其妻詩云﹕醉舞狂歌踏落花﹐綠羅裙帶有丹砂﹐往來城市賣生藥﹐柢个西山是我家。又詩云﹕出入仙鄕不記春﹐豈知塵世有寒溫﹐兒家柢在西山裹﹐除卻白雲誰到門。因幹君出遊﹐經時不歸﹐獨步醮壇﹐有感而作﹕昨日因遊到翠微﹐醮壇風玲杏花稀﹐碧桃爲我傳消息﹐何以人間去不歸。許大夫婦聞眞君將上升﹐苦求隨行﹐眞君以詔使告﹕合從升天人數﹐已有定命﹐難徇其請。故預期使之出。幹𨿽覆車而歸﹐已無及矣。今人時有見之者。

胡詹二王

胡詹二王者﹐旌陽縣之二吏錄也。世不知其名﹐眞君棄官還山且久﹐二吏思慕盛徳﹐捨家而來﹐願服役終身。眞君憫其意﹐而知其分不應仙﹐俾沒後爲神﹐立祠於福地束南髙峯﹐作鎭水口﹐永享血食焉。

胡天師

天師名惠超﹐字拔俗﹐不知何許人也﹐人莫知其年紀。唐髙宗上元問來自廬山﹐棲於豫章西山之洪井。永淳中﹐幅巾布褐﹐負杖徒行至遊帷觀﹐見同輩﹐手不執板﹐擎拳而已。美須眉﹐體貌環偉﹐類四十許歲人﹐身不甚長﹐然每處稠人中﹐其首獨出其上﹐𨿽至長者﹐止及其肩﹐故時稱胡長仙。人問其年幾何﹐曰五十二歲﹐逾數十載問之﹐亦復云然。至論晉宋已來治亂興廢﹐纖毫不差﹐喜談晉司空張觀文《博物》﹐如其友。或云﹕許昊二君嘗授其延生煉化﹑超三元九紀之道﹐能檄召神靈﹐驅奮雷雨。至陶洪景校茅山華陽洞《太淸經》七十卷﹐天師亦與焉﹐背縫盡朱書其姓名﹐覽者皆見之。又日﹕吾昔到此﹐客於吁母。用是不知爲何代人物也。每路逢暴骨遺骸﹐悉埋之。地有古物寶器﹐掘之如其言。而獲聞邪怪之。物﹐疾之如寇儼﹐卽務剪除之。

時豫章西門有樟木精﹐爲獨足神﹐大興怪祟﹐邀人淫杞。天師一見﹐叱罵書符禁制﹐卽命斬伐﹐積薪灌油﹐以火焚燎﹐妖祟遂滅﹐以其地爲觀。舊名信果﹐今額天慶。昔遊帷觀﹐唐初嘗荒廢﹐因問主觀胡不修茸﹐答以乏材力﹐天師奮然而往。不逾月﹐以木筏至髙安樟木江口﹐距觀九十里﹐命筏人緊擊縛﹐各就宿江岸﹐臨暮飛墨符一道﹐中夜烈風雷雨﹐比明﹐筏已在壇下矣。淩抹嶺谷所當之路﹐林木披靡摧折。又於山下發一窖﹐出錢三佰千﹐爲工役之需應。殿宇非人所居者﹐皆夜役鬼神爲之﹐門外鑿三井以辟火災。俗號曰禁火井﹐故至今永無火災。久之﹐異邇顯著﹐天后以蒲輪詔之﹐天師深隱巖谷﹐州縣搜求之急﹐不得已而出。至都﹐引見武成殿﹐後臨問仙事﹐天師止陳道徳帝王治化之源﹐後大喜﹐又欲畱於都下﹐委以煉丹之事﹐天師辭請還山修煉﹐動遣使責金璧送歸。行次單父﹐賜書日﹕先生道位髙尙﹐早出塵俗﹐如軒歷之廣成﹐漢朝之河上﹐遂能不遠千里﹐來赴三川。日禦先開﹐望霓裳之漸遠﹐天津後渡﹐瞻鶴蓋以方遙。空娣風雲﹐惆悵無已﹐儻蒙九轉之餘﹐希遺一丸之藥。天師乃於洪崖先生古壇際煉丹﹐首尾三年。降詔趣召詣闕﹐至則綰於禁中。天師辭歸﹐固畱不許﹐天師一朝遁去﹐上聞嘆恨久之。遣使責贈甚厚﹐兼贈詩一篇云﹕髙人吁髙志﹐山服往山家﹐迢迢聞風月﹐去去隔煙霞﹐碧岫窺玄洞﹐玉寵煉丹砂﹐今日星津上﹐延首望靈搓。天師歸西山﹐居於吁母靖﹐觀有三淸中門﹐眞君橫堂﹐堂在今仙井函日亭上。皆鬼工所造﹐平柱眠枋疊至脊﹐斷削之工﹐人或可伴﹐至植立不斜﹐堅固不朽﹐非人可及。粱牌親題大周年號﹐筆力道勁﹐又自寫其眞於後殿之壁。其居西山﹐人皆師事之。千里之內無疫癘水旱之災﹐無猛驚天柱之苦﹐遠近賴焉。長安三年二月十六日﹐命弟子於遊帷觀之西北伏龍崗造磚墳﹐藏太玄眞符二﹐七星神劍﹑靈寶策杖各一﹐三日而訖。天師正衣冠﹐坐繩肺﹐異香滿室﹐空中云鶴﹐墻外人馬之聲紛紛不絕﹐視之已解蛻矣。州具以聞﹐賜錢帛修齋醮﹐謐曰洞眞先生。姑蘇先生司馬貞撰碑﹐具載詳悉。世遠﹐其壁將頹﹐有一雲水道士至﹐以木板模寫之﹐儼然復前狀﹐越夕而壁倒﹐道士亦不知所往。門堂以政和六年奉旨重造始撒去﹐今惟眞板存焉。

修眞十書玉隆集卷之三十六竟

