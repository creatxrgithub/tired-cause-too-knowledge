陶眞人內丹賦並序

經名﹕陶眞人內丹賦。唐末五代道士陶植撰。序文及賦注皆出一人。書修煉外丹之街﹐而非內丹﹐故書名原當作《金丹賦》。一卷。底本出處﹕《正統道藏》洞眞部方法類。

陶眞人內丹賦

夫人本以五行气而成體﹐乃以四象精而灌身﹐得江海竭而命更延﹐日月虧而神轉壯。故聖人理金鎭玉﹐煉石補天﹐體用玄黃﹐要崇日月。伏以龍虎大丹者﹐南北往來之位﹐本元二三﹐東西出入之名﹐運合歸一。靑赤白黑﹐各定四維﹐上下俱通﹐輻賡八方﹐位成五帝﹐三才立象﹐萬物有形。六十四卦爻用﹐二十八宿合度﹐在七十二候之內﹐處三百六旬之中。始自元陽﹐終於晦臘。故經云﹕以天地合其徳﹐日月合其明也。春夏進長滋隆﹐皆稟於四時。秋冬退伏墊藏﹐豈離於一運。乾長於艮﹑巽之體﹐剛變爲柔。坤生於震﹑兌之形﹐陰歸陽位。然始陰陽之用﹐日月交嘆﹐是以離女坎男﹐金夫木婦﹐妮其精气﹐陶煉髓筋﹐十月功成﹐一用方備其神也。化之爲液鎔凝質﹐若堅冰變之玄霜﹐烹剖形如素雪。方辧鉛汞之理﹐始驗水火之源。合兩象之精華﹐抽五行之血肉。故聖人研日月二字﹐通幽洞冥。窮金水五行﹐出凡入聖。《參》云﹕日月爲易﹐剛柔相當。此名水土金之三物﹐志士豈不省己者哉。欲達至眞者﹐明閒卦象﹐痛會陰陽﹐曉察天文﹐精求易義﹐火候進退﹐生殺合宜﹐表裹淸通﹐內外相應。《三元周神論》云﹕欲明其藥﹐先明自身。悟此一言﹐而知萬化矣。若天地變易﹐雌雄抗行﹐相類不同﹐黑元交錯者﹐如持梯而望升星漢﹐懸鉤鍼而擬釣鯨說。幸請賢者﹐細而詳之﹐豈敢謬於神道耳。又綠賦內沈論祕義﹐潛匿幽詞﹐注解玄言﹐附成其旨。

賦曰

道法自然﹐

自然者﹐元气也。元气者﹐是天地虛元之气。天地虛無之气﹐卽化生萬物﹐玄元之始也。學丹之流煉此﹐得虛無之气﹐名眞一自然之道﹐爲萬物化元也。《老子》日﹕無形不可名狀﹐故彊名曰道。守一之道﹐日道者是自然之气﹐卽是水銀。志士但依法煉之﹐出無入有﹐脫胎見眞一﹐自然之道也。

術明眞假﹐

眞名鉛也﹐煉得銀﹐銀號日眞一﹐亦日白金﹐位屬兌官西方。俗士不曉眞一之道﹐煉鉛擬求其眞﹐物被埋了豈有眞。故經云﹕莫壞我鉛﹐令我命全。求眞象之道﹐上稟三光﹐下應三才﹐六律旣備﹐變化無窮﹐卽眞一之道也。假者﹐是學仙之流﹐不考經典﹐不從師授﹐托意自造﹐遂將幾常水銀﹐不依法則妄施陰陽﹐擬爲至藥﹐故不成也。李澄云﹕豈將幾鉛常汞﹐便諭至藥。所以不法天地﹐謬用虧明﹐致陰陽結互﹐寒暑不時﹐豈不用假而自恨。故經云﹕幾聖淺深﹐愚智眞假﹐自古有之。

法效兩儀﹐

兩儀天地。

取象八卦。

大藥變轉﹐體骨皆依法象。金水運气﹐周功二十八宿﹐合度八卦﹐成八卦者。每四十五日一節成﹐是一卦也。一年三百六十日﹐有八个四十五日﹐故取象八卦。太易至有八卦﹐日月有八卦是也。

辟天地以區分﹐

辟者﹐開也。明天地以區分。天地位者﹐乾坤鼎器也。言先論鼎器﹐後言其藥﹐天地位定﹐然後區分周天之義也。寒暑駕馭﹐陰陽勝負﹐取時勿失節候﹐是取象。

混陰陽之變化。

混陰陽者﹐水火爲藥也。是水銀混沌﹐淸濁未分﹐故號太易者﹐是陰陽之象﹐傾一處之義也。然後陰陽合徳﹐而剛柔有體。陰陽者气也﹐剛柔者形也。故志士則而行之﹐侯水火主也。分判有時﹐方辯陰陽之變化。《通玄論》云﹕此天地之母﹐砂汞也。

指乾坤而以經以緯﹐

乾爲金﹐西爲位。坤爲水﹐是金。水火二物﹐交轉往來﹐出入屈伸﹐體段也。郭眞人日﹕束西爲緯﹐甲處爲束。甲爲十干首﹐甲者神子﹐爲十二神之先。將甲配子﹐故云以緯也。

類南北而有取有捨。

故歌云﹕拾南取北﹐子母相克。轉北成西﹐配合夫妻。此不虛也。故丹石一藥獨負陰﹐謂之有取有拾。

氏房騰躍於蒼龍﹐

氏房﹐是束方宿﹐故汞寄處於房星。房星屬卯爲靑﹐又木生於水﹐水屬北方爲黑。靑與黑謂之蒼﹐號日蒼龍者也。

張翼襟帶於白馬。

張翼﹐是南方火宿﹐象丹砂也。是古仙以法脫其赤暈﹐還其眞性之功﹐號日脫體丹砂﹐一名白砂﹐亦名白馬牙是也。

故玄黃之形質﹐脫筋骨而瀟灑。

玄黃者﹐天地也。爲器物之形質﹐筋是汞﹐骨是銀﹐得火气燻蒸﹐金水等自脫其鉛﹐漸除滓穢﹐於器上飛傳往來﹐拂郁加霧而瀟灑也。

棲巖隱壑﹐跨嶽臨川。

汞在鼎內﹐得金水伏﹐被煎灼湧沸不得停﹐漸結吐花於上﹐或成其熙﹐棲巖隱壑。或伏盤不起﹐如山嶽之形狀也。

候日華之月彩﹐亦彌歲而歷年。

日華是汞﹐月彩是金。金汞成形﹐非日盈月滿而不就也。故一年主十二月﹐有三百六十日﹐時積日爲月﹐積月爲年﹐至一周天有四千三百丰十時﹐象四千三百年運气。故云﹕彌歲之歷年﹐志士審而察之﹐以大藥陰陽相配﹐而成寒暑﹐陰煞陽養﹐還丹非四時五行而不伏﹐皆取其象。

窮造化而變化﹐順天時而奉天。

窮陰陽之道﹐知變化之源。夫子日﹔知變化之源﹐其知神乎。故演八卦﹐父子君臣﹐剛柔相配﹐度其尊卑﹐運終六律﹐合成大道﹐定五行六律﹐七十二侯﹐四十五節﹐推二十四气刻漏﹐取定大小﹐而諷興三才﹐取象天地。《參》云﹕窮神以知化。是故聖人法爲順天﹐無別義也。

始雄雌而偶匹﹐終翺翔而升仙。

始﹐初也。《參》云﹕初正則終辯﹐幹之未可持。卽是雄汞雌金﹐寶相配爲藥﹐可中服食。翺翔者﹐義朱雀汞也。得之伏徘徊﹐稟气漸升火﹐名日正陽之丹矣。

爰有物外之人﹐性稟天眞﹐抱沖和之精气﹐厭寰海之囂塵。

吳筠先生云﹕仙者﹐人之所美也。死者﹐人之所惡也。所以神不淸骨不峻者﹐非稟於陽靈之气﹐所稟者叉無慕仙之心矣。慕仙之心者﹐受气之時﹐得值長生之宿﹐兼逢陽王之官﹐所以人性稟天眞﹐起於物外﹐恬淡純粹﹐體和神淸﹐厭於寰海﹐棄於囂塵矣。

夫求不死之方﹐尋延齡之訣﹐得金丹之奧旨﹐洞玄妙之眞說。

不死之方﹐出自黃老。老子丹經﹐延齡之訣者﹐卽《參同契》《金碧經》是也。如志士得獲此本﹐先須上告三官﹐下告土地眞君﹐然後沐浴齋心﹐冷室焚香﹐習而考之﹐方得心開悟解﹐了釋眞元。學道之士。須廣求師友﹐請益毫釐﹐不可妄作也。

故杳杳冥冥﹐其中有精。

杳冥者﹐是陰黑玄之貌。其中有精者﹐銀也。精者﹐汞也。卽是銀於太陰之中﹐但受太陽之气﹐溫養日久﹐冥遁其形﹐潛伏於太陰之內。如有根萌熙足成形﹐號日伏火水銀是也。又杳冥者﹐不正之貌。若無若有﹐不之而可見也。故經云﹕冥冥凝神﹐不出我身。鉛不呈朴﹐汞不露形。還陽子云﹕鉛受辛盲﹐故被褐懷玉。金稟汞甲﹐胎自著徘而入水。

灌金花之一气﹐察水火之兩名。

郭眞人日﹕先鎔金花爲水﹐別器暖汞投入池中﹐其色凝白﹐狀如鉛蘇﹐義亦伺否。又一气眞一也﹐一化受符﹐靑龍之位﹐爲束方震。震屬木﹐木生火﹐謂之汞。土能生金﹐謂之陰銀。故云﹕察水火之兩名也。

分布四象﹐陶均五行﹐駐日魂而呼月魄﹐遵虎性而契龍情。

李澄云﹕金木二字﹐坎離四象﹐急藥之體。鉛汞者﹐玄妙之門﹐還丹根基。此言靑龍白虎﹐朱。雀玄武﹐爲四象也。四象成而五行了。二十八宿周天﹐日月合度﹐龍呼於虎﹐虎吸其龍﹐性情交泰﹐日月周畢﹐豈不是四象五行陶均也。

由是演易示機﹐杓星設位﹐循箕斗而散彩﹐

李淳風日﹕北斗七星也﹐近紫微官﹐在太微北﹐是爲帝車﹐以主號令﹐運乎中央﹐而臨制四方。建四時﹐均五行﹐移節度﹐定諸紀分﹐系之於斗。其魁爲璇璣﹐其柄三﹐爲玉衡。書日﹕璇璣玉衡﹐以齊七政。箕斗者﹐是寅巳之位﹐起火於此﹐甲之散彩。

綿艮兌而通气﹐

艮爲山﹐兌爲澤。《易》日﹕在天成像﹐在地成形﹐變化見矣。韓康伯日﹕象況日月星辰﹐形況山川艸木﹐懸象運轉﹐而成昏明。山澤通气﹐而雲雨施﹐行連循環﹐上下通气﹐此義深矣。

播刑徳而合剛柔﹐入中宮而歸戊己。

播﹐施也。刑主陰煞﹐徳主陽汞﹐而剛柔自合﹐故入中官﹐而歸戊己。戊己者﹐是土位﹐稱黃帝生處玄立。又能克水銀﹐而玄伏矣。《金碧經》云﹕以制太平﹐並中宮土。《參》云﹕三物一家﹐都歸戊己。三物﹐水火金也。

爾乃九還變態﹐七返呈妍。

九當乾卦﹐麼幾龍立位。七當坤卦﹐飛龍在天。大人造化﹐麼幾龍有悔﹐窮之災也。故從九位而返七。夫修眞之士﹐須明卦象﹐屈伸動靜﹐出入捲舒﹐升降進退﹐各有所配﹐方守一而煉眞﹐卽見交泰呈妍之理﹐配男女以時也。

運水火而相鮮﹐

《參》云﹕本在交媾﹐定至生人。以坎男離女配合﹐日居月諸﹐精彩潛媾。

盡一气而成牙蘗。

《易》日﹕日月運行﹐一寒一暑﹐乾道成男﹐坤道成女。乾知太始﹐坤作成物。是日月以天地之用﹐金水交精﹐水火運移﹐還盡一元之气。一元者﹐六十日也﹐四熙成。《契》云﹕元年乃牙潛也。

由內貞而外順﹐

內者金﹐外者水。金水欲行﹐蓋順陰陽之法﹐用候卦爻。內爲陽三畫﹐外爲陰三畫﹐處陽之時﹐外求於內。在陰之時﹐內求於外。金居內爲春夏直符也﹐水居於外爲秋冬直符也。內外之際﹐蓋取象於卦中。

乃玄之而又玄。

玄者﹐玄元也。如太上分一气爲二義﹐二義天地也。地也者﹐剖一气而眞素﹐號日眞一﹐故是眞玄也。又玄者﹐是變白爲黃金﹐黃金爲至寶﹐故云玄之又玄。經日﹔衍士服食之﹐壽命得長久。金性不敗朽﹐故爲萬物寶。非服常金也。金也﹐當其變也。

卽火東旋而爲龍﹐水西轉而成虎﹐虎脫胎而棄子﹐龍辭丙而致雨。

崔昤山日﹕其神化之而爲液﹐凝之卽成汞﹐如霜璨爛﹐似玉闌干。素魄流晶﹐光影星鉆﹐千煉萬化﹐其體常然﹐從無入有﹐壞而復成。自有入無﹐滅而復生。陽與陰合﹐陰與陽並﹐展轉變化﹐遂爲物精。仙人百煉﹐而爲通靈。還返不窮﹐還丹是名。又歌日﹕五行顚倒衍﹐龍從火裹出。五行不順行﹐虎自水中生。此是明至藥法﹐準此陰陽相克﹐五行錯王而成者矣。

气惟先白黑而後黃﹐始水火而終土。

此是金水狀貌﹐從復用事﹐至十月終坤﹐變轉體段﹐先白後黃﹐赤黑連表﹐各還本位﹐其骨是大還丹也。始火者﹐火數二﹐水數一。火旣滅﹐四時輻奏一气﹐十五日二十四气﹐生成萬物。夫還丹者﹐象水火成萬物﹐稟天地陰陽之气﹐气以剛柔﹐合度四時﹐不能陶鑄﹐則眞一之道畢矣。

捨南取北﹐甲乙宗祖。

經日﹕陽中有陰﹐陰中有陽。陰中有陽者﹐砂中產汞也。汞離陽﹐故歸北方自然水。水能生木﹐木居甲乙﹐與火爲宗祖也。一文云﹕卽火東旋而爲龍是也。

神水聖石﹐帝男金女。

神水者﹐非酒醋之煉者﹐石不可作也。是陰一制陽一﹐爲華池之義。故云帝男龍女﹐實三一之要也。

道本不離於玄黃﹐守一要存乎三五。

道本者﹐汞也。天地與三五之气。守一要存乎﹐不離金汞巳金也。志士細而詳之﹐言眞實理也。

信由靑腰致遠﹐玄素鉤深。

靑腰曾靑﹐玄素是金﹐卽靑龍白虎。鉤深﹐致遠之義也。

風謂七八之水﹐水生九六之金。

風者﹐陽气也。從十五日前﹐震卦用事﹐汞得金气鉤畱﹐自然調暢也。水生者﹐陰气也。十六日已後﹐轉受巽﹐變剛爲柔﹐是金消﹐故入汞而歸坤卦也。《參》云﹕七八數十五﹐六九亦相應。是一月運六十四卦也。

剛表柔裹﹐內陽外陰。

剛表者﹐金也。柔裹者﹐汞也。經云﹕陰銀而陽汞是也﹐故內陽而外陰。別注云﹕剛者乾也﹐柔者坤也。陰陽合徳﹐而剛柔有體。陰陽者气也﹐剛柔者形也。稟陰陽成金水﹐金水之形旣成﹐合體凝而成堅﹐是變易也。

靑龍躍而白虎伏﹐朱雀飛而玄武沈。

靑龍木神﹐白虎金神。經云﹕丹砂木精﹐得金乃並。取天之汞﹐合地之銀﹐聚魂魄而成還丹。天玄地黃﹐合度砂汞﹐乃當合之時﹐俱入神室之中﹐煉此神精﹐火土金運﹐摧文武急緩﹐以應鍾律。朱雀者火﹐南方之位也。玄武者水﹐北方之位也。言汞或走或飛﹐從南方朱雀中﹐北方水火。二水一合數三﹐爲東﹐靑龍鉛水﹐故先踴躍而伏白虎也。經云﹕龍陽數奇左﹐虎陰數偶右也。

由是日爍中男﹐月迷姥女。

日者﹐火也。中男者﹐金精爲月﹐得火气而自消散﹐與汞合爲一體﹐其汞傳金气自迷﹐故不走不飛﹐謂之月迷妮女。詫女者﹐汞也。中男者﹐金也。魏君日﹕火能消金﹐金伐木榮﹐三五與一﹐天地至精者矣。

土彊金勁﹐一寒一暑。

土者雄黃﹐得位中官﹐將軍之名。能偃於水﹐又能生金。一寒一暑者﹐發火文武及時者也。

龍呼虎吸﹐烏蟾吞吐。

龍者汞﹐虎者金﹐烏蟾者日月精也。金汞得火水气﹐於鼎內變化﹐髙低之貌﹐運文武火戲﹐一上一下﹐一俯一仰﹐出化沒化旣定﹐吞吐依時﹐黃白乃成﹐號日金星美砂﹑巨勝紫覆粉。若不化定﹐伏在金中者﹐名日金龍丹﹐亦名伏火紫粉﹐都是大還丹。

南北交媾於水火﹐卯酉周旋於子午。

水銀是北方之位也。火是朱砂﹐南方之位也。二方往來﹐各守定性。寒從北方來﹐暑從南方至﹐二方各在用﹐還往本官也。卯者東汞﹐酉者金汞﹐合水火而歸於子午。紫河車訣云﹕十二月生兒﹐子午是也。

總括乾坤之策﹐優遊變化之主。

運乾坤二卦﹐皆有策數。乾策陽爻﹐半支得六千九百一十二。坤策陰爻﹐半得四千六百八。總括萬有一千五百二十。主者金也。金爲君﹐象北辰。乾坤交動之時運無輟﹐而居極是不移。金水在器內﹐任其水火燻蒸﹐自然而成正體﹐優遊隨節變化也。

母子包羅於匡郭﹐修養因依於鼎釜。

此是金法﹐世人造次豈能知。子母者﹐金水也。金水者﹐坎離二用﹐爲內象外像也。二气合牙之道﹐交合於鼎。鼎之中舒光照耀﹐象日月連環﹐在六合之中。水火爲藥﹐乾坤爲鼎﹐可理匡郭﹐金鼎之理。《參》云﹕坎離匡郭者﹐城郭也。《五相類》云﹕城郭完全﹐人物乃生。是也。世人不曉金鼎﹐多以金銀及鉛黃花爲﹐此大恨也。

配銖兩以定循環﹐察爻象而校火數。

配銖兩者﹐六銖爲一分﹐四分爲一兩﹐一兩爲二十四銖﹐一斤爲合三百八十四銖﹐象六十四卦有三百八十四爻。循還增喊﹐察察動而定其火數。經云﹕火記不虛﹐演《易》以明也。

若夫二至啟閉﹐

冬至夏至。

陰陽遞遷﹐

從子至巳陽生﹐從午至亥陰生。

終坤媾而始逛﹐起復臨而盡乾。

直純乾訖﹐乃從初九一變爲始。九二爲三﹐三爲否﹐九四爲觀﹐九五爲剝﹐上九爲坤﹐九還七返﹐火天大有。此是終乾始遁。又置純坤卦﹐依前從下位初六變爲復﹐二爲臨﹐六三爲泰﹐六四爲大壯﹐六五爲央﹐上六爲需﹐八歸六居水地比也。故經云﹕起臨而盡乾也。

飛龍偃月﹐

飛龍是汞﹐偃月是器。

上下兩弦。

李澄日﹕靑龍二八白虎中﹐是初八與二十三日﹐金水各半斤也。

黃金白雪﹐神化自然。

黃金者﹐還轉鉛精﹐凝爲紫磨﹐赫然赤也﹐故日黃金。白雪者﹐飛伏水銀﹐色如雪﹐故日白雪。乃是神化自然之道﹐服之羽化矣。

融坤艮以成地﹐

坤爲陰﹐艮爲銀﹐三篇云﹕聚陰爲地是也。

仰乾兌而爲天。

乾爲陽﹐兌爲金。陶君日﹔積陽爲天是也。《易》日﹕山澤通气。又云﹕天地不交之气何也﹐爲形質各易。

母子恩戚﹐相主交連。

母子恩戚者﹐鉛制於汞﹐汞能伏鉛﹐鉛汞合爲﹐黃白之道畢矣。銀本從鉛中生﹐蓋鉛抱於子也。藏鉛在銀﹐銀隱於鉛中﹐故是相主勾連。諭人之在道﹐道不離人。魚在水中﹐水離魚。魚無水卽死﹐人失道則亡﹐主相通玄理也。

一色三五﹐。水激雲煙。

一者﹐眞一也。三者﹐汞也。五者﹐雄黃土也。眞一與土﹐是陰重之物﹐故不受飛也。得汞相和﹐卽飛也。飛之爲霜粉﹐謂之水激雲煙﹐亦由器。

陶眞人內丹賦竟

