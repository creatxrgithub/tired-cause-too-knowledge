太上九要心印妙經

經名﹕太上九要心印妙經﹐原題仙人張果老述﹐應出於唐代。一卷。底本出處﹕《正統道藏》洞眞部方法類。

太上九要心印妙經序

仙人張果老述

夫九要者﹐要乃機要也﹐以應大丹九轉﹐故以道分九篇﹐法顯九門﹐九門合理﹐篇篇歸根。𨿽不得親師之旨﹐得此要如親師訓﹐得者坐獲天機﹐悟之者爲之心印。若依行者﹐在欲無欲﹐居塵出塵﹐分立九門﹐還元二儀。學道君子﹐細意詳之。先序顯用﹐次要應體﹐以體兼用﹐性命備矣﹗

太上九要心印妙經

眞﹣祕要

夫眞一者﹐純而無雜謂之眞﹐浩劫長存謂之一。太上曰﹕天得一﹐以日月星辰長淸﹔地得一﹐以珠玉珍長寧﹔人得一﹐以神气精長存。一者﹐本也﹐本乃道之體﹐道本無體﹐彊名曰體。有體之體﹐乃非眞體﹐無體之體﹐日用不虧矣﹗。眞體者﹐眞一是也﹐眞乃人之神﹐一者人之气。長以神抱於气﹐气抱於神﹐神气相抱﹐固於气海﹐造化神龜﹐乃人之命也。神乃人之性也﹐性者南方赤蛇﹐命乃北方黑龜﹐其龜蛇相纏﹐二气相吞﹐貫通一气﹐流行上下﹐無所不通﹐眞抱元守一之道也。

槖鑰祕要

夫槖鑰者﹐人之心腎也﹐心者神之宅﹐腎者气之府﹐旣以心爲宅﹐以腎爲府﹐豈有造化也﹖今時學道之人﹐使心運气﹐亂作萬端﹐屈體勞形﹐非自然之道。聖人日﹕凡是有相﹐皆是虛妄﹐無相之相﹐謂之眞相。眞相者﹐神气也。神者﹐心之主﹔气者﹐腎之本﹐是以聖人返本還元。還元者﹐補髓也﹐補髓之機﹐還元之道﹐命乃了矣﹗�聖人立法﹐日假一神調气﹐藉一气定神﹐神气調定﹐方曉動靜。動者气也﹐气者命也﹔靜者性也﹐性乃神也﹐神不離气﹐气不離神﹐神气不相離﹐道本自然也。

三五﹣樞要

夫三五一者﹐三陽﹑五行﹑一气也。三陽者﹐三火也﹐以精爲民火﹐以气爲臣火﹐以心爲君火。君火乃性火也﹐惟性火不可發﹐亦不可用。性火若發﹐如火生於木﹐禍發必克。不用者﹐必不可動也﹐蓋是神定則气定﹐气定則精定。三火旣定﹐並會丹田﹐聚燒金鼎﹐返煉五行﹐運於一气﹐綿綿一晝一夜﹐一萬三千五百息﹐按周天三百八十四爻﹐气血行八百一十丈﹐脈行五十度﹐此乃周天﹐方爲火候。其火有二等﹐分於內外﹐外火者有形有象﹐可煉五金﹐造化五穀﹐滋養於人﹐此火非能煉丹﹐煉丹之火﹐其在內火。內火者有名無形﹐藉五穀之气﹐卽生眞火﹐眞火旣生﹐返煉其精﹐精返爲神﹐煉神合道﹐道本自然﹐不離一气﹐一气旣調﹐百皆順也。

三一機要

夫三一者﹐三成一气也﹐上有神仙抱一﹐煉神之道一﹐中有富國安民﹐煉气之法﹔下有彊兵戰勝﹐煉精之術。道分三成﹐不離一气。一气者﹐天也﹐乃天淸虛自然之气﹐气中有神﹐神抱於。气﹐因气抱於一神﹐煉神合道﹐道本自然﹐此乃神仙抱一煉神合道也。中有富國安民煉气之法﹐中者人也﹐以身爲國﹐以气爲民﹐以心爲帝王﹐帝王愛民而民自安。帝正者﹐心不亂也﹐心不亂則气自調﹐气調則神和﹐神和則精悅﹐精悅則身安泰﹐此乃富國安民煉气之法也。以重濁而爲地﹐其濁中有淸﹐在欲無欲﹐謂之彊兵。心不動而气不交者﹐謂之戰勝。此乃彊兵戰勝煉精之術也。及人之未生時﹐在乎混沌之問﹐亦神不曾離气﹐气不曾離神﹐神气不相離﹐精神內守﹐精散爲气﹐气結成神﹐煉神合道﹐道法自然。因道建法﹐法就顯術﹐分而爲三﹐混而爲一。一者精也﹐精乃元气之母﹐人之本也。在身爲气﹐在骨爲髓﹐在意爲神﹐皆精之化也。蓋萬物皆稟一气﹐因气造化五行﹐五行卽五穀也﹐五穀之气﹐入於臟腑﹐精住丹田﹐精者人之本也。是以聖人返其本而還其元﹐此乃返本還元之道也。

日魂月魄眞要

夫日魂月魄者﹐陰陽也﹐陰陽者﹐日月也。日屬陽﹐魂月屬陰﹐魄日中有鸚﹐西方金肺之象屬陰﹐乃日魂藏月魄﹐魄滿於魂﹐故日以淸。月中有兔﹐束方木肝之象﹐肝屬陽魂﹐乃月魄藏日魂﹐魂滿於魄﹐故月以明。魂魄者﹐乃人之鉛汞也。鉛汞有數﹐鉛八兩﹐汞八兩﹐乃一斤之數﹐十六兩也。凡二十四銖爲一兩﹐按周天三百八十四爻﹐日月運度之數﹐天地造化之機﹐聖人立數﹐後人依數而行之﹐其大小之法﹐因數有定﹐大者一年之法﹐小者一時之用﹐一時正則可奪一年之造化也。密語日﹕凡每月初一日爲首正﹐子時坎卦﹐進汞一兩﹐離卦進鉛一十五兩﹔次日坎卦進汞二兩﹐離卦進鉛十四兩﹔至十五日﹐抽添數足。周而復始﹐其大小月﹐細審詳之。鉛汞者﹐人之魂魄也﹐魂魄者﹐人之神气也。神者好靜﹐气者好動﹐動靜常在坎離之問。動靜之訣﹐上十五日魂守魄﹐下十五日魄守魂﹐一時之用﹐可奪一年之造化也。

日用五行的要

夫日用者﹐長以神守於气﹐气守於神﹐神气相守﹐聚而不散者﹐眞日用也。神能通應﹐意到心成﹐若神定﹐則行住坐外晝夜皆伺。神伏气在﹐气在神﹐神在形﹐三物皆在﹐復歸眞一﹐萬事畢矣﹗。又五行者﹐心主神﹐肝主魂﹐脾主意﹐腎主志﹐肺主魄﹐五行聚而化爲丹也。聚之訣日﹕專於一神﹐志於一意﹐守於魂魄﹐會於丹田。魂魄者﹐人之神气也﹐气乃命也﹐神乃性也﹐一性固命﹐一命固性﹐性命相固﹐共成一气。一气者﹐火也﹐其火無形﹐發之有焰﹐此火只可煉丹﹐不可別用﹐若能內守眞火﹐聚而不散者﹐眞抱元守一之道也。

七返還丹簡要

夫七返還丹者﹐天有七星﹐運斡四時﹔人有七竅﹐惟聽視聞。眼觀色者﹐視之不見﹔耳聽聲者﹐聽之不聞﹔鼻不聞香﹐口受無味﹐眞七返也。一心歸命謂之還﹐五气不散謂之丹。丹有二種﹐於內外二丹者﹐超神接气﹐超神在世。出世接气者﹐火候無差。其內丹不得外丹則不成﹐其外丹不得內丹則無主。內丹者﹐眞一之气﹔外丹者﹐五穀之气。以气接气﹐以精補髓﹐補接之功﹐不離陰陽二气。陽气升卽爲返﹐气降卽爲還﹐晝夜還返﹐至於丹田。不得陰而不升﹐陰不得腸而不降﹐自然還丹之要﹐祕於此矣﹗

八卦朝元統要

夫八卦者﹐以心腎爲坎離﹐坎離爲陰陽。陽卽魂也﹐陰卽魄也。魂者以應束方甲乙木﹐謂之靑龍﹔魄者以應西方庚辛金﹐謂之白虎。因坎離生龍虎﹐乃成四象﹐內分八卦。八卦者﹐方甲乙木﹐甲主榦﹐乙主坤﹔木生丁﹐丙主艮﹐丁主兌﹐艮兌合序爲一太上九要心印妙經气丙東陽陰者﹐火也。火生戊己﹐戊己無形﹐分於四季﹐內生庚辛﹐庚主震﹐辛主巽﹐合而爲一者﹐金也。金生壬癸﹐壬主離﹐癸主坎﹐坎離者﹐陰陽也。陰腸者﹐內外也﹐內气爲陽﹐外气爲陰﹐陰陽升降﹐動靜自然﹐非神所作﹐乃天地沖和之气﹐常在坎離之問﹐綿綿晝夜﹐息息無窮﹐此乃八卦還元歸根之道也。

九還﹣气總要

夫九者﹐陽也﹐還者﹐聚也﹐一者气也。九陽旣聚﹐性命相守﹐上則淸虛﹐日月行度之數﹔下則地气﹐生產萬物之源﹔中則人身﹐陰陽造化之理。內各有三﹐故日三共之道﹐是名九要也。內各有三者﹐天有三﹐日月星﹐以應人之眼耳鼻﹔地有三﹐髙下平﹐以應人之魂魄精。魂魄精者﹐以應人之精气神。神乃精之主﹐精乃神之本﹐名則分三﹐不離一气。一气者﹐胎息也﹐胎乃藏神之府﹐息乃胎化﹐元因息生﹐息因神爲主胎﹐胎不得息則不成﹐息不得神則無神乃息之主﹐息乃胎之根﹐胎乃息之宅﹐神乃胎之眞。在腹之中謂之胎一呼一吸謂之息﹐故名胎息也。胎者形中气之子﹐息者形中神之母﹐形中子母﹐何不存守﹐存守者﹐存其神而守其气。其气在坎離夾中﹐圓如杵臼﹐又象伏龜﹐故曰神龜。龜含黑水﹐水中有气﹐名日神气﹐又日碧眼胡僧﹐號曰眞人人之根蒂﹐俱在此焉。十二時中﹐天門借气﹐緊閉地關﹐神室內守﹐自有神龜呼吸﹐有名無形﹑有動無名﹐非所用升降﹐自然藉外气則升﹐隨气升而腹自鼓﹐外气升而內气降﹐內气降而腹自納﹐鼓納之機﹐天地之麋鑰也﹣。棄鑰者﹐天地動作之气﹐眞陰眞陽也。內气爲陽﹐外气爲陰﹐內气不出﹐外气不入﹐神符气定。外气符卽爲至寶﹐內气符卽成金丹。金丹者﹐純陽之物﹐浩然之眞﹐直指天機﹐歸根之道盡矣﹗。若遇至人﹐與天盟誓﹐先付仰訣﹐次傳心印﹐愼勿輕泄天寶。戒之﹗戒之﹗

太上九要心印妙經竟

