破迷正道歌

經名﹕破迷正道歌。一卷﹐原題正陽眞人鍾離權迷﹐當出於唐後期至五代時期。底本出處﹕《正統道藏》洞眞部方法類。

破迷正道歌

若非符契天綠事﹐故把天機訣與君。片言半句無多字﹐萬卷仙經一語通。

一訣便知天外事﹐掃盡旁門不見蹤。若言此理神仙道﹐天地虛無上下空。

說破木金無間隔﹐眞鉛眞汞豈有形。誰知這个天機理﹐便會日月得髙奔。

也無坎離並龍虎﹐也無烏兔各西束。非肝非肺非心腎﹐不幹脾胃膽和精。

非思非想非爲作﹐不在三田上下中。豈干夾脊至昆侖﹐不是精津黑血液。

不是膀胱五臟神﹐此物在人身中出。四時春夏及秋冬﹐先天先地誰人識。

二物相和重一斤﹐弦望晦朔合本數。循環晝夜不曾空﹐依時采取知老嫩。

片餉之間並甲庚﹐只在西南產本位。慢慢調和入艮宮﹐試把天機輕撥動。

眞時時聚太空﹐謀得乾坤爲鼎器。顚倒宇宙任縱橫﹐南辰移入北辰位。

金烏飛入玉蟾宮﹐太陽裹面藏玉兔。太陰加減自和同﹐前弦之後尋藥物。

後弦之前停勻﹐兩弦之間爲采取。先後存定祖和宗﹐他是主時賓是我。

我若浮時你卻沈﹐調得浮沈歸一處。沐浴潛藏總是空。離坎本來無南北。

震兌豈則在西束。若遇神仙親指訣。捉住北斗周天輪﹐撮得陰陽歸掌內。

頃刻之問萬物生。這些金液還丹訣。不遇仙師莫彊攻。果然采得先天。

日月擒來兩手中﹐晝夜打交成一塊。自有龍吟虎笑聲。初時上下風聲吼。

漸凝漸結紫雲生﹐云滿山中遮日月。此時一陣似朦朧。默默自然雲霧動。

定裹時聞霹靂聲﹐紫鳳烏兔交一處。金烏玉兔自相爭﹐虎繞龍蟠尋至寶。

金公女結婚姻﹐這番子母裏相會。神歸根合本眞﹐一點最初眞種子。

入得丹田萬古春﹐先天先地歸一處。混沌未分豈有痕﹐生發自然合聖理。

綠來紅花一色新﹐上下水火自澆灌。二交結產胎嬰﹐自然白日生神像。

自有超凡出死生﹐果然百日防危險。血化爲膏體似銀﹐果然百日無虧失。

玉膏流潤生光明﹐眞燻蒸無寒暑。可爲無上道髙人﹐炎炎鍛煉三百日。

驟雨顚風滿太空﹐電光晃耀無窮數。雷震天關鬼神驚﹐掀翻宇宙飛白雪。

倒捉乾坤不夜春﹐換骨回陽身不朽。九還七返化眞形﹐辛苦都來十个月。

內外虛明表裏眞﹐聚則成形散則。返本還元太虛同﹐變化往來人莫測。

祖祖相傳古到今﹐一理便合天地理。神仙口訣不爲虛﹐更若保守一二載。

百千萬億劫無窮﹐會得金液種形法。乘鸞跨鶴自飛騰﹐出有入無無阻礙。

蓬萊三島任縱橫﹐若更萬年百千劫。海變桑田貌亦同﹐堪嗟無限學仙者。

總是天仙道不同﹐俱被野狐涎昧定。鬼言妖語怎生聽。雲遊四海參玄妙。

盡是邪門小法功﹐愚迷執彊難教化。依然一盲引眾盲。有如餐松並服餌。

如何脫免死生根﹐有如忘形習定息。如何百脈盡歸宗﹐有如呼吸想丹田。

到底胎仙學未成﹐有如息气爲先天。至老無成也是空﹐有如口鼻爲玄牝。

恰似滿网去包風﹐有如思心爲方寸。怎得歸元見祖宗﹐更有積精爲鉛汞。

轉與金丹事不同﹐有執气神爲子母。亦隔天仙萬里程﹐有如開頂爲煉養。

枉施功力饅勞神﹐更有縮龜並煉乳。正是邪門小法功﹐更有行爲火候。

九載三年侯了人﹐鼻頭閉息服元。引得邪風肚裹嗚﹐假若識心並見性。

到頭終久做陰靈﹐知他多少閒門戶。勞漉空動骷髏形﹐止念降心爲淸淨。

下梢終久是頑空﹐晝夜專行子午法。天地豈有惡時辰﹐孤修閉息行存想。

執定舌根做赤龍﹐更有周天行卦象。更有種頂作黃庭﹐更有指腎爲造化。

執定尾閭爲命根﹐更有還元服水火。更有采補吸淫精﹐更有仰天吸日月。

便道地魄是天魂﹐更有咂津爲造化。斷除五味是修眞﹐晝夜一餐爲日用。

身體尪贏似鬼形﹐曲身偃仰叩玉戶。抱元守一運雙睛﹐竦肩縮項思脊骨。

搬運流珠想太陰﹐更有書符並念咒。破券分環學隱形﹐按摩吁呵六字訣。

瞻星禮斗受辛勤﹐入淸吐濁爲丹本。陽關緊勒火飛騰﹐炎炎徧身通透熱。

呼作天眞大道根﹐看讀念贊持科籙。設壇拜醮望飛騰。三千六百傍門法。

不識隨形晝夜人。有緣遭遇明師指。頃刻之問造化生﹐一循環無阻礙。

散在萬物與人身。達人采得先天。一夜雷聲不暫停﹐電光燜燜無窮數。

二相交豈有形。摧塌天關無可比。雷電風雨一齊生﹐顚倒顚時交換位。

無量火亂崢嶸﹐虎繞藥鑪爭造化。龍蟠金鼎要飛騰﹐四象五行歸戊己。

烹煉金液混元晶﹐萬朵紫雲籠北海。千條百脈撞昆侖﹐眞輝輝星斗暗。

紅光赫赫太陽昏﹐加減自然分進退。前弦後弦定其眞。丹頭老嫩須亦認。

抽添運用片時中。結胎火候有時刻。眞火炎炎燒宇宙﹐乾坤上下盡通紅。

一水一火分爻象﹐一升一降自浮沈。一來一去分賓主﹐一前一後有君臣。

一陰一陽爲天地﹐一剛一柔自均勻。冬夏二至爲節候﹐春秋二分定寒溫。

往來上下無形象﹐循環晝夜有時辰。若非土祖相傳訣﹐豈知大道片時功。

驅回斗柄玄關理﹐斡轉天關萬象通。片餉龍虎頻頻斗﹐二物交合頃刻中。

擒得猩猩俱鵲突﹐混混沌沌未分明。此時木金交並法﹐眞鉛眞汞天地晶。

只此火候金丹訣﹐全憑交結在黃庭。混元一千年藥﹐萬劫常存不夜春。

三千刻內嬰兄象﹐百日功夫造化靈。十月煉成純陽體﹐自然寒暑不來侵。

瑞气彩雲遮五體﹐鸞鶴對舞面前迎。玉女雙雙持紫詔﹐名曰方號喚眞人。

金光罩體人難視﹐節制儀威左右行。仙鶴接引朝元去﹐白日飛升謁上京。

破迷正道歌竟

