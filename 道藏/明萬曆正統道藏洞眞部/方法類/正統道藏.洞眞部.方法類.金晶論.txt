金晶論

經名﹕金晶論。不著撰人﹐疑出於唐代。一卷。底本出處﹕《正統道藏》洞眞部方法類。

金晶論序

夫金晶者﹐是造化之基﹐虛無之道﹐說空中之有﹐度天地之理。卽空成色﹐卽色是空﹐知空而不空﹐知色而不色。惚惚始達﹐照曜名爲妙音。金者﹐是月華之正气﹔晶者﹐是日耀之眞晶也。故日一气所生﹐分爲二儀﹐二儀成備﹐方立三才﹐謂之天地人也。故以天圓地方﹐淸气爲天﹐濁气爲地﹐人者中和之正气﹐抱精恍惚之中﹐是虛中而有實﹐從空而爲有也。人者生居浮世。須知幻化﹐《陰符經》云﹕生者死之根﹐死者生之木。吾恐修行之輩﹐不曉聖理﹐難悟希夷之門﹐罔測其辭﹐妄生穿鑿﹐不達修煉之門﹐迷徒志事﹐枉費其功﹐久而無益。況乃修煉﹐須曉五行陰陽眞理﹐捉取金晶﹐與天地爲之寶柱﹐五嶽崩摧﹐方見衰槁。吾慮後學志人﹐不悟眞宗﹐中路而退﹐枉墮沈淪﹐不離愛河﹐墜於苦海。吾演《金晶論》三篇﹐流傳浮世﹐以度修煉之徒﹐達其正理﹐奪造化之功﹐成於妙道﹐分爲上中下三篇。儻有志士﹐傳授此論﹐明設誓言﹐跪膝焚香﹐捧金十兩﹐方可傳之。若遇賤道之徒﹐不可傳授﹐此是天機﹐艸艸而勿傳﹐恐泄天機。遇人傳之﹐名度南宮﹐白日而衝天﹔遇人不傳﹐殃及七祖﹔不擇人傳之﹐殃及九祖﹐永墜幽泉﹐沈淪苦海﹐常爲下鬼。縱得人身﹐必是貧窮下賤﹐身無十全。故列論金晶於後﹐悟而修煉﹐身超入聖﹐體插仙衣﹐渴飲瓊漿﹐饑餐天食。此文聊舉大綱﹐故演其序﹐顯明至論﹐審而詳意焉﹗

金晶論

上篇

夫金晶者﹐在物爲陽﹐色含其白﹐名爲汞。汞者﹐水銀也﹐非世間水銀﹐按五行配在西方﹐號日庚辛爲幹﹐申酉爲支﹐生於其土﹐死在火中﹐能伐於木見水﹐而化爲鉛﹐返覆。水是金子﹐金是水母﹐遞受其气﹐乃號爲汞。汞者﹐澄之不淸﹐攪之不濁﹐火煉成銀﹐方化爲金。金者名虎﹐虎非世問之虎﹐《易》云﹕履霜堅冰。冰者﹐水銀﹐異呼名汞﹐《陰符經頌》日﹕煞汞成丹活得人。汞者是晶﹐故云欲要延年不老﹐無過還晶補腦。晶者﹐太陽之正气﹐故號太陽晶也。是以陰陽之晶﹐從火而下入丹田。丹田者﹐土也﹐土中生金﹐名日金晶。金晶者﹐是人之根本也﹐下元正气﹐又曰詫女﹐亦日金液﹐又日還丹﹐亦曰玉液。天變五液之要訣﹐道總千化之要言﹐是以於世劫而欲自損﹐其全法卽恐泄於天道﹐輕漏於人﹐絕畱蹤迹。

乃以金晶九轉就﹐赫赤還丹﹐養命濟家﹐無出於此矣﹗

金晶論

中篇

夫金晶者﹐鉛汞之理﹐天地造化﹐天得晶一而爲一﹐可以運﹔地得晶而爲一﹐可以靜﹔人得晶而爲一﹐萬事俱以畢。天得晶而爲神﹐地得晶而爲明﹐人得晶而爲情性。情性者﹐人之根源﹐乃生死之門戶。人旣欲生﹐須於生門而求得悟生之衛﹐便是長生之計。金晶者﹐汞鉛也﹐得以自合﹐龍虎擒縱﹐自然爲金晶。夫龍虎者﹐金木也﹐金爲虎﹐木爲龍。虎名汞﹐金水也﹐龍爲鉛木火也。龍虎者﹐性命也﹐鉛汞者﹐陰陽夫妻也。鉛爲嬰兒﹐汞爲奼女﹐始自一源﹐終分異號。是黑也﹐其實同出而異名也。今世向庚辛而求虎﹐詣甲乙而覓龍﹐殊不＇知只在於身。龍在庚辛﹐虎居甲乙﹐火用壬子﹐住於丙丁。蓋自古聖人不直書其事﹐迷悟後學志士﹐妄生罔測﹐虛廢其功﹐終身而無益﹐競至衰朽﹐一事無成﹐卻毀眞門﹐傍生邪見。吾今若不遺迹﹐﹑慮絕於神仙之蹤﹐故畱此文﹐令後學之輩﹐得以規式。故雲龍從火裹生﹐虎向水中出。又曰﹕龍不在束瞑﹐虎不在西虜。

金晶論

下篇

天爲淸﹐地爲濁﹔天爲陽﹐地爲陰﹔天爲父﹐地爲母。天者一气﹐地者二儀﹐人者三才﹐是爲黃黑白。黃者土﹐黑者水﹐白者金﹐土水金相合﹐號日金晶。金晶者屬乾﹐爲金是父﹐屬坤爲金是母。金生於土﹐水生於金﹐地之正气﹐上蒸於天﹐陰陽相感﹐乃以爲金晶。金晶者﹐上朝離宮﹐而過入於華池﹐爲之津液﹐下降丹田﹐卻成其汞。汞者是血﹐血傳入骨爲髓﹐如油盡燈滅﹐髓盡人亡。故云欲要不老﹐還晶補腦﹔若要身彊﹐烹液納堂。液流滿晶﹐性命乃長。明堂欲海內﹐有洞房端嚴﹐姥女匹配金郎。金郎鉛也﹐鉛者嬰兒也﹐金晶滿液﹐流入尾問﹐用河車而搬載入腎堂。腎堂是人之根蒂性命也﹐人之宗源﹐內有二竅﹐左爲天關﹐右爲地戶﹐金晶牢固﹐勿令走失﹐延年益命。可用丑未日時﹐引運至泥丸﹐名爲補腦。若是寅申﹐采捉金晶﹐用火而緞煉﹐自然成丹﹐號曰七返靈砂。頻看火候﹐常時采捉金晶﹐自成大藥。身超入聖﹐離凡脫俗﹐如龍退骨﹐意欲去處﹐剎那便到。身遊五湖﹐十洲二島﹐乘雲自在。吾慮未曉前言﹐後述金丹大藥﹑金晶鉛汞﹑龍虎眞假歌﹐一十一首﹐審而行之。

歌日

欲煉金晶變朱砂﹐將來鼎裹合金花﹐凡徒不信長生訣﹐九轉功成切莫誇。

神丹見說極多方﹐燕雀無因產鳳凰﹐除卻眞鉛與眞汞﹐其餘盡不合官商。

甲乙龍從離象出﹐庚辛虎自坎中生﹐爲夫爲婦能相契﹐不攺當初性與情。

仙人畱語贊黃芽﹐金水相生一鼎花﹐枝自變成龍虎後﹐坎離同入紫河車。

坎男離女未成時﹐早被天公配二儀﹐及到變成夫婦後﹐立名翻作聖無知。

家家罔象藏龍虎﹐處處朦朧隱坎離﹐自爲從來人不識﹐聖人爭肯誤希夷。

鑪中九煉見金晶﹐撲撲紅霜似粉輕﹐百斛明珠非價直﹐卽知霄漢是前程。

時將一粒殺爲塵﹐火上徐徐引水銀﹐誰羨滿堂珠與玉﹐脫凡卽便是仙人。

相逢話道漫云云﹐那个於中得正眞﹐徒配四黃並八石﹐寧知白虎與龍親。

壬寅水裹抽金虎﹐戊己鑪中煉木龍﹐全賴南方朱雀力﹐殷勤相守赤彤宮。

中男中女兩相逢﹐二八年華理一同﹐須得將軍爲紹介﹐綢繆須是賴金公。

金晶論竟

