無上玄元三天玉堂大法

經名﹕無上玄元三天玉堂大法。宋路時中編。三十卷。底本出處﹕《正統道藏》洞眞部方法類。

目錄

卷一

發明大道品第一

卷二

眞師戒律品第二

卷三

存眞修證品第三

卷四

髙奔內境品第四

卷五

升斗奔辰品第五

太玄制魔品第六

卷六

建壇威儀品第七

卷七

通眞達靈品第八

卷八

厭怪勝妖品第九

驅邪輔正品第十

卷九

幽獄追攝品第十一

卷十

驅被檜禳品第十二

卷十一

延生度厄品第十三

卷十二

福壽增崇品第十四

卷十三

斬瘟斷疫品第十五

卷十四

慧光燭幽品第十六

卷十五

尋聲救苦品第十七

卷十六

濟度幽冥品第十八

卷十七

神虎追攝品第十九

卷十八

仙化成人品第二十

卷十九

三五步罡品第二十一

卷二十

生身受度品第二十二

卷二十一

役使將吏品第二十三

卷二十二

保制劫運品第二十四

卷二十三

斷除屍療品第二十五

卷二十四

延生度厄品第二十六

卷二十五

保制劫運品第二十七

卷二十六

師旨直指品第二十八

朝眞謁帝品第二十九

出入斗罡品第三十

卷二十七

升降二景品第三十一

驅除制伏品第三十二

卷二十八

三光祖符品第三十三

役召將兵品第三十四

卷二十九

祈眞度厄品第三十五

卷三十

壇頂威儀品第三十六

無上玄元三天玉堂大法

經名﹕無上玄元三天玉堂大法。宋路時中編。三十卷。底本出處﹕《正統道藏》洞眞部方法類。

無上玄元三天玉堂大法卷之一

發明大道品第一

師曰﹕道本無名﹐道亦無形。道之妙﹐先天而生。道之理﹐後天而存。道之教﹐末世始立。蓋道不可以形迹求﹐不可以聲色得。凡人有生﹐均稟此道﹐故能修持堅久﹐則飛升可冀。但未學之人﹐不悟眞詮﹐於日用﹐常行塵坌膠擾﹐甘心是非情欲之海﹐淪沈漂流﹐不能自出。故聖師湣念昧者難明﹐不若引而進之﹐故教法興焉。但道法﹐𨿽未可登眞﹐亦可以求眞﹔𨿽未能達道﹐亦可以入道。眾生不知慈悲引進之意﹐便謂大道果止教法而巳﹐於是往往棄眞入僞﹐捨本求末。豈知道在我身﹐得其要旨修之﹐久則可成眞。吾之眞元旣成﹐將有餘而補不足﹐所行莫非法也。苟不知修眞之祕﹐徒事行法之勞﹐指授不明﹐泥紙上語﹐去道遠矣。故聖師之意﹐必令先修之身﹐然後可以行鬼神。若不知修之在我﹐徒以申奏章表爲報應﹐呼吸動作爲指揮﹐是以心愈迷﹐效愈遠﹐我眞日散﹐我眞日疲。令嗣教者﹐當以明教爲先﹐修持爲本﹐豈患不能行法耶。道之在我﹐本一言而可盡﹔推而化人﹐非一言所可畢。今以師眞口訓具之於後﹐使學者易於尋源。若道旣悟矣﹐則此口特筌蹄爾。蓋未悟者﹐須假文辭﹐故曰無文不度。玉堂者﹐乃玉京山中自然梵炁結而爲堂﹐中有九老丈人﹐是赤明化生之炁。其山金光不夜﹐九炁長春﹐是曰玉虛之境。故此法教自玉京山出﹐故曰玉堂。然玉京瓊堂之妙﹐九老元尊之玄﹐遠則在髙明之天﹐近則在身中之天。夫嗣玉堂者﹐與天爲徒也﹔天爲徒非他﹐三光而已。所以眞師內修三光以成道﹐外運三光以爲符﹖蓋三光之妙﹐天得之而長久﹐人從之而登眞。故布三光之熙﹐可以救世人疾病﹔發三光之法力﹐可役鬼神﹔宣三光之威徳﹐可絕妖怪靈響﹔降三光之慧照﹐可以開幽冥。三光之法𨿽簡﹐行之在我﹐自無窮已。今學者當以在身之三光﹐合在天之三光﹐若能行此﹐方可稱師。夫欲嗣教﹐先以吾身比天地﹐以合道玄於元始祖劫之初﹐此乃天之太極也﹐當思吾身太極何如。天地分判之後﹐猶吾身之具形。旣知我身與天地並﹐而天地悠久﹐日月運行﹐而吾身生死不已。今欲與天齊年﹐當思天地以何道而長久﹖神仙本何道而長久﹖人身因何事而生死﹖會悟於中﹐仙道得矣。師曰﹕妙道惟尙虛無﹐古道惟先簡朴。今之道旣非簡朴﹐又非虛無。凡繁文末節﹐旋逵吟哦﹐此今世去道愈遠。欲知道者﹐自繁而入簡﹐自浮而返朴﹐由簡朴而造虛無﹐然後可探玄中之玄也。淸心謂之齋﹐克己謂之戒。今人心思凡俗﹐。食麩蔬﹐因謂之齋。此爲功徳﹐皆誤也。一切塵俗之事﹐隔絕而不思﹐然後心與天遊﹐神與炁合﹐動靜之內﹐造化混融﹐鬼神響應﹐如此謂之行法。且行持者何也﹖行者﹐進進不已之謂﹐入長生路﹐登眞仙卜門﹐久而不倦也。持者﹐把捉堅忍﹐有如手中持物﹐期於不墜也。古人行持﹐先治己邪。今人行持﹐屍邪未去﹐外邪易入﹐求以制伏鬼神﹐難矣。若能一念堅﹐於靜定中﹐以眞應眞﹐此行持之妙也。凡書符﹐﹐先入室焚香﹐默坐良久﹐炁定神悅﹐叩齒運用﹐心與符一﹐符與心俱。東熙不須回首﹐吹炁不在作聲。磨墨點朱﹐皆如金光銀光﹐染筆下筆﹐惟見呈光分明。運存不在泥滯﹐一舉見前。語咒專在心聲﹐正當書符之時。心境無染﹐下筆書符﹐如自傳喜神。書訖﹐運炁賜訣。凡驅邪符﹐當運自己煞炁﹔濟度符﹐當運天然之生無。皆不在形容﹐乃密運之妙也。

行法以印﹐因以檢束心身。後世無知﹐故心勞力屈。蓋古人印心﹐今人印木。立之法印﹐以統法職﹐庶執印而有所皈依﹐下印而有所屬隸。今嗣教者惟有三印﹐不可慢忽矣。未悟之前﹐須假木印﹔旣悟之後﹐惟在心印。故曰﹕天有印﹐則三光校然。人有印﹐則神室淸明。印於我爾﹐何假於物﹖物旣不假﹐曰是通玄。玄之又玄﹐道之妙也。取炁之法﹐妙在三光。凡取三光炁﹐在以眞合眞。今人不知取炁之法﹐惟回頭仰首﹐吸冷炁﹐吹暖炁。夫三光在天﹐相去甚遠﹐一呼一吸﹐不可果得。豈知我之三光﹐在身不遠﹐不勞取吸﹐自然長存。要在運吾之眞﹐而委聚之﹐故不吸取外勞也。師曰﹕以心會神﹐以神合無。步呈之法在乎足﹐足所履之﹐手亦運焉。手運之際﹐心亦存焉。如此﹐則爲步罡。否則﹐不惟無應﹐又無益也。得道之士﹐體旣洞眞﹐不步卽罡﹐不運卽訣﹐不存皆存也。通眞在燒香﹐而燒香之理﹐學者當知。夫五行之性﹐火曰炎上。凡朝眞役將燒香者﹐以誠心假火炁而上達。行持﹐須烈火丰香﹐一舉卽達。否則﹐不能超達也。

章奏之格﹐蓋亦有說。古人心通天﹐今人心隔天。通﹐則舉念而天已知﹔隔﹐則數奏而天未格。蓋凡心與天眞間絕也。然世假紙墨書﹐試假火炎達上﹐流傳旣久﹐愈出愈多﹐入於有爲矣。今嗣教者﹐縱使章奏可通天﹐亦宜省多爲少﹐庶一心冥寂﹐易感通也。

師曰﹕已上大教主天君垂訓﹐後學當以修證爲先。昔遇仙師之日﹐攜祖師教天心法﹐以求口訣﹐遂歷歷說三光之祕﹐傳升堂之旨﹐則知天心乃玉堂教中驅邪之事。

師曰﹕大道只須擡眼看﹐上乘何必用心多。又曰﹕關門須及早﹐捉賊在知時。因此一語﹐余心感焉﹐復問何時﹖師曰﹕時在天心﹐水內淘金。良久又問﹕元始祖劫之始有何祖師﹖曰﹕上無復祖﹐惟道爲身。又問﹕必有姓氏﹖不答﹐良久曰﹕不知身是誰之子﹐象帝之先。又問﹕所立聖像何如﹖師曰﹕視之不見﹐聽之不聞。又問﹕旣不聞不見﹐則無元始矣﹖師曰﹕恍恍惚惚﹐其中有物。恍兮惚兮﹐其中有象。又問﹕必竟何物﹖師曰﹕懸一寶珠﹐開明三景。自後每於問答﹐皆玄玄之旨也﹐登眞之妙也。今臨壇傳教﹐而先聖師尊之言不可忘﹐故摭采玄微﹐記諸大略﹐凡得師旨之微﹐皆發明大道之旨。學者知此﹐則知玉堂之教﹐在乎修三光之玄﹐不在乎外﹐其可忽諸。

太上自然三奔升舉圖

訣曰﹕

心靜境忘﹐獨守黃房。一眞發現﹐滿室金光。

又訣曰﹕

含默存眞﹐天地齊臨。寂然不動﹐萬神欽承。

又訣曰﹕

閉心內朝﹐帝闕迢迢。陽神炁足﹐飛步金橋。

宣和庚子上元夜﹐星壇奏香回﹐入室存眞。異香降﹐回首見祖師於金光梵炁中﹐謂余曰﹕余吳之趙升也﹐今侍闕下焉。吾昔生於天目山中﹐有祕書﹐臨上升之時﹐藏於江南句曲山三茅大山之頂﹐汝其往取。余後數年﹐被命通守金陵﹐專謁峯頂。夜半﹐神光亙天﹐入深開掘﹐可三丈許﹐得石函一﹐帛書一卷﹐約長六七丈﹐雜以蓬萊細沙。余得之﹐因釐爲二十四品﹐以傳世云。靖康丙午冬﹐余寓止毗陵﹐遂承玉旨傳記﹐許與龍虎嗣眞﹐均禮陽行﹐陰報昭格﹐則過之矣。卽知此大教乃玄元與聖師本誓﹐與他法不同。余學者﹐似非風有金口紫字﹐終莫得而佩之。後之嗣教小兆﹐於自然升舉圖參悟﹐則可離諸符法﹐一呼一吸之內﹐可以通眞達靈﹐伐妖誠怪﹐度亡救苦﹐皆易爲事也。敬之﹐敬之。上淸大洞三景法師路時中記。

元上玄元三天玉堂大法卷之一竟

無上玄元三天玉堂大法

經名﹕無上玄元三天玉堂大法。宋路時中編。三十卷。底本出處﹕《正統道藏》洞眞部方法類。

無上玄元三天玉堂大法卷之二

眞師戒律品第二

師曰﹕戒律者﹐乃初學之範防也。上古無戒﹐修道成眞。中古無律﹐悟眞證道。後世人心﹐爲物欲所汨﹐天性爲妄念障遮﹐由是戒律所由出也。然戒尢初學之難行﹐故前聖先以律威之﹐律旣不犯﹐然後可言奉戒。今嗣教者﹐將躋仙域﹐豈患不能奉戒耶﹐今故書戒而不書律也。夫不見可欲﹐使心不亂﹐則猶待於戒也。及夫𨿽見可欲﹐心亦不亂﹐則又何戒之有哉。

升堂大戒三條

一戒淫心。師曰﹕夫人修道﹐先在戒。淫易戒﹐淫心難戒。凡欲登眞﹐先戒淫心﹐心旣不動﹐淫自不犯矣。故《黃庭經》曰﹕仙人道士。非有神﹐積精累炁以成眞。豈虛語哉。

二戒塵心。師曰﹕塵勞汨沒六根﹐使然也。故名根者﹐能生其枝葉﹐觸處增長﹐日復一日﹐枝葉愈多。根塵堅大﹐則隨物染著﹐是名曰塵彊。有外物亦曰塵彊﹐有外物亦曰識。有識必勞﹐是謂塵勞。一切景物﹐不得著相﹐故《護命經》云﹕淸淨六根﹐斷諸邪障。此之謂也。

三戒妄意。師曰﹕凡戒塵勞﹐先戒妄意。隨識起妄﹐逐意生塵。故意於曰時中﹐若邪若正﹐皆有思惟。有思起意﹐則是妄意。凡欲戒意﹐當使心如中夜明月﹑秋潭碧水﹐湛然不擾﹐妄斯定矣。故《淸淨經》云﹕澄其心而神自淸。當監乎此。

師曰﹕此三戒﹐乃求眞上學之士修持。若世俗中人以下﹐恐未能免俗﹐難持大戒﹐先授玉堂通戒﹐次第登眞。

玉堂通戒二十四條

一戒﹐心不宿毒。師曰﹕須令均齊物我一等冤親﹐縱有忿怒﹐勿蓄於心﹐結而不散。

二戒﹐目不視非。師曰﹕眼爲色使﹐應物受染。觀看之時﹐應非所當視﹐不得觀看。

三戒﹐舌不嗜臭。師曰﹕學者﹐未能永斷鮏羴﹐凡辛厭之物﹐不可貪犯。

四戒﹐口不匪言。師曰﹕學仙者﹐在息言養炁﹐尢戒惡口﹑兩舌﹑妄言﹑綺語﹐常令勿犯。

五戒﹐耳不雜聽。師曰﹕凡是是非非之言﹑邪僻不正之事﹐不聽可也。

六戒﹐酒不至醉。師曰﹕酒能亂眞敗性﹐不得過醉。

七戒﹐色不動情。師曰﹕下士未能盡免﹐不得曲戀頑情。

八戒﹐炁不亂使。師曰﹕人之气血﹐貴靜而定﹐不得馳騁狂亂神心。

九戒﹐性不興怒。師曰﹕性本安靜﹐怒則傷性﹐性傷則神離。《眞誥》云﹕性燥暴者﹐一身之賊病也。縱不得已而怒﹐常思戒言﹐自然歡喜。

十戒﹐不嫉。師曰﹕人心私欲﹐凡有勝己﹐則生嫉妬之心。今學者﹐勿萌嫉妬。他人榮耀﹐有如自己。

十一戒﹐不妬。師曰﹕與嫉同。

十二戒﹐不貪。師曰﹕凡人衣食之外﹐皆爲無用﹐但曰給之外﹐不得過貪。

十三戒﹐不吝。師曰﹕一切身外之物﹐並屬塵勞。常以隨物濟人﹐爲人不可慳吝。

十四戒﹐不傲。師曰﹕道在謙退和恭﹐見一切人﹐常加尊禮。

十五戒﹐不驕。師曰﹕得寵思辱﹐居安慮危。驕僞一萌﹐損敗福徳。

十六戒﹐不欺。師曰﹕暗屋之中﹐常如有所視﹐勿萌欺心。

十七戒﹐不佞。師曰﹕道以眞方﹐不得謟佞。

十八戒﹐不淫。師曰﹕綱常之外﹐不許越禮。

十九戒﹐不欲。師曰﹕物非我有﹐勿起欲心。

二十戒﹐不盜。師曰﹕貪財卽盜。常戒不義之財﹐何況作竊。

二十一戒﹐不得隨綠逐勢﹑爭競功名。師曰﹕不得恃勢作威﹑趁奔名利。

二十二戒﹐不得裸露星辰及非禮神祠。師曰﹕曰夜便溺﹐不得對天面北﹐及過神祠﹐不得遊玩﹐若入廟﹐皆爲非禮。

二十三戒﹐不得殺生毀命。師曰﹕艸木爲生﹐活物爲命﹐勿生殺毀也。

二十四戒﹐不得食啖六辛。師曰﹕六辛厭物﹐昏神炁﹐亂眞元﹐不可食也。

已上二十四戒﹐在俗在道﹐皆可受持。

升堂科禁

師曰﹕升堂之士﹐旣能奉戒﹐然不知科禁﹐紊亂常使教法不尊。故嗣教之士﹐當使性如圭璧﹐溫潤無瑕玼可也。凡嗣師﹐在太上曰弟子﹐在三界稱眞官。弟子曰學眞﹐應學眞者﹐先在修身。修身之要﹐在去私欲﹐煉神養無﹐以補未足精神。精神足矣﹐然後可求仙道受法。教非投詞納信不傳﹐非盟天告地不度。妄傳及妄受﹐則三官糾非﹐四司督過。受法教﹐當崇敬度師﹐古禮待之如父。今世以一利售法﹐度師僕妾之不若也。今學眞﹐當念漢天師在甚遠﹐不可得見。傳天師之教者﹐度師也﹐宜加敬之﹐勿慢勿輕。傳教臨壇﹐掌諸法品﹐自非夙緣仙骨﹐莫能得此。若非自幼至老不變者﹐不得傳付。若浮好之人﹐不得受度。建壇立靖﹐當擇無屍冢及燒骨去處﹐不在髙堂廣宇。凡在市朝﹐則擇寬靜街衢。苟近哄市﹐尢宜擇淨處建壇﹐不得維事神祇。蓋身爲人天之師﹐地下鬼神盡服役使。苟私香火﹐三官糾罪。常當端坐虛室﹐燒香默運﹐則四司下降﹐五帝臨軒﹐仙眞相接。當常研味衝玄﹐誦念教法﹐令其眞靈降身﹐則天魔供奉﹐呼爲眞官﹐過去不爲地司所拘﹐徑上南昌上官。身爲三界師﹐不得入廟遊玩。有故不得謟祭妖神﹐當冥心禮謝三界﹐自然獲福佑﹐違者三官書過。初未稱師﹐惟可受本壇祖教天心正法十卷﹐以輔正教﹐功行昭著﹐當進玉堂七品。心不退轉﹐方進參九品。進九品無過﹐方進三奔籙。全付二十四品﹐爲人天之師。應齋醮﹐稱正一妙齋。

玉堂法階

初品﹐人稱玉堂嗣教典者同乾天師門下事﹐玉堂執法仙士嗣天師門下事。七品﹐人稱玉堂嗣教眞官﹐東華南極西靈北眞中黃五使﹐同會三天曹事。九品﹐人稱玉堂嗣教眞官﹐都天大法主﹐太淸上淸玉淸等使。二十四品﹐人稱玉堂領教嗣師﹑玉堂掌教嗣師﹑玉常掌嗣教宗師﹑玉堂總教宗師﹐次轉玉堂金闕侍宸。玉堂總教宗師已上並嗣師﹐所稱觀明應道眞人﹑沖妙虛澄髙玄眞人﹑洞明眞一目然眞人。

已上嗣教﹐三紀無過犯﹐形同神仙者﹐方許稱。

玉堂司額

初品人﹐天師玉堂門下。中品人﹐玉堂嗣教宗壇﹑玉堂總教宗壇。上品嗣師﹐泰玄都省行府。

申奏

三淸帝禦玄師﹐並奏。

上界司曹天闕﹐並申。

中下界五嶽以下﹐並牒。

里社等﹐並札。

無上玄元三天玉堂大法卷之二竟

無上玄元三天玉堂大法

經名﹕無上玄元三天玉堂大法。宋路時中編。三十卷。底本出處﹕《正統道藏》洞眞部方法類。

無上玄元三天玉堂大法卷之三

存眞修證品第三

師曰﹕人心顚迷﹐情欲汩沒﹐妄執塵境﹐馳逐無時﹐有如逆旅困於窮途﹐不知歸宿之地﹐故立此法﹐以收其蕩心。如是﹐則欲心漸去﹐眞元可歸。然後﹐可以駕空馭炁﹐出有入無。𨿽然眞歸之後﹐道近我矣﹐何必爾耶﹖師曰﹕視聽﹐泄元神之炁。思慮﹐蕩元陽之精。嗜往﹐耗元和之神。上學之士﹐於閒暇時﹐靜默收視返聽﹐含眞內觀﹐制欲節情﹐則仙道近矣。

每日進三光正炁

師曰﹕每日淸旦﹐面聖奏香﹐依法進之﹐極妙。若平坐安定﹐無以雜慮﹐千心靜室﹐則臨目爲之。臨目者﹐閉目不全合也。師曰﹕左手大指搯中指上節﹐爲日君訣﹐誦日君咒九徧﹐捧訣當心﹐鼻中納引日炁一口﹐存日中有五色來入五臟﹐卽隨炁咽下。次攺月君訣﹐以左手大指搯四指上節﹐念月君咒九徧﹐捧訣當心﹐鼻中納引月炁一口﹐亦有五色來入五臟﹐卽隨炁咽下。次攺大指搯定二指甲下之左﹐謂之天罡訣﹐念天罡咒七徧﹐以兩手俱築滕下﹐仰首﹐存大赤天中﹐天罡垂萬丈火光﹐其細如絲﹐磔磔有聲。滿口引之﹐有餘光不盡﹐徧覆己身。卽咽炁﹐藏之丹田也。

朝玉堂謁元炁

師曰﹕學眞幾有啟奏﹐當入室端坐﹐存身如一團眞炁﹐光如明月。於光中﹐見玄都山金闕內﹐有白玉堂﹐老君於中﹐卽升殿朝禮。

咒曰﹕

祝畢﹐見老君於眉問﹐光分一日一月﹐照我。我吸入口﹐存金光罩身。

天淸地平﹐曰月開明。我乘元炁﹐上謁天君。天君賜我﹐身有光明。玄元始炁﹐永保長生。

又咒曰﹕

祝畢﹐咽液退。師曰﹕行之有常﹐凡有啟告﹐內外合符﹐通眞致靈也。

吉日元陽﹐朝拜玉堂。曰月灌我﹐魄煉魂康。三千毛髮﹐萬二精光。與道合眞﹐煉我金房。收之在我﹐與天齊長。

制尸魄

師曰﹕凡人陽衰陰盛﹐嗜欲喜怒﹐耗奪元精﹐皆由三尸七魄擾亂﹐以干天眞。凡遇庚申﹑甲子﹑本命生日﹐及每月五日﹑十三日﹑二十三日之夕﹐三魂不定爽靈浮游﹐台光散形﹐幽精擾亂﹐共三魂皆棄﹐身遨遊本室或爲外邪畱制﹐或爲鬼魅所得收錄不得還身﹐遠離形質﹐則二炁共戰﹐皆燥競赤子﹐則生疾患﹐亂眞元﹐皆由此也。學眞之士皆當至其日拘畱之使無遊逸也。拘畱之法﹐當安眠伸足交手心﹐暝目閉炁三息。叩齒三通畢﹐存心布赤炁﹐如雞子大﹐從內仰口出外。赤炁入左右目中﹐再從目中出外。赤炁轉大﹐覆身上下﹐化火燒本身﹐令內外洞徹﹐覺微熱﹐乃叩齒三通﹐呼魂名曰﹕爽靈台光幽精。

咒曰﹕

太微玄宮﹐中黃始靑。內煉三魂﹐台光安寧。神室玉堂﹐與我俱生。不得妄動﹐監者太靈。若欲飛行﹐惟詣上淸。若欲饑渴﹐得飲玄水玉精。

又咒曰﹕

閉炁。泥丸中﹐日月洞明﹐靜默而睡。行之有常﹐陽盛陰衰。尸魄拘制﹐魂神安彊﹑。百病不侵﹐求仙之梯階也。

臺靈大神﹐皇綱天君。手把胞符﹐頭巾紫冠。黃回赤精﹐上精命門﹐化神返生。

師曰﹕又每月朔望晦曰﹐是七魄流蕩﹐交通鬼魅﹐耗玩元陽﹐常使人喜怒不常﹐悲憂不定﹐貪淫樂色﹐常生顚迷﹐造作病源﹐阻人進道。制魄之法﹐當其夕安眠伸足﹐以兩手掩耳﹐令指交接於頭上﹐閉息七徧﹐心存鼻端白熙如小豆大﹐須臾漸大﹐冠身九重。良久﹐化爲二靑龍在二目中﹐白虎在兩鼻孔中﹐朱雀在心﹐龜蛇在左右足下﹐二玉女衣錦衣﹐把火光當兩耳門。咽液七過﹐呼七魄名曰﹕屍狗﹐伏矢﹐雀陰﹐吞賊﹐非毒﹐除穢﹐臭肺。

咒曰﹕

咒畢閉炁﹐存心中日﹐腎中月﹐二炁交光﹐結爲嬰兒﹐守丹田。

素炁九重﹐制魄禦舒。天獸守門﹐玉女執關。練魄和柔﹐與我相安。不得妄動﹐看察形源。若有饑渴﹐聽飲日黃月丹。

又咒曰﹕

平裏服天皇保命符。

眞炁徘徊﹐九戶光開。尸魄拘制﹐不得往來。煉陽換炁﹐急守靈臺。外邪不幹﹐內眞自回。聚之不散﹐陽光返胎。

天皇保命

用朱書黃紙﹐面東服之。

師曰﹕學仙之士﹐安心養神﹐服食治病﹐使腦官塡滿﹐玄精不傾﹐然後可存神呼吸二景。若數行交接﹐則炁穢神亡﹐精枯形竭﹐是以眞仙先戒淫也﹔若不戒不節﹐𨿽勤運存﹐亦不能補其虛之﹐疋謂寄炁行屍。爾若能戒饉淸心﹐則行此﹐可入髙奔之妙矣。

元上玄元三天玉堂大法卷之三竟

無上玄元三天玉堂大法

經名﹕無上玄元三天玉堂大法。宋路時中編。三十卷。底本出處﹕《正統道藏》洞眞部方法類。

無上玄元三天玉堂大法卷之四

髙奔內境品第四

師曰﹕夫學上道﹐希慕神仙﹐惟日精月華﹐乃能煉成仙道﹐非假玄功﹐則莫能合眞。所謂晶華者﹐夫豈求之於外﹐乃吾身自得之眞也。道法千門萬戶﹐曲徑旁蹊﹐雜說紛冗﹐故學者多捨眞人僞﹐棄內就外﹐行之愈久﹐功鈴難成。今髙奔日月之道﹐卽太上當來傳祖師之妙旨﹐古人惟口口相傳﹐不假文辭﹐今特紀之筆端﹐蓋使後世有緣者易於尋究也。故《黃庭�內景》曰﹕髙奔日月吾上道﹐郁儀結璘善相保。此之謂也。

日中魂名玉帝玉諱

五帝衣五色錦玉帔﹐五羽飛裙﹐建芙蓉冠。

日中靑帝諱圓常元﹐字照龍韜。赤帝諱丹靈峙﹐字綠紅映。白帝諱浩郁將﹐字回金霞。黑帝諱澄增停﹐字玄綠炎。黃帝諱壽逸阜﹐字飆暉像。五帝魂精內神名珠景﹐字赤童赤炁。上皇道君諱將軍﹐字髙騫爽。

月中魄名五皇夫人玉諱

夫人並頹三角髻﹐垂發至肩﹐衣五色錦帔﹐龍鳳飛羽裙。

月中靑皇夫人諱隱娥﹐字芬嬰艷。赤炁皇夫人諱翳逸寥無﹐字埦延虛。白皇夫人諱靈素蘭﹐字郁連華。黑皇夫人諱結連翹﹐字淳厲金。黃皇夫人諱靑瑩襟﹐字艮定容。月中黃炁上皇道母諱道曜支﹐字正薈﹐條夫人。魂精內神名曖蕭﹐字臺標。

師曰﹕日月魂名諱甚祕﹐太上藏日月﹐名於紫臺玉官﹐有知之通神。當於朔旦平坐﹐淸齋靜定﹐叩齒三十六通。先存自己丹田爲大海﹐日從海出。本身坐頂門﹐身如山石。

咒曰﹕

陽生元海﹐自下而升。混混陽精﹐逐散羣陰。中有大神﹐郁儀之君。降此眞炁﹐濯我身形。

咒曰﹕

咒畢﹐咽津九過﹐次存日升金光﹐照映我眞形﹐我朝日宮。

金輸罡瑞﹐洞煥陽明。炎光奔飛﹐萬里流精。魔爽滅焰﹐塵垢蕩淸。沖虛飛步﹐馭炁髙升。

咒曰﹕

咒畢﹐咽液九過。次乘火龍奔日官。

火龍前驅﹐透頂光飛。神。入無何﹐朝拜郁儀。瞬目上禦﹐混合靈輝。一眞逐本﹐燒滅彭屍。

誦咒畢﹐咽津九過﹐思入日宮﹐舉身爲一。良久忘形﹐融融如春。行之一年﹐辟病﹐役使鬼神﹐去來自然。二年通仙﹐三界侍衛。三年魔王保舉。九年功成﹐五帝一友﹐詔子爲眞人﹐得長生矣。

師曰﹕學士旣已行奔日之道﹐復於存自己如昆侖山﹐身坐山頂﹐山下大海﹐月輪初生。咽津三過﹐叩齒三通。

咒曰﹕

眞景初生﹐陰中至陽。水泛玄輪﹐金露微芒。津源暢通﹐輝映瓊房。炁增光盛﹐服禦飛翔。

咒曰﹕

咒畢﹐咽津九過。次存月光如半規﹐金光照映我身。

景散天池﹐金水半規。光明幽夜﹐照我玄珠。飲泛晶漿﹐香透靈軀。數周眞會﹐乘景衝飛。

咒曰﹕

咒畢﹐咽津九過﹐叩齒﹐存月圓﹐眞水成橋﹐下接山石﹔我身乘彩鳳入月中。

天源周流﹐光透重樓。霄映十方﹐五液蕩幽。沖虛攝景﹐眞身飛浮。一眞上朝﹐陽九無憂。

誦畢﹐咽津九過﹐思入月宮﹐與身爲一。良久忘形﹐覺金光四教﹐普天光明。行之一年﹐無病﹐役使鬼神﹐去來自然。二年通眞﹐三界侍衛。三年魔王保舉。九年功成﹐五夫人下詔﹐子形而得飛仙矣。

師曰﹕二景之玄﹐非下士所得而知之。有知之者﹐當勤而行之﹐則身有光明﹐萬眞相友﹐得道成眞﹐將來得列爲日月飛仙﹐壽同天地﹐飛行自在。髙仙所祕﹐謹之﹐謹之。

無上玄元三天玉堂大法卷之四竟

無上玄元三天玉堂大法

經名﹕無上玄元三天玉堂大法。宋路時中編。三十卷。底本出處﹕《正統道藏》洞眞部方法類。

無上玄元三天玉堂大法卷之五

升斗奔辰品第五

師曰﹕護身延生者﹐莫大於斗眞拘魂煉陽者﹐尢先於罡炁。故聖人云﹕出入斗中﹐身彊炁盛﹐延年益算﹐萬邪皆避者﹐是也。又云﹕萬法皆從斗出﹐萬神皆從斗役。是知一切法﹐一切行持﹐非斗眞莫能通眞應也。故聖師必以升斗度辰者﹐以冀學士通仙﹐致眞﹐存元﹐守有。

太星精名玄樞神﹐曰陽明魂﹐曰天樞魂。神升天之太尉﹐司政紏非。上總九天﹐中監五嶽飛仙﹐下領學仙之人﹑天地神靈。

元星精名北臺神﹐名陰精魂﹐曰天璇魂。神斗天之上宰﹐主祿位。上總天宿﹐下領萬神﹑學仙之人。

眞星精名九極上眞神﹐曰眞人魂﹐曰天機魂。神斗天之司空﹐主神仙。上總九天髙眞﹐中監五嶽靈仙。

紐星精名璇根神﹐曰玄冥魂﹐曰天權魄。靈斗天之遊擊﹐主伐逆。上總九天鬼神﹐中領北帝三官﹐下監萬兆。

罡星精名太平神﹐曰丹元魂﹐曰玉衡魄。靈斗天之斗君﹐主命錄籍。上總九天譜籙﹐中統鬼神簿目﹐下領學眞。

紀星精名命機神﹐曰北極魂﹐曰闓陽魄。靈斗天之太常﹐主升進。上總九天上眞﹐中監五嶽飛仙。

關星精名元陽神﹐曰天關魂﹐曰搖斗大明。主天之上帝﹐主天地機運否泰。

髙上玉皇神﹐曰八景虛元君。

太微玉帝君神﹐曰七素七神君。二星見之者壽﹐修之者仙。

師曰﹕常以月三七日﹐夜半入室﹐接乎定炁﹐閉目內視﹐乃一身冉冉起﹐上飛升北斗魁中﹐背眞人坐。良久爲之﹐覺我身在斗中也。極力爲之﹐覺體中熱﹐是眞炁合徳。存斗中紫光下注我身﹐照映內外﹐兆旣到斗中﹐背眞人坐。次逐星朝禮﹐祝曰﹕

第一太星精名玄樞上眞﹐願臣飛仙﹐乘空駕浮。

第二元星精名北臺上眞﹐願臣飛仙﹐遊行洞臺。

第三眞星精名九極上眞﹐願臣飛仙﹐得治三玄。

第四紐星精名璇根上眞﹐願臣玉名列爲飛仙。

第五罡星精名太平上眞﹐願臣飛仙﹐登行上淸。

第六紀星精名命機上眞﹐願臣飛仙﹐名書太微。

第七關星精名玄陽上眞﹐願臣飛仙﹐得使玉童。

第八帝星精名髙上玉皇君﹐願臣飛仙﹐得登後聖之堂。

第九尊星精名太微玉帝君﹐願臣飛仙﹐得入丹房玉闕。

祝畢﹐存斗玄黃赤紫之炁﹐下注兆之神體﹐同玄黃赤紫之炁俱下﹐入歸洞房之內。

咒曰﹕

洞房元精﹐赤子太尊。斗光華蓋﹐來照泥丸。保煉骨血﹐拘制魄魂。使臣飛仙﹐乘雲登晨。上朝玉帝﹐太一元君。

祝畢﹐閉目息念﹐忘形安眠。次存兆在斗口﹐注玄黃赤紫之炁﹐入兆凡體。

太玄制魔品第六

師曰﹕太上好生﹐不示威而行殺伐之令也。自夫妖精顚狂﹐魔神變化﹐傷人害物﹐玩侮道眞﹐不得已而立制伏之極典也。若夫學者以修證爲先﹐眞中得趣﹐將見鬼神起敬﹐三界皈依﹐亦可待威嚴而後治耶。

師曰﹕昔一元未判﹐天地初生。元气運行﹐人民仁壽。自夫陰虧陽耗﹐鬼神漸興。上至罡風﹐下及泉壤﹐隨方變現多端種形﹐莫不稟造化之乖气﹐受天地之惡形﹐散毒行邪﹐出於本然。故星宮亦有鬼﹐能作災害是也。天地亦有鬼﹐司人禍福是也。故六十甲子﹐日有一神直之。分其眷屬﹐則有千鬼萬妖﹐飛行世界。天能生之﹐不能盡滅之﹐故有此法治之也。然此品是天上之極刑﹐不可輕用。

總錄鬼魔名字

髙天萬丈鬼﹐俗百鬼中王﹐姓系﹐天名六方﹐住泰山東南角水中。

南鄕三老鬼﹐俗主道鬼﹐姓車﹐名匿﹐在泰山西北角。主死人錄籍﹐考計生人罪﹐亦有官屬﹐亦能害人。

北斗中主煞鬼一人﹐上下烏衣﹐長七千丈﹐姓吳﹐名還。

臨子斗綱加煞鬼一人﹐長九丈﹐赤衣﹐無名﹐主煞天下姦逆。

太一主煞鬼﹐無形無名﹐長一丈六尺﹐赤衣。

天三五考煞鬼﹐名珪﹐長一丈七尺﹐白衣赤幘﹐持戟。

北斗三臺招搖大鬼﹐姓伴﹐名玩。

西斗三臺鬼﹐姓卓﹐名球。

南斗三臺鬼﹐姓溟﹐名溫。

東斗三臺鬼﹐姓角﹐名車。

中斗三臺鬼﹐姓王﹐名咸。右五斗中鬼﹐主錄人罪過﹐多生災煞人。

五斗逆殺煞鬼主﹐名勗。

五方直符主鬼﹐名結天。

天一神長惡子孫鬼﹐名髙畢。

天飛行長環子鬼﹐名梁天。右鬼﹐三官北帝常遣司察人罪﹐其鬼常在人間。

已上謂之天魔﹐其初各受天地陰陽之炁成形﹐不同小怪﹐犯之﹐則大害。有符制伏之﹐不宜殺滅也。

天帝制天魔符

符用玉淸訣﹐黃素。佩貼﹐可俟平安吉祥。

師曰﹕昔太極髙眞文昌道君﹐乘雲龍寶駕﹐玉輦瓊輪﹐傾蓋回軒﹐登陟峨眉靈山﹐見諸下元生人被諸魔鬼侵淩。其鬼眾多﹐其名不一﹐遊行天下﹐殺害良民。故立殺鬼制魔之法﹐有以治之。有知鬼名﹐終身不敢加害﹐三呼其名﹐其鬼自滅。

甲子元光。乙丑邴彰。丙寅釗昌。

丁卯子方。戊辰生進。己巳傳弁。

庚午柴方。辛未音父。壬申石松。

癸酉倚。甲戌甲光。乙亥進。

丙子流遐。丁丑王眸。戊寅卻心。

己卯遙子。庚辰耳子。辛巳元聲。

壬午名禦。癸未歷廚。甲申瑯。

乙酉立之。丙戌斃生。丁亥立耶查。

戊子證方。己丑旨都。庚寅苓。

辛卯怒。壬辰契刻。癸巳背方。

甲午麻子角。乙未扶向。丙申右公。

丁酉進卿。戊戌各髙。己亥珠夫子。

庚子季方。辛祇。壬寅羅禦。

癸卯健木。甲辰索良。乙巳壘宂。

丙午挺濃。丁未寅伍。戊申卻催。

己酉戴劫。庚戌總失。辛亥安懸。

壬子道子。癸丑唱造。甲寅別狀。

乙卯夫蔭。丙辰天雉。丁巳夭橫。

戊午耳奔。己未惡烏謗切。庚申義俚。

辛酉義呼。壬戌權。癸亥髙迪。

右六十日鬼名﹐其鬼人身赤毛﹐無衣﹐有耳無目﹐飛行千里。其身三丈﹐殺害皇民。知其名﹐鬼不敢近。三呼其名﹐泣走千里。有符治伏。

伏治太歲甲子陰陽鬼神大將

符上天所祕﹐衛以三天天丁三千人﹐玉女六十四人。凡欲制伏﹐當搯大煞文﹐黃紙黑書告下﹐大吉利。

世鬼名字

山精濯內。木精羣夭。石精。猴精馬痢側毫切。天樹方域。狐精伐幹。大山弓彊。小山和丙。磚石月遡。橊木遐托。鬼淫載支。女淫截交。靑炁殟髙遠。白炁殟伯來。赤炁殟士玄。黑炁殟文段。黃炁殟君太。屋室搖子。食炁後服。圊廁項夫。井宂瓊九。廚竈鬼壤幹。牀榻赫子。傘蓋宴。麾幢托。彭音亂。笙簧垢。戟義耳禽。刀劍子夫。甲鎧子賢。千歲白骨遠世。百歲白骨音出。河伯達。四瀆候。三河建。鐵精名醫願。金精名夷衝。銅器鬼揚殺。柱木文羅。衣服是奩。五彩提敬。墓伯工下侯。冢下鬼二千後。

右諸鬼﹐並飛行世界﹐倚附假托﹐因形寓性。春屬徒倡各千百萬﹐放縱羅截四方﹐充塞六合。太上有法制之﹐不敢動﹐聞名而遁﹐見符而奔走不還。

北帝火鈴擲威滅魔殺鬼上符

咒曰﹕

北帝敕命﹐焚蕩鬼營。誅伐魔鬼﹐斬截妖精。天丁賈勇﹐擲火流鈴。腥煙郁藹﹐赤火炎明。三界肅靜﹐萬里誅形。敢有不順﹐速送幽城。風刀困馘﹐九壘永沈。萬赦不原﹐符到奉行。急急奉北帝信令敕。

三天滅魔玉字

眞帝靈

右煞鬼上符﹐用赤紙朱書。凡欲制魔殺鬼﹐牒煞鬼制魔將史﹐燒於中庭﹐其夜黑風烈雨﹐其鬼自滅。無雨有風﹐鬼遁千里。無風無雨﹐卽非大魔妖魈﹐天司不行極典。記之﹐不可輕也。報應畢﹐黃紙朱書玉字﹐或相木朱書﹐永鎭其地﹐迎生旺之炁﹐永無妖魔之患。

無上玄元三天玉堂大法卷之五竟

無上玄元三天玉堂大法

經名﹕無上玄元三天玉堂大法。宋路時中編。三十卷。底本出處﹕《正統道藏》洞眞部方法類。

無上玄元三天玉堂大法卷之六

建壇威儀品第七

師曰﹕齋莊謹肅﹐祕密混融﹐內眞之事也。旛幢旌節﹐折旋回環﹐外儀之事也。然誠心合眞﹐運用無間﹐與天地爲徒﹐則猶待外儀﹐以檢束境界。凡一俯一仰﹐一進一退﹐眼見耳聞﹐莫非正事﹐邪心無自而入﹐則可通天﹐眞格上帝。故曰﹕法天象地﹐像世威儀﹐則無往不肅敬也。凡壇禪之事﹐其制三級﹐蓋分天尊地卑。壇之上級立虛皇﹐玉京山天寶華臺供三寶帝師。左列建天眞命魔之幢﹐右列建師子辟邪之節。左之左設通眞之符﹐以降千眞。右之右設達靈之符﹐以召萬靈。中設三晨之符﹐以通萬炁﹐辟妖氛。壇之東植靑龍旛符﹐壇之西植白虎旛符﹐壇之南植朱雀旛符﹐壇之北植玄武旛符﹐五方又敷鎭安玉符﹐此上之一級也。若不用三級﹐則就堂殿依方設之。若用登三級﹐則中一級設八門﹐西北標云玉虛通眞之門﹐正北標云淸泠玄一之門﹐東北標云鎭靜自然之門﹐正東標云靑華始生之門﹐東南標云純和剛陽之門﹐正南標云純陽炬赫之門﹐西南標云坤順金和之門﹐正西標云剛明皓華之門。下一級又列十二炁﹐子位玄天郁初之炁﹐丑位北元自然之炁﹐寅位辟非蕩邪之炁﹐卯位始靑茂元之炁﹐辰位黃靈髙玄之炁﹐巳位鎭靜靈寧之炁﹐午位炎眞下明之炁﹐未位中一凝眞之炁﹐申位厚和肅明之炁﹐酉位堅正素和之炁﹐戌位眞元養靈之炁﹐亥位返陰向眞之炁。則成壇矣。

上級壇圖

中級壇圖

已上三壇﹐非特度生用之。凡修詞請命﹐禮聖朝眞﹐禳災謝過﹐爲國祈禱﹐皆用命魔符。

命魔咒

神光閃爍﹐天淸黑明。玉符天命﹐嚴被鬼營。三天日光﹐九醜潛形。九天光滿﹐六天散陰。大力天丁﹐執符備形。急召桃康﹐合延成眞。萬炁不散﹐一眞飛升。

九小旛符

小旛九首﹐各長一尺二寸﹐絳絹爲之。中有大旛﹐長五尺五寸﹐肚用黃﹐手腳左靑右白﹐以按三炁。旛書大符﹐小旛書小符。飛本符﹐誦咒。

三天辟邪師子之節

節符

獅眞辟邪羽章

炎靈之官﹐育化獸容。五炁備體﹐萬邪滅蹤。斥辟羣醜﹐啖食邪凶。眞符建節﹐立降威雄。急急如制邪律令。

右辟邪節﹐用楓木刻獅頭﹐裝彩色如儀。次用靑絹長三尺六寸﹐闊一尺五寸﹐泥金書符。四畔用銀鈴二十四枚﹐給以黃綫朱紱。

左靑龍羽章符

咒曰﹕震亨九炁﹐靄郁靑宮。生炁重重﹐化成九龍。木公駕炁﹐色正蒼蔥。衛我魂兮﹐上朝帝宮。

右白虎羽章符

咒曰﹕

西金皓气﹐殺伐嚴威。鼓嘯風生﹐上徹太虛。監金統集﹐下入丹墀。制魄光明﹐升入玉虛。

前朱雀羽章符

咒曰﹕

熇明眞玄﹐煥映丹天。朱鳳飛翔﹐赤霧濃暄。陰魔屍穢﹐灰燼成煙。煉神炁足﹐上入眞仙。

後玄武羽章符

咒曰﹕

玄冥正炁﹐湛湛淸波。下有靈龜﹐吞邪食魔。蕩濯塵垢﹐炁炁沖和。育我元精﹐上升大羅。右四靈﹐並按方色﹐用繒成旛﹐各長三尺六寸﹐朱書符﹐立各方。

三晨符

用朱漆金篆﹐置三寶前﹐作磨並紅金書。

咒曰﹕

洞陽煥景﹐玉光淸明。混合魁呈﹐三炁玄眞。下應神室﹐精炁合神。降光壇陛﹐招眞致靈。魔王束首﹐萬妖潛形。天眞自降﹐我得長生。

通眞符

咒曰﹕

玉京境上﹐紫霞奔飛。九光粲彩﹐佩玉瓊琚。眞仙下盻﹐乘駕瑤車。金光透闕﹐懸一寶珠。

達靈符

此上帝集三界符也。設醮請降﹐朱書黃素﹐或作符牌。

咒曰﹕

玉篆光芒﹐降自九天。洞靈仙聖﹐乘駕朱騶。瓊酥玉液﹐紫雲靈煙。稽首三境﹐至尊幾前。

五方玉文﹟1

借地建壇﹐不用玉字﹐只用中問符文。

咒曰﹕

玄帝髙眞﹐元始五老。制符垂教﹐使我行道。今日是時﹐傳符受道﹐建齋行道。召靈束魔﹐災殃蕩掃。五方大神﹐敬伏三寶。從吾吉終﹐得獲難老。脫死上生﹐華而不皓。違吾者凶﹐生逢難老。死歸冥路﹐地獄所考。

東方玉文

咒曰﹕

九炁萌陽﹐玉曆龍章。八卦外布﹐一徳中藏。化生自我﹐絕死回祥。淸醮云﹕靑帝侍魂﹐九陽丹光。洞映內照﹐化通自然。亡醮云﹕九陽外元﹐內外洞明。二七四五﹐化通自然。

南方玉文

咒曰﹕

南陵三光﹐炁定光芒。以養以正﹐邪莫能當。朱火石火﹐爲我所將。淸醮云﹕火明合徳﹐象帝之先。丹元守一﹐羽化飛仙。亡釀云﹕三合炁九﹐守靈丹元。含徳以化﹐飛升洞玄。

西方玉文

咒曰﹕

太白流精﹐七星守靈。乾徳內守﹐金火莫形。生所不化﹐白元用明。淸釀云﹕素魄曜靈﹐太白元精。斬馘妖炁﹐元洞元明。亡醮云﹕剛化流元﹐太白之精。隨化以化﹐七元尊神。

北方玉文

咒曰

玄徳五靈﹐度命元一。胞精命魔﹐內達合七。陰火內運﹐玄徳化明。漂流鬼賊﹐馘滅妖精。

中央玉文

五符玉文﹐各方色素﹐朱篆﹐鎭五方﹐以藝邪辟非﹐降眞召靈﹐達玄穹矣。路邦彥云﹕出靈寶﹐升玄經。

咒曰﹕

中主尊神﹐十二元眞。總統四大﹐元始玉晨。淸壠萬﹕黃中大神﹐五行之精。上天下地﹐達貫元根。亡醮云﹕黃元十二﹐總炁四靈。上天下地﹐庭貫元根。

若無門纂﹐安符四方﹐中央著齋堂﹐戶上宿啟﹐燒香祝曰﹕

某帝直符吏二人出﹐今曰直事某甲﹐從官﹑龍虎騎吏各各嚴紅冠戴﹐實執玉板﹐上詣帝庭﹐關啟某等。焚香。自從今以去﹐至行道畢﹐悉令禦達﹐無使遺

闕。季月當啟黃帝﹔問月當啟五帝。

無上玄元三天玉堂大法卷之六竟

﹟１小標題原缺﹐據下文補。

無上玄元三天玉堂大法卷之七

通眞達靈品第八

師曰﹕末學之夫﹐浮好三寶﹐況迷濁景﹐妄執色相爲自身心﹐故眞元汨沒﹐於馳騁奔忙之際﹐不能通眞達靈﹐良可悲也。故立之通眞一品﹐以假威儀﹐以防閒外境。而存運咒訣之祕﹐收拾蕩心﹐庶幾道以威儀而尊嚴﹐心以法象而敬畏﹐不致荒迷妄亂也。若夫學仙之士﹐心虛性靜﹐道備眞全﹐一念感通二天心混合﹐亦可假外儀之可通眞耶﹐尢宜謹此。

十方奏香符

師曰﹕十方玉符﹐乃集梵﹑招眞﹑通靈﹑謁帝﹑祈恩之祕法也﹐當晨東﹑午南﹑晚北﹐﹐思各方炁布玄壇。

東方

咽津九過﹐叩齒九通﹐靑炁如雲入壇。

咒曰﹕

九炁靑元﹐乘香飛煙。招眞致靈﹐保我飛仙。

南方

咽液三過﹐叩齒三通﹐思赤炁入壇。

咒曰﹕

三炁沖和﹐紫炁彌羅。朱耕回駕﹐神升無何。

西方

咽液七過﹐叩齒七通﹐思白炁入壇。

咒曰﹕

七炁皓明﹐西眞金並。帝軒速降﹐保命生根。北方

咽液五過﹐叩齒五通﹐思炁炁入壇。

咒曰﹕

黑帝司權﹐五炁太玄。鬱鬱瑞靄﹐衝我飛仙。

東北方

咽液四過﹐叩齒四通﹐思靑黑炁入壇。

咒曰﹕

梵炁自然﹐朝謁髙尊。保合生炁﹐鎭定鬼門。

東南方

咽液六過﹐叩齒六通﹐思靑絳炁入壇。

咒曰﹕

眞炁合陽﹐下通瑤壇。千眞靈集﹐飛入玉堂。

西南方

咽液八過﹐叩齒八通﹐思赤素炁入壇。

咒曰﹕

靈炁淸明﹐合道證眞。攝魔誅弒﹐朝謁飛神。

西北方

咽津二過﹐叩齒二通﹐思素玄炁入壇。

咒曰﹕

正炁蒼蒼﹐玄壇玉光。屍邪亡墜﹐朝我元皇。

上方

咽液二過﹐叩齒二通﹐思金光炁入壇。

咒曰﹕

瑞炁臨壇﹐降眞召仙。生門上開﹐象帝之先。

下方

咽液十過﹐叩齒十通﹐思玄炁入壇。

咒曰﹕

正炁郁勃﹐逐邪卻氛。湧出眞景﹐降眞召靈。

師曰﹕上十方香畢﹐然後立地戶﹐以焚入戶符。誦咒不作聲。入戶之後﹐三步一趨﹐存九霄之上﹐梵炁靈

光之中﹐更不知有世境也。至此﹐目內觀﹐收神返聽﹐愼勿回顧﹑咳唾﹐直至洞案前﹐三上香﹐叩齒三十六通﹐焚通眞符﹐存靑﹑黃﹑白三色雲炁自身中出。須存上香三次﹐每一上香﹐存頂中出三色炁﹐結成華蓋﹐上禦三天﹐然後發鑪。

洞案通眞符

咒曰﹕

淸炁爲天﹐濁炁爲地。中炁爲人﹐陰陽不偏。以心通天﹐天法精虔。丹誠上達﹐炁簿消愆。杳冥之始﹐通眞疾傳。急急如律令。

香乃玉華散景﹐九炁凝煙。香雲密羅﹐徑衝九天。存三色結云蓋﹐同煙上達﹐直至三天。侍香金童﹐傳言玉女。臣今通奏﹐上聞帝前。降光賜炁﹐通眞致仙。長生久視﹐罪戾咸原。九祖超淩﹐幽夜升遷。魔王保舉﹐三界侍軒。功徳滿就﹐飛駕雲駢。出入自然﹐侍衛三天。所啟所願﹐咸賜如言。

入戶符

咒曰﹕

入謁帝眞﹐生炁九重。交周法體﹐陰邪勿容。三田赤子﹐保我仙功。急急如眞科律令。

發鑪符

咒曰﹕

玄壇成功﹐陽神內守。閉我生門﹐眞炁密宥。上朝帝宮﹐與天齊壽。急急如眞科律令。

復鑪符

咒曰﹕

玄元始炁﹐三合返一。梵炁彌羅﹐眾邪不入。拔出地戶﹐上承玉敕。急急如眞科律令。

出戶符﹟1

咒曰﹕

召我身中﹐三五之神。上仙上靈﹐以陽合陰。各皈宮治﹐衛我元精。出壇自然﹐外魔不侵。急急如元科律令。

已上十方香符﹐洞案﹑發鑪﹑復鑪﹑出入戶符﹐並玉淸訣﹐丹田內景混合之炁﹐閉息朱書黃素。

法服式

師曰﹕玉堂升境之士﹐身詣三淸﹐閫奧入裹近內﹐非下界之職也。凡九色云陂﹐乃天師侍玉宸入室之衣﹐乃玉堂服也。

三奔佩結中黃紫炁交帶符

玉堂正陂

陂用碧羅﹐泥金﹐三十六雲炁﹔中書升堂大符。佩中黃紫炁交帶之符﹐頂上靑冠﹐絳履﹐碧圭。

捲簾符

玉淸訣﹐存壇墠光明﹐如瑩玉。於虛無中一點光明﹐如黍米。大表裹洞徹結珠﹐守黃房祕旨。

咒曰﹕

太初之炁﹐無爲自然。虛無有象﹐懸自空玄。包含萬有﹐養化神仙。視之不見﹐聽之莫傳。後先莫辯﹐玄之又玄。願開靈造﹐親見玄元。

召陽神符

咒曰﹕

元始�一炁﹐默運元精。諧音協律﹐激濁揚淸。幽寥妙炁﹐炁象初凝。盤旋空洞﹐天中之音。聚精降炁﹐運出眞聲。陰聲交奏﹐召集萬靈。

呼陰神符

咒曰﹕

靜中生動﹐返陰生陽。太音入妙﹐空谷遊揚。聲應气求﹐交合宮商。聲聲相應﹐運化玄壇。激陽之聲﹐合天之剛。陽神交合﹐眞炁混康。

金鐘一叩﹐則一卓左齒。玉磬一叩﹐則一卓右齒。存身中左右二炁交合﹐彌滿玄壇。

無上玄元三天玉堂大法卷之七竟

﹟１『符』字原缺﹐據上下文例補。

無上玄元三天玉堂大法卷之八

厭怪勝妖品第九

師曰﹕天失常﹐則熒移彗出。地失常﹐則泉竭山傾。物失常﹐則秀蕩苗桔。時失常﹐則冬雷夏雪。此蓋天垂象以示戒﹐蓋自有保制之法。若夫士庶之災﹐異於是﹐其有彌蛇戰手二葛鬼蓬頭﹐野獸入家﹐飛鳥噪屋室﹐虛聲前後﹐異色髙低﹐蛇蚖攔路而類狂交盤﹐雞犬非時而鳴吠﹐機杼忽亂﹐門戶自開﹐狐貍繞墻﹐龍蛇入井﹐其諸眾怪﹐不可具陳。在君子﹐則妖不勝徳。在小人﹐則己不如妖。及其衰也﹐得不爲災乎。如其禳也﹐寧不返吉﹐是攘厭之法所由生也。

師曰﹕或有天地昏冥﹐有龍蜃入人家井者﹐當以符鎭之﹐其怪自滅﹐不能爲害。

禳龍入井符

北帝訣﹐罡炁權筆﹐誦斗諱七徧﹐迎罡書新磚上﹐投水怪中。

禳蛇入井符

並同前法行持。

禳井溢法

把斗訣誦咒﹐迎罡書黃紙上﹐燒人井中﹐再以咒敕之。

咒曰﹕

叱咄龍神安鎭﹐職守淸泉。妖氛蕩散﹐地怪潛形。淸泠童子﹐承符告宣。不洋不涸﹐福順綿綿。萬神共護﹐保我仙源。急急如北帝勑。

禳犬怪法

戊文﹐殷煞上﹐北炁﹐誦咒七徧﹐迎罡書之。一據四道﹐一燒竈中﹐三釘廁上。更以咒敕﹐噀之大吉。

咒曰﹕

玉敕驅禳﹐降下靈章。妖畜幽怪﹐惱亂忠良。當吾咒者﹐百怪滅亡。犯吾符者﹐妖異潛藏。災不能害﹐禍不能傷。萬神守衛﹐永降吉祥。急急奉北帝敕。

禳鴉鳴在頭上法

午文﹐南炁﹐誦咒九徧﹐面南書之﹐燒空中﹐其怪卽散﹐立降吉祥矣。

咒曰﹕

靈鳥靈烏﹐普降吉祥。羣集鳴噪﹐不能爲殃。鴉神奉命﹐符到奉行。飛則爲福﹐鳴財爲昌。十二時中﹐永無害傷。急急如南方朱雀淩光律令。

禳野獸入人家法

搖斗訣﹐迎罡炁﹐誦咒十二徧﹐書符於相簡上﹐釘屋四園﹐及書黃紙﹐焚中庭。步斗誦咒﹐噀水敕之﹐其妖不爲害矣。

咒曰﹕

天罡神威﹐掃滅妖精。野犴媚狐﹐魈鬼之靈。急去千里﹔不得畱停。敢有干犯﹐斬馘無形。魁罡所指﹐碎爲微塵。汝若速去﹐赦汝幽冥。吾奉天罡大威徳罡火律令。

禳器鳴自破自動法

步斗罡﹐旋身向北﹐迎罡書符三道﹐一懸中庭﹐一燒竈中﹐一貼廁上。誦咒﹐噀水救之。

咒曰﹕

神威天罡﹐普掃不祥。鎭妖定怪﹐魑魅潛藏。回凶作吉﹐變禍爲祥。敢違律令﹐攝付魁罡。急急如北帝敕。

禳夜中門外鬼聲

乃所聽之人魂出﹐將死之兆﹐急厭。

咒曰﹕

天帝令我﹐制攝精妖。敢有妖異﹐惱我良民。冥陽混雜﹐人聞鬼聲。傷人魂魄﹐驚亂精神。神符到處﹐鎭絕鬼門。速去速去﹐不得畱停。急急奉北帝敕。

禳六畜自死法

煞文﹐誦咒三徧﹐東炁灌筆書符﹐焚畜死處。又一道燒燻﹐其妖自不能爲妖怪﹐自獲平安。

咒曰﹕

吾奉天令﹐制伏凶殃。畜獸之怪﹐何敢爲傷。罡光逐蕩﹐卽降吉祥。萬神守衛﹐集福永昌。急急奉斗罡火律令。

禳門戶自閉法

飛斗訣﹐誦咒十二徧﹐北炁書符﹐焚有怪處﹐並一道貼門上﹐其怪自滅﹐不能爲妖﹐卽得家門興盛﹐福祿來臻。

咒曰﹕

福星正照﹐三光洞明。朗照八極﹐鎭塞邪精。災衰蕩散﹐門戶淸寧。萬炁衛滿﹐自振隆興。急急如上帝敕。

禳雞飛鳴法

栢木書符﹐釘東方。插斗訣迎罡炁﹐誦咒﹐噀水﹐其怪卽滅﹐攺怪爲昌。

咒曰﹕

太陽未升﹐金雞無鳴。鳴則爲怪﹐害我生靈。太上有令﹐攝制妖精。逐怪萬里﹐辟非安神。吉無不利﹐人道安寧。吾奉斗光華蓋律令。

禳蛇怪法

斗訣﹐迎罡書符。今見怪人面蹲壁﹐噀水敕之。然彼燻符怪處﹐及今見怪人佩帶身上。又一道用磚書成﹐埋當方土地祠下﹐卽得大吉﹐攺災爲福矣。

咒曰﹕

急驅急驅﹐螣蛇萬丈。攝制災危﹐見者不害。其害我者﹐急急驅除。汝是下妖﹐莫來幹吾。幹吾符者﹐分割妖軀。永鏡吉地﹐保制無虞。急急如敕﹐天威炎火攝。

禳鼠怪法

子訣﹐北炁書符﹐掛竹竿上﹐釘子位﹐大吉。

咒曰﹕

烏蘇捉﹐與蘇捉﹐穹窿父母﹐家屬千百。吾今識汝之怪自息﹐吾令制汝之怪不作。汝若妄作﹐天罡斬煞。吾奉玄天帝君律令。

﹝符名原缺﹞

籠禳怪辟惡每日佩帶眞符

右符二十二道﹐按日辰﹐背面書之。假如甲子日見怪﹐面書甲符﹐背書子符。凡書符﹐並斗訣﹑罡炁﹑朱書。令見怪人佩帶﹐可格休祥。書符訖﹐誦滅怪大咒七徧敕之。

咒曰﹕

劍訣﹐七徧﹐以水噀見怪人。

皇天生我﹐天爲我父。皇地載我﹐地爲我母。日月協贊﹐上下斗光。北斗魁罡﹐斬邪萬方。妖不爲怪﹐邪不爲殃。犯符者死﹐當符者亡。玄黃生炁﹐普降吉祥。急急如北斗七星滅妖斬怪律令。

又咒曰﹕

凡誦咒﹐先布三光炁﹐達見怪人身彌羅。次誦咒七徧﹐令見怪人退行九步。斗杓指之﹐呼至面前﹐三噀水﹐以符佩之﹐百怪自永不爲妖。

太上有敕﹐斬鬼除害。天爲我蓋﹐地爲我載。北斗星光﹐爲我衣裳。左罡右火﹐滅禁不祥。返凶爲吉﹐除災卻害。萬邪不侵﹐怪妖自退。見怪不怪﹐其怪自壞。元亨利貞﹐萬年亨泰。急急如赤天眞火律令。

驅邪輔正品第十

師曰﹕合天地正炁﹐曰符。人稟陰陽正品以生﹐是謂三光。凡寒燠風暑﹐一有犯傷﹐犯則失於正﹐失正乃邪﹐非特祟而已。當三光炁以補之。故曰﹕合天地正無﹐曰符。蓋三光者﹐天之所以成變化而行鬼神者也。故曰﹕日者﹐眾陽之宗。星者﹐眾陰之宗。月者﹐受陽以爲明也。三光所燭﹐雨雪陰喳﹐不屏而自消。狐妖孽禽﹐不騷而自潰。先聖尊師假以神咒之眞﹐仰取三光之精。吾則合之以誠﹐而符合之以靈。彼陰邪之幹於人﹐爲妖﹐爲孽﹐爲疾﹐爲厲﹐如雨雪之見現﹐如妖狐孽之逢正晝﹐蓋不待驅逐而掃迹矣。符篆𨿽多﹐孰踰五光﹖故以三光爲首。

服符

卽三光祖符﹐萬法之祖﹐三界之尊。破滅萬邪﹐保調眞黑﹐不可稱述。百千萬變﹐皆此符中出﹐故作用簡易﹐爲萬法之宗。每以方寸輕薄紙朱書﹐每用三道﹐棗湯吞服。治一切邪祟﹐名日伐祟治邪符。

師曰﹕正則不邪。故破邪者﹐正法也。不必曲事鬼神﹐惟在法師。存心三境﹐進服三光﹐內行旣充﹐外邪自伏。

天蓬金眉老君化身符

先存頂中有金光﹐老君眉應而面金色﹐兆默誦天蓬本咒一徧﹐二徧﹐三徧﹐見金眉老君騰空﹐

化天蓬眞形。誦本咒﹐下筆書成炁煞符形﹐至神刀一下﹐便書劍符﹐後寫敕字云云。急奉北帝敕﹐用北帝訣﹐黃紙朱書﹐一尺六寸﹐燻患人

斗魁大威徳歪火符

先存七斗在天﹐罡星前指﹐步斗入斗﹐口吸炁入腹﹐覺溫暖。然後下筆﹐吐罡炁﹐隨筆書符。

三元丁甲報應符

凡書此符﹐步斗迎罡﹐存天罡在所緋紙﹐對日研朱﹐把罡訣﹐一炁書之。發符時﹐用金錢甲馬﹐焚末前。

七煞符

此符大有威力﹐制伏凶邪﹐伐惡破廟﹐神通報應﹐不可盡述。步斗﹐把斗訣﹐炁紙墨書﹐迎罡噴火發之﹐焚於中庭。此符乃經三天校正﹐宣付宗壇﹐效應非常。

師曰﹕七煞符﹐世傳𨿽有之﹐但符檄不明﹐多用不應。今自教主興闡﹐大教流行﹐凡北極符章系玉壇者﹐今請命頒降於此。散形玄妙﹐聚形威勇。

斗罡符

符簡易神妙﹐無裝點作用。爲丸可以服燻﹐佩者罡火亙天﹐鬼神不敢近。用斗訣﹐北炁。

請符敕咒

乘魁逆罡﹐烈火龍光。上天下地﹐馘滅不祥。敢有拒逆﹐化作飛煙。入地萬丈﹐隨符行﹐萬劫不原。謹召符中天將並並隨符住﹐干犯符命﹐霹靂粉碎。火令火令﹐上帝敕行。流火萬里﹐鬼無逃形。急急如律令。

元上玄元三天玉堂大法卷之八竟

無上玄元三天玉堂大法

經名﹕無上玄元三天玉堂大法。宋路時中編。三十卷。底本出處﹕《正統道藏》洞眞部方法類。

元上玄元三天玉堂大法卷之九

幽獄追攝品第十一

師曰﹕凡有經劫山魈﹐歷年水怪﹐天魔外道﹐血食神祇﹐木下五通﹐刑亡惡鬼﹐結集羣黨﹐依托古祠﹐擅帝稱王﹐輒稱太尉﹐邀求造廟﹐迎拽社火﹐或奸淫婦女﹐占據樓臺﹐滴血飛磚﹐見形放火﹐中人惡病﹐急取生魂﹐如此怪狀﹐痛害非常﹐諸法不能治者﹐吾大教中﹐有九泉幽獄之法治之。凡立獄之法﹐不可輕易﹐先當受狀﹐次爲給符驅治者﹐及行文檄告示之。彼若畏法遁去﹐許其攺過自新﹐卻不必拯治也﹐但欲人道安寧而已。若妖神彊橫﹐抵拒正法﹐不畏符籙者﹐當行此法治之。

師曰﹕立獄之法﹐先奏聞上帝及北極斗府聖師等處﹐差天兵吏下臨某處﹐建立幽獄﹐收捉鬼賊。至夜﹐擇淨室一間﹐用石灰布列獄宂﹐遂標列曉示文榜符篆﹐先分項�發將吏追攝鬼賊﹐及拘里域監城隍以下神司﹐並用中刑符禁錮﹐限一時收捉鬼賊。次誦收鬼咒﹐巡行獄中。每一獄置一燈﹐明日早起﹐法師焚香﹐行持如前。仍看蹤迹﹐更須髮符催捉。未盡邪黨﹐至夜行持﹐又復如前。至此﹐每遇夜間﹐或聞考掠之聲﹐宜加畏敬。如一二日後綜迹未見﹐及是天魔外道挾妖作孽﹐須更啟奏帝師催促﹐將吏自然見矣。七日之後﹐然後罷獄。其間妖鬼果不可恕﹐至滅形者﹐又當別建太玄煞鬼壇。

建九泉獄式

師曰﹕九泉者﹐北都羅酆幽泉﹐惡獄也。事系天庭﹐不可輕行。故酆都爲天下鬼神之府﹐專檢制魔妖之權行﹐今宣威莫大於此。凡獄有九﹐一曰酆泉號令之獄。二曰重泉斬馘之獄。三曰黃泉追鬼之獄。四曰寒泉毒害之獄。五曰陰泉寒夜之獄。六曰幽泉煞伐之獄。七曰下泉長夜之獄。八曰苦泉屠戮之獄。九曰凕泉考焚之獄。凡九獄﹐各有所主﹐第一獄主攝天魔。第二獄主攝不職典祠。第三獄主攝山魁精魅。第四獄主攝江湖水怪。第五獄主攝血食邪神。第六獄主攝山林木客。第七獄主攝古墓伏屍。第八獄主攝師巫﹑逆鬼。第九獄主攝刑亡橫死。凡獄前列斗燈﹐徑闊一尺二寸﹐牽罡二尺四寸。前列九獄﹐每獄前懸追鬼符﹐內懸重刑符。獄門懸一竹竿﹐長三尺﹐掛追鬼榜﹐總門掛塞鬼路符。逐日三時上香行持﹐向曉看迹﹐卽知是何鬼也。輕則禁鎖﹐重則三塗重役﹐太重者滅迹除形。如法﹕

塞鬼符

符名塞鬼路符﹐能制伏百邪﹐攝鎭萬魔﹐平居鎭宅﹐萬邪不幹。並北帝訣書之。

獄式

第一符

第二中刑符

第三下刑符

用符三道﹐北帝訣書之。以一懸獄中﹐以一追鬼。平時亦可鎭宅﹐鬼神不敢正視﹐視之者自束縛鎖矣。

太玄煞鬼壇

師曰﹕凡建太玄煞鬼壇者﹐上天樞刑也﹐制伏飛天走地一切魔神妖怪﹐誠滅山林廟社威顯獰神。此非眞犯﹐吾教法者﹐不可輕行。建壇之法﹐合用浮沙畫壇三級﹐上闊一丈﹐中闊二丈﹐下闊三丈﹐或屋隘以意裁用之。上級列帝師四聖。中級於天門外列諸將﹐天門前列殺鬼將吏﹐四圍布神符。四角皆立門﹐自乾位爲始﹐一曰辟屍蕩非之炁﹐天將降召之門。二曰凕涬虛澄之炁。三曰正一驅邪之門。四日始靑陽明之炁。五日絕鬼斷妖之炁﹐混仙入聖之門。六曰赤明洞陽之炁。七曰長生鎭靜之炁﹐生靈出入之門。八曰剛正嚴明之炁。天門置香案﹐召降天將。地戶不通往來﹐鬼路常閉﹐惟人門通行路。下級周匝布列兵馬﹐早晚焚符。明法一二日而罷﹐其鬼自滅﹐或聞號泣之聲﹐或有斬血於壇﹐皆其驗也。此法﹐非大段彊邪羣魔﹑有形之怪﹐諸法難治者﹐方可行此。

壇式

師曰﹕五行成器之鬼﹐山川附麗之神﹐不假人魂﹐物自成性﹐置造之物﹐日時苟靈﹐則隨時有怪﹐故能出入變化﹐假托形影害人害世﹐有甚於鬼之爲祟﹐故太上獨立此法治之。凡建煞鬼壇﹐每日以符焚鬼門上﹐日凡三次﹐皆誦天蓬咒噀之﹐三日之內﹐大有報應。此乃北極親臨事體﹐甚重﹐初非小小符法之比﹐非是極妖大魔﹐切不可建此壇﹐恐重貽譴罰﹐謹謹戒之。

北帝誅山石精魅符

此符制山精﹑石精﹑千年碑碣﹑石佛﹑石人﹑石獸﹑石龜﹑石龍之怪。黑紙黑書﹐付見怪人﹐焚於怪處。或精怪見作人形﹐通交婦女﹐誘引男女者﹐卽以此符﹐伺其來而焚之。

北帝誅木精符

此符制樹精﹑木客﹑千年松柄鬼﹑皂莢樹神﹑木像﹑木獸﹑枯木﹑空樹依附爲靈。用梓栢簡﹐朱書此符﹐釘之﹐其樹卽槁死。或見作形相害民﹐卽以黃紙書符﹐焚之﹐必然轟煞﹐爲怪矣。

北帝課五金怪魅符

此符治金銀銅鐵之怪﹐應千年銅佛銅像鑄造之日﹐適逢時日凶邪﹐則眞靈不降﹐妖孽附之。以鐵券朱書此符﹐密埋神像之下﹐則鬼靈遁散﹐不復爲怪﹐不以其像遇毀矣。

北帝誅水怪符

此符治一切水怪﹐應江﹑海﹑湖﹑湫﹑潭元﹑溪源﹑井洞之中﹐多有蛟蜃﹑蛇蟒﹐兼有孽龍﹐其狀不一﹐皆能興風作浪﹐損人舟船﹐壞人性命。又或托形現相﹐交通婦女﹑生人者﹐並以此符焚之﹐其怪自殞絕矣。用鐵札投水中﹐黃紙書符﹐焚之。

北帝治猿猱魈怪符

此符制一切猿猱﹑獼猴﹑狐貍﹑野犴等魈﹐及描犬伏屍﹑牛馬全骸等怪﹐通謂之魈。其怪不一﹐凡患者有此怪﹐諸治不能者﹐法用靑紙朱書﹐佩帶﹐鎭貼﹐焚燎﹐其怪自死。

北帝誅血食彊邪符

此符治一切血食邪廟﹑先賢古人祠宇假名占祭之神﹐及樓臺﹑園圃﹑廢宅﹑空堂之中﹐彊邪惡鬼結萃黨伍﹐或久占名勝﹐奪人居止﹐或急取生魂﹐或通淫婦女﹐入夢歌宴﹐或降附妖言﹐希求造廟﹐或求妖祭﹐作過不一。當以梓木朱書此符﹐釘之。次以一道付被祟之家﹐釘中堂﹐則妖自息矣。此六符主治不同﹐行用則一。凡書符時﹐存己爲天蓬。發用時﹐亦然。凡除給符付人戶及釘鎭外﹐凡每日三時﹐煞鬼壇上逐一燒之﹐誦天蓬咒。若欲斬鬼﹐將符就鬼門上剪作二片﹐其怪自死。有大報應﹐或空中號泣﹐或壇上有血﹐皆其驗也。

無上玄元三天玉堂大法卷之九竟

無上玄元三天玉堂大法

經名﹕無上玄元三天玉堂大法。宋路時中編。三十卷。底本出處﹕《正統道藏》洞眞部方法類。

無上玄元三天玉堂大法卷之十

驅祓禬禳品第十二

師曰﹕逐蕩厲惡﹐之謂襘。去除凶邪﹐之謂祓。斷妖絕注﹐之謂襘。弭患消災﹐之謂禳。此四者﹐名𨿽不同﹐用之濟世﹐其利一也。夫人生天地間﹐凡囿五行之內﹐鮮有不隨五行而生克也。於是有禍福焉﹐故成敗興廢﹐莫能預知。苟無禳襘之祕﹐豈能保終吉也。於是此品﹐特詳於法。

制伏土公社鬼法

師曰﹕自三才旣判﹐五行區分﹐生克之中﹐吉凶生矣。凡而動作﹐悔吝由之﹐是日土公之鬼﹐常作災危。凡人家起造合宇﹐掘鑿池沼﹐遷山封冢﹐一隅四向﹐神明司之。苟乖其常﹐立生災咎。故太上有法﹐制伏立鎭﹐使之各安其方﹐無復害人生災也。治法並同﹐今列於後。

鎭動土保全安鎭符

右符﹐告下某﹐甲子行年﹐太歲已下干系等神﹐仰遵承太上符命﹐應某人家動土興工﹐驚動神煞﹐限符到時﹐請還鎭其方﹐各安其位﹐免殃消禍﹐永降吉祥。一如告命。

辟土炁符

符專制土公﹐斷絕百二十殃注之事。凡書符﹐變神爲天師﹐灌罡炁﹐吹筆書之。黃紙朱書﹐貼之中庭。

師曰﹕伏連之法﹐先用淨室列斗象﹐祭伏連神眾﹐然後以符令其家佩帶。

太上斷伏連符

此符斷雌雄煞﹐用絳囊盛符佩帶。

禁喪弔伏連符

黃紙封角﹐朱書﹐告焚太歲方位﹐卽吉昌。

右符﹐告下太歲已下凶神惡煞﹑雌雄注煞﹑喪門弔客等神﹐承此符命﹐各退本位﹐毋令煞注侵害生靈﹐準此起運﹐急去無停。一如告命。

禁冢訟符

東方斷注

南方煉屍

西方逐殃

北方卻禍

中央絕屍

靑玄太玄女靑斷注符﹐告下束方一九署靈官﹐開度某人﹐安鎭身形﹐營衛一撫卹﹐無令地官驅迫。一如女靑告命。

師曰﹕冢訟﹐則子孫家道不興﹐患難數見﹐宜用此法﹐以超脫其先亡﹐庶可福及子孫﹐永無殃注之患矣。

師曰﹕細石長二尺四寸﹐闊一尺二寸﹐刻書五符﹐埋冢中﹐約近冢三十步﹐深三尺﹐方三尺。每下符時﹐誦《靈書》中篇﹐禹步至坎﹐埋之。

此法可以超淩陰屍﹐可以福延後嗣﹐慶及家門﹐永無冢訟﹑殃注之患矣。

解咒詛法

師曰﹕凡犯咒詛﹐則令人魂神顚倒﹐精魄飛揚﹐外病厭厭﹐以至殞滅﹐良可憫也。或有私讎者﹐於神堂邪廟﹐行其妖毒﹐殃延後嗣﹐令有法以禳之。

東方靑帝解咒詛符

南方赤帝解咒詛符

西方白帝解咒詛符

北方黑帝解咒詛符

中央黃帝解咒詛符

五方告文總式

一右用黃紙朱書﹐祭醮而後吉。

右符﹐告下東方咒詛神司﹐解除某人家咒詛﹐冤誓牽連宗枝﹐或自誣咒﹐自犯其殃﹐準今符命﹐速去他方。一如告命。

禳誕育嗣續法

師曰﹕凡後嗣續難得﹐或久年不孕﹐或孕而不育﹐育而不長﹐長而不慧﹐皆由先世風水暗犯關煞﹐斷絕生炁。當醮祭六甲直符﹐請頒符命﹐孕育元炁﹐生長靈根﹐則子孫昌熾矣。

孕育佩符

此符主婦人絕產不孕。宜建六甲道場﹐望本命方書符﹐佩之﹐百二十日有驗。

保胎符

符用黃紙﹐朱書﹐令孕婦佩帶﹐卽吉。

治產鎭房符

符用黃紙﹐朱書三道﹐懸貼房帳牀臥之地﹐卽得無產育之難。已上諸符﹐並把斗訣﹐迎罡炁旺方書之﹐其應如響。

無上玄元三天玉堂大法卷之十竟

無上玄元三天玉堂大法

經名﹕無上玄元三天玉堂大法。宋路時中編。三十卷。底本出處﹕《正統道藏》洞眞部方法類。

無上玄元三天玉堂大法卷之十一

延生度厄品第十三

師曰﹕嘆夫末學之夫﹐失心於塵勞之境﹐市朝之士﹐埋頭於利祿之場﹐欲貪生﹐而無計延生﹐欲逃厄﹐而無方度厄﹐是以分以數定﹐患因有形。凡有災危﹐宜資禳謝。然法門至眾﹐道法多門﹐功有淺深﹐效有遲速﹐惟我玉堂下教正一垂科﹐開禳災謝過之門﹐示保命延生之祕﹐使斯民不罹夭橫﹐各保修齡﹐實度世之津梁﹐爲人天之依怙﹐其功豈小補哉。

師曰﹕凡有男女深災重厄﹐身染沈痾﹐困苦牀枕﹐或遭官訟﹐連歲家宅不寧﹐宜淸心醮告北斗﹐依按古法結壇﹐以淨席四領﹐四周鋪之。須是深院靜捨﹐人迹不雜之地﹐密運精神﹐誠心孚感。當於北壁鋪展眞像﹐前面敷壇﹐中心置七元燈﹐周回鋪醮。

須擇三元﹑八節﹑本命生辰﹑北斗降日﹑五臘二社﹑庚申甲子﹐但不犯帝酷日﹐方能昭格。告斗之法﹐先須隔日具奏﹐及申擎陀二仙﹐先乞下降檢察壇所。至夜深﹐行事如儀﹐不可心馳事奪﹐必有嘉應矣。

合用物

並不可缺一﹐惟鎭壇信﹐隨人丰儉﹐有無不妨﹐故此不具。

席四領。燭九炬。麻油二斤。時果九分。降眞一斤。沈香三兩。乳香半兩。勻香一兩。腦子半兩。茅香一斤。砂朱一兩。銀朱一兩。黃紙二﹢張。淡豉二合﹐涴。油餅九十个。人參半兩。茯苓半兩。糯米﹑黍米﹑粟米﹑小麥﹑赤豆各一合。算子四十九莖。筆九枝。黃道絹二丈四尺。表紙二十幅。

師曰﹕法師戌亥時詣祭所﹐席下鋪用白茅﹐科案去席一丈。

先服入戶符

祭壇圖

明燈符

燈椀大小一樣﹐油及燈心多少同﹐不得添減﹐不得先有挑動﹐法師用紙撚點之。春夏自�始﹐秋冬自�始﹐仍閉炁﹐依法次第下符燈中﹐燈下七符各用旛懸之。

燈下符

燈中符

上臺保神符

中臺安魂符

下臺致魄符

候七星明了﹐咒曰﹕

天幽地淺﹐日月輪轉。五星長運﹐動吾上象。吾制一壇﹐萬鬼皆伏。神刀一下﹐萬鬼自潰﹐急急如律令。

次遠燈三匝﹐咒曰﹕

明燈攝光﹐遊精不飛。七魄安守﹐萬神總皈。日中齊景﹐長處光輝。急急如律令。

又咒曰﹕

隨罡建斗﹐法炬天星。七王來降﹐元亨利貞。急急如律令。

第一延生符

朝正面立﹐每燈焚一符。

第二度厄符

第三保命符

第四益算符

第五消災符

第六散禍符

第七扶衰符

次中立云﹕

謹召祿星燈楚分﹐姓饒﹐名利﹐著白衣下降。

謹召壽星燈晉分﹐姓王﹐名因﹐著紫衣下降。

謹召財星燈趙分﹐姓許﹐名蓋﹐著靑衣下降。

謹召命星燈曾分﹐姓範﹐名證﹐著皂衣下降。

謹召男女星燈鄭分﹐姓司馬﹐名鹿﹐著緋衣下降。

謹召妻星燈衛分﹐姓卽﹐名遷﹐著緋衣下降。

謹召福星燈燕分﹐姓龍﹐名登﹐著緋衣下降。

次上香﹐每燈三拜﹐占燈。

遼燈三匝﹐密咒四十九徧﹐看燈光占吉凶。

謹召七眞下降﹐受今關告。燈光明暗﹐知吉知凶。威神之力﹐萬願皆從。

幾占燈﹐淨心占視。若燈光明朗﹐則吉。燈暗﹐則乖。頻滅﹐則乖不佳﹐更當懇志修禳。占其不明者﹐據星所主之事。如其燈光不回﹐卽預制一皂衫﹑皂抹肚﹑皂﹐爲書符各一道﹐著帶之﹐勿令人見﹐但有問勿對。或夜後臨睡時亦得。幾燈色靑者﹐伏屍故。炁赤者﹐遊光厲鬼﹑血厭。白者﹐戶門官訟﹐病者不痊。黑者﹐病亦不祥。黃者﹐犯土瘟疫。明復暗﹐暗復明﹐鬼祟爲亂。初點不著﹐或打翻油盞﹐魈鬼紛紛﹐勞虫飛伏﹐病者不痊。幾有如是﹐亦如上衣。如福壽星暗﹐亦系皂頭須禳之。師日﹕凡占家庭﹐通以七燈占之﹐不拘所主之事。須忌鷂犬﹑貓畜﹑僧尼﹑婦女來看﹐則厭穢沖壇﹐髙眞不降﹐反招愆矣。

禳燈解謝回吉符

書符用咒﹔北帝訣﹐書皂衣之上﹐或黃紙書﹐納衣中。

咒日﹕

太上神符﹐禳解不祥。傾光保命﹐度厄延生。攺形變衣﹐黑煞除殃。周旋華蓋﹐衣著斗光。邪不能害﹐鬼不能傷。急急如律令。

入醮七符

咒日﹕子辛元君﹐通理顯魂。光華曲映﹐幽暗分明。願賜威光﹐眞炁合魂。

主人身心﹐神炁所注﹐願賜長生。急急如律令。

咒曰﹕

子中聖神﹐光景全眞。玉華散煙﹐曰月共奔。衝臣之命﹐長養脾魂。主人魂神﹐神炁所注﹐願賜安寧。急急如律令。

咒曰﹕

子惠大聖﹐光曜玄通。神眞玉威﹐上徹玄穹。願臣命籍﹐永劫無終。主人精神﹐灌注百關﹐養炁安神。急急如律令。

咒曰﹕

子正書主﹐廣度羣生。庶民災福﹐並屬蒼穹。願賜回吉﹐保命延洪。掌人神魂﹐保生益算﹐炁得安寧。急急如律令。

咒曰﹕

子通陰主﹐令臣暢情。三升渺漠﹐體入玄靈。保命自然﹐願賜長生。灌漑身形﹐書人功行﹐主樂和咸。急急如律令。

咒曰﹕

子衝黑帝﹐命入玄微。臣祝告道﹐命合玄機。功達妙極﹐上乘雲儀。威鎭乾坤﹐主人長生﹐大賜神靈。急急如律令。

咒曰﹕

子常破軍﹐神靈上尊。光華吐焰﹐大賜威神。願賜長生﹐永世安魂。威伏鬼神﹐斷鋤邪鬼﹐斗計港靈。急急如律令。

右符咒﹐燒符一道﹐誦咒一拜﹐並北帝訣。誦訖﹐步斗至壇﹐拜表。口訣。師曰﹕先凝神定志﹐步斗九拜。次出官﹐再步斗﹐思玄黃炁﹐存身坐斗口﹐五藏出本色炁﹐結成寶云﹐金橋上接中天。次同官吏操表升橋﹐於中途見繡衣使者﹐接奏而去。須臾﹐引兆登星官﹐朝謁畢﹐良久﹐金光萬丈﹐九皇自宮出﹐飛芒如朱丹﹐入兆頂中。但見光透百骸﹐覺身中熠熠和暖﹐上透頂門及面赤﹐是眞陽育形﹐祈事必應。

師曰﹕北斗者﹐中斗也。中斗大魁﹐總監眾靈﹐卽是北斗之尊﹐三界萬靈﹐天神地祇﹐無不統攝也。況手凡人身命﹐盡屬北斗﹐凡有厄難﹐可不思所以析禳乎。此品延生﹐獨詳於奏斗也。學士得之﹐可爲濟世之寶。敬之﹐敬之。

無上玄元三天玉堂大法卷之十一竟

無上玄元三天玉堂大法

經名﹕無上玄元三天玉堂大法。宋路時中編。三十卷。底本出處﹕《正統道藏》洞眞部方法類。

無上玄元三天玉堂大法卷之十二

福壽增崇品第十四

師曰﹕經云﹕南斗位主離宮﹐名同日曜﹐降神於人﹐名之爲魂也。主司陽官﹐宰禦火帝﹐將濟動用﹐徳莫大焉。與北鬥七政分職共理﹐凡有急難﹐宜醮謝南斗﹐列炬明燈﹐如北鬥法。蓋北斗則有祈報﹐主生死特重﹐故告北斗之法特詳。夫南斗﹐上生之司﹐主福及壽﹐故一於祈恩而已。非符﹐則不能感召。非咒﹐則不能合靈。故此復敍醮法﹐仍具告斗燈旛符於左。

天府司命上將鎭國眞君之符

咒曰﹕

司命眞君﹐保我長生。萬災不幹﹐九竅光明。願降眞炁﹐與符合並。急急如律令。

天相司錄上相鎭嶽眞君之符

咒曰﹕

司錄眞君﹐保我千齡。萬炁光明﹐衛我眞形。願降眞炁﹐保我自然。急急如律令。

天梁延壽保命眞君之符

咒曰﹕

保命眞君﹐衛我魂精。死根斬絕﹐回炁眞元。願降生炁﹐與臣合靈。急急如律令。

天同益算保生眞君之符

咒曰﹕

注生眞君﹐增我壽齡。沖融眞炁﹐結秀育神。願降正炁﹐長生保眞。急急如律令。

天樞度厄文昌煉魂眞君之符

咒曰﹕

煉魂眞君﹐陶冶生靈。陰屍變煉﹐仙化成人。願降生炁﹐數周飛騰。急急如律令。

天機上生監簿大理眞君之符

咒曰﹕

大理眞君﹐長生度命。護身保生﹐消災散禍。願降生炁﹐期劫得過。急急如律令。

右各思星芒﹐握本訣。子丑中兌離午。黃素朱書爲旛﹐懸各位燈下。更以黃紙朱書﹐焚飛各燈盞中。

師曰﹕凡奏南斗﹐列燈炬六碗。入醮時﹔更飛六符﹐用赤紙黃書﹐訣同前。

第一司命符

第二司錄符

第三延壽符保命符。

第四保生符

第五煉魂符

第六大理符

降六眞朱軿寶輅玉符

咒曰﹕

惟天有耀﹐南眞玉輝。垂光保命﹐度厄辟非。今曰大吉﹐瞻見靈儀。隨燈降光﹐逐黑分輝。增兆年齡﹐許兆仙期。脫兆苦難﹐斷兆三尸。長生自然﹐咀嚼玄芝。速降云駢﹐得朝帝軒。急急如律令。

右思各星炳炎融之炁﹐非紫非白﹐非金非玉﹐自然之色也﹐降於燈中﹐以求靈驗。若兆欲求注算﹐繞燈三匝﹐密咒燒符﹐報。得燈焰長寸﹐卽得長壽之

祈燈延生注齡符

右這燈六匝﹑焚符六道﹐以明爲吉﹐焰長而紅﹐得長命之證。

無上玄元三天玉堂大法卷之十二竟

無上玄元三天玉堂大法

經名﹕無上玄元三天玉堂大法。宋路時中編。三十卷。底本出處﹕《正統道藏》洞眞部方法類。

無上玄元三天玉堂大法卷之十三

斬瘟斷疫品第十五

師曰﹕人生於世﹐妄汨身心﹐癡迷欲想﹐不能運旋攝養﹐所以風寒暑濕傷於外﹐淫欲勞傷損於內﹐是使一身四大眞散炁衰﹐則力弱神憊。精气一搖﹐元气不固﹐疫癘所由生也。若夫人能起居﹐以避寒暑﹐節飲食﹐以養幻軀﹐絕淫想﹐以固元精﹐自然眞元不散﹐炁血周流﹐將見入道通眞﹐又豈患惡毒之病﹐而求制伏之法耶。故《醫經》云﹕春不病瘟﹐冬藏於精。此之謂也。今太上慈悲﹐立制伏之法﹐以救末世之人﹐庶幾不罹夭枉﹐使人免夭橫﹐躋仁壽﹐則太上好生之本心。經云﹕往昔﹐人民仁義淳朴﹐無有惡心﹐無有夭枉﹐鬼不橫傷。但今未世﹐時代澆薄﹐人心破壞﹐五情亂雜﹐更生疑惑﹐任爲彼此﹐不信正化﹐惟用邪行﹐背眞從僞﹐不道不仁﹐違天逆地﹐煞戮眾生﹐不忠不孝﹐無愛無慈﹐賊害物命﹐結諸惡對﹐政使患難侵染﹐家遭瘟疫﹐身受毒炁﹐大小疾病﹐人口死亡。如此﹐並六天故炁﹐北酆帝主﹐鬼部之帥﹑人間將師﹑五嶽之神﹐徧行天下﹐承其罪釁﹐放其毒炁﹐以殺惡人。故太上有法制之﹐《女靑律》曰﹕若能知瘟鬼名字﹐鬼不敢加害。三呼其名﹐其鬼自滅。

東方靑瘟鬼﹐劉元達﹐木之精﹐領萬鬼行惡風之病。南方赤瘟鬼﹐張元伯﹐火之精﹐領萬鬼行熱毒之病。西方白瘟鬼﹐趙公明﹐金之精﹐領萬鬼行注黑之病。北方黑瘟鬼﹐鍾士季﹐水之精﹐領萬鬼行惡毒之病。中央黃瘟鬼﹐史文業﹐土之精﹐領萬鬼行惡瘡癰腫。

東方瘟鬼﹐名咎達。南方瘟鬼﹐名士言。西方瘟鬼﹐名垚。北方瘟鬼﹐名天遐。中央瘟鬼﹐名大黃奴。第六瘟鬼﹐名誅女。第七瘟鬼﹐名伯陵。瘟鬼祖父﹐名梁州。瘟鬼祖母﹐名交成。瘟鬼父﹐名延年。瘟﹟1鬼母﹐名出中。

右五方瘟鬼﹐兄弟七人﹐合祖父母﹑父母共十一形。能飛行﹐隨月行毒﹐以害惡人。太上好生﹐有符法制之﹐不能爲害。

正月瘟鬼﹐名惟。二月瘟鬼﹐名腫。一名星。三月瘟鬼﹐名劉。四月瘟鬼﹐名存。五月瘟鬼﹐名壘。音齊。六月瘟鬼﹐名眸。一名�。七月瘟鬼﹐名幸。

八月瘟鬼﹐名懷。九月瘟鬼﹐名晨。十月瘟鬼﹐名卑。十一月瘟鬼﹐名贏。十二月瘟鬼﹐名堅。子日瘟鬼﹐名根。丑日瘟鬼﹐名蕩。寅日瘟鬼﹐名怡。卯日瘟鬼﹐名疑。辰日瘟鬼﹐名厄。巳日瘟鬼﹐名愛。午日瘟鬼﹐名悟。未日瘟鬼﹐名奴長。申日瘟鬼﹐名木。酉日瘟鬼﹐名石。戌日瘟鬼﹐名志。亥日瘟鬼﹐名憂。

右諸瘟鬼﹐各直月日﹐並順劉元達等﹐放毒行害。凡五行之人﹐不行道戒﹑不忠不孝﹑不仁不義者﹐皆受其殃。凡行道遵教之人﹐能知其名字﹐皆自降伏。應去者﹐各自遠遁。合畱者﹐卻其凶黨。更相約束﹐不犯善人。三呼其名﹐潛避惶懼。

又有蠱毒鬼名﹕

一蠱毒鬼﹐名捍渠。二蠱毒鬼﹐名咎。三蠱毒鬼﹐名禮咎。四蠱毒鬼﹐名成宴。五蠱毒鬼﹐名不釋。六蠱毒鬼﹐名烏悟。七蠱毒鬼﹐名緣支。八蠱毒鬼﹐名石幹。九蠱毒鬼﹐名育夷。

右九鬼行諸惡﹐亂天下﹐與瘟鬼大黃奴普行邪毒。並有符制之。

天師逐瘟符

黃素朱書﹐隱語爲咒﹐差天丁力士放三光炁﹐逐嵌邪炁。一用栢簡﹐朱書。

咒曰﹕

叱咄六甲六乙鬼注﹐速出六丙六丁。知汝姓名﹐急走千里﹐不得畱停。須臾不走﹐吾使大神﹐身長千丈﹐五目五睛﹐乎執鐵索﹐捕捉汝形。長鉗拔舌﹐啖食汝形。旣滅汝形﹐萬劫幽冥﹐急急如老君律令。

師曰﹕若災疫之年﹐鬼妖流行﹐無所隱藏﹐必欲求免脫者﹐當志心誦吾神咒﹐日持三徧﹐可與病人同牀﹑同食﹑無所畏懼﹐終不能害﹐至意平安。三呼鬼名﹐其鬼自滅。

咒曰﹕

吾戴朱雀﹐足履玄武。左有靑龍﹐右有白虎。前有萬石鑊湯﹐後有虎貴天縐。甲卒在吾前後。黃奴之鬼去我萬里﹐不去者上帝斬汝形。急急如律令。

又咒曰﹕

叱咄五方瘟鬼﹐吾知汝名﹐得汝因何四季行瘟病。吾頭戴天﹐腳踏地﹐啖虎之聲山嶽沸﹐手揮神劍灑長江水。上布天羅﹐下布地网。吾有一將名吒哩﹐好食夜叉﹐常食鬼魅﹐瘟鬼聞名速走千里。急急如帝君律令。

老君辟瘟大符

黃素朱書﹐焚之大兩內。亦可佩帶。此大符﹐乃聖師在蜀收鬼戰魔之法也。

咒曰﹕

太上太淸老君天符﹐主收五部鬼王。劉元達﹑張元伯﹑趙公明﹑鍾士季﹑史文業等五蠱行百毒﹐使黃奴﹑伯棄﹑雜俗﹑六丁之鬼﹐害殺生靈﹐得卽腰斬﹐

不問往罪。急如告命﹐風火遵承。急急如律令敕。

太上斬邪斷瘟消疫神符

三符把斗訣﹐迎罡炁書之。懸中堂及房屋戶﹐永斷惡鬼﹑瘟疫之患。

又二符

太上慈悲救苦共臥不染病炁祕符

取三光炁書符﹐用井水吞符下。日佩帶﹐夜縛髻中﹐仍吞三光符﹐如本法。

太上治傳染斬瘟鬼符

用斗訣﹐旋罡炁書之﹐井花水吞下﹐永無傳染之疾。若人能歲朝吞服﹐永無患虞。此乃太上北帝禁瘟王敕﹐敬之。誦天蓬咒三十六句行持。

師曰﹕凡制伏瘟魔﹐先臨目﹐存五臟令具五神﹐叩齒三十六通﹐及四言一卓齒。爲節鬼﹐有三被此呢﹐則眼睛爛而死。若世人得此呢﹐勤而行之﹐得不死之道。此咒﹐則天蓬咒也﹐世人輕誦﹐必墮惡道。今上士﹐宜勤而行之。咒中皆斬鬼之祕﹐口不可言。誦滿萬徧﹐其功莫大焉。

火鈴流金斬瘟咒

太上神靈﹐炎帝之精。光霞電掣﹐明耀三淸。流火萬里﹐鬼無。逃形。神符一下﹐灰滅妖精。三五將軍﹐豁落吏兵。平天戛地﹐誅鬼不停。飛符走印﹐頭戴七星。擲火前殺﹐六天魔精。瘟疫鬼賊﹐付與神丁。五靈眞老﹐是吾本師。無礙神通﹐萬靈同歸。五瘟七疰﹐吾能殺之。何鬼敢虧﹐酆都戮形﹐北斗斬屍。神符一下﹐萬鬼潛糜。急急如太上帝君律令。

春禳瘟符

四符各方色﹐朱書﹐掛於中堂上﹐以辟四時不正之炁﹐導迎吉祥也。

夏禳瘟符

秋禳瘟符

冬禳瘟符

卻東鄰瘟符左爲東

卻西鄰瘟符。右爲西

鎭貼符

用黃紙朱書﹐隨方鎭貼。北帝訣﹐變乘罡﹐指其方所噀水﹐有應驗。

無上玄元三天玉堂大法卷之十三竟

﹟１『瘟』字原缺。據前文補。

無上玄元三天玉堂大法

經名﹕無上玄元三天玉堂大法。宋路時中編。三十卷。底本出處﹕《正統道藏》洞眞部方法類。

無上玄元三天玉堂大法之十四

慧光燭幽品第十六

師曰﹕天眞﹐則陰消陽長﹐爲仙。凡人﹐則陰長陽消﹐爲鬼。故經云﹕鬼潛幽暗﹐從陰類也。蓋幽冥眾壞﹐鬼爽悲辛﹐失本來之光明﹐入無名之黑暗。故我太上垂科﹐假燈光以通陽炁﹐委眞炁以寄靈符。憑法炬之光芒﹐散冥途之盲贖。重泉劫夜﹐盡睹陽光。實太上之曲恩﹐爲下鬼之曲赦﹐可不敬歟。

師曰﹕混元之初﹐天地未位﹐日月未生﹐故溟涬寥廓之無光。及其一炁分二﹐二炁分三﹐天地位焉﹐日月生焉﹐光明通幽﹐萬化生焉。故度生建壇之初﹐效天地日月之明﹐以燈破暗﹐以陽散陰。先存自己丹田元海一炁生輝﹐如黍米。次存炁入心﹐次入泥丸。布日月星之光﹐普照十方﹐天上天下﹐無幽無冥﹐普在光明之中﹐幽爽乘光明﹐而離幽暗矣。

法師引自己光明分燈化三景圖

月輪呈瑞玉符

月君訣﹐攝炁委符﹐分燈時﹐作紙燃明燭﹐存運如法。

咒曰﹕

眞水澄玄淸﹐元炁方初生。素魄耀圖景﹐夫人名暖蕭。流光徧幽衢﹐玉兔負銀蟾。耀華光二極﹐交映玉闕遙。攝炁開重昏﹐靈光舞陽翹。

日景洞明金符

日君訣﹐攝炁委符﹐分燈時﹐作紙燃明燭﹐存運如法。

咒曰﹕

金烏散赤光﹐陽炁通十方。大赫耀中天﹐三界朝元皇。五帝引陽精﹐朱景騰華房。羣陰己消盡﹐眞景煉元綱。照耀長春境﹐自然通帝鄕。

星芒煥景寶符斗訣

咒曰﹕

星光天之胎﹐綜炁舒靈光。斗魁斡中天﹐樞機轉元皇。下輝十方界﹐幽夜皆光芒。爽魂離幽夜﹐乘光煉眞陽。

玉京普光破暗寶符

咒曰﹕

元始一炁﹐化生三淸。三炁化運﹐三光開明。日光下照﹐三界散陰。月光朗耀﹐長夜生春。斗光臨照﹐天地開明。上通有頂﹐諸天光傾。下照九壘﹐光徹泉肩。中照地府﹐業道虛澄。九天之下﹐處處光明。破陰以陽﹐破暗以光。天光已降﹐地暗消亡。天光已生﹐地陰滅亡。慈光照耀﹐拔度無方。

九幽地獄燈

師曰﹕還將上天炁﹐以制九天魂﹐故假符委炁﹐以炁乘光﹐光下地府﹐則幽魂出離矣。夫陽﹐奇數也﹐自一至三﹐由三至五﹐自五歷七﹐以至於九﹐皆陽數也。先安九燈﹐皆次於師前﹐請九天眞陽玉光破暗符至燈所﹐卽焚符宣行。然後自東方點起一燈﹐誦咒﹐引光照風雷地獄。先每獄燈位內﹐寫各方天位﹐如東方﹐則寫無量天﹐卻以獄套套之。至關燈﹐卻撒去獄套﹐同符焚之﹐卽見地獄化爲天堂矣。南方如前法。九獄畢﹐則盡化天矣。

九天眞陽玉光破暗金符

師曰﹕此符﹐黃素朱書﹐引日光月芒書之。焚於未燈之前﹐以請慧光﹐然後破獄。

咒曰﹕

三光正慧﹐洞光合輝。十方應化﹐普降威儀。火毒消翳﹐洞明寒池。幽關明朗﹐冥檻光輝。大慈下濟﹐上聖慈悲。幽魂升度﹐飛升天墀。急如告命。

九獄燈圖

慈尊開幽牢符

右玉淸訣。先存日中太一慈尊放光明﹐卽就朝禮﹐誦《救苦經》一徧﹐吸日中慈尊人口﹐注筆書符九道。臨破獄﹐每方飛一道﹐然後告符。告符系重符﹐在《尋聲救苦品》。

圓像外﹐毫光內﹐太一坐師子灑水。

右符﹐每用槐黃輕紙一道﹐長八寸﹐闊五寸﹐對日研朱﹐依前書之。凡一獄飛一道。飛時﹐存自己如慈尊﹐面前幽獄﹐引符光照破﹐不知有我﹐惟見我是天尊。故專意﹐則感通九獄﹐宣告咒章。

東方風雷地獄救苦咒

破獄時﹐宣用玉淸訣﹐皈卯文剔發﹐存身中靑炁﹐乘符光化天尊﹐入幽獄救苦魂。餘皆效此。

靑陽生炁﹐光耀玄臺。元尊大慈﹐赦下風雷。飛戈消散﹐考掠停推。太上急赦﹐魂升玉虛。

南方火翳地獄救苦咒皈午文

三炁丹華﹐照耀南方。火翳之獄﹐自然淸涼。飛灑甘露﹐法雨流香。神魂自在﹐上登福鄕。

西方金剛地獄救苦咒皈酉文

天尊敕赦﹐下照金剛。鬼吏奉命﹐魂識乘光。幽牢罷對﹐考掠停酸。出離地獄﹐髙步仙鄕。

北方溟泠地獄救苦咒皈子文

陽輝下照﹐地獄回春。溟泠寒夜﹐盡滅光明。辛酸消散﹐考罪無刑。乘此符光﹐竟度幽扃。

東北方鑊湯地獄救苦咒皈寅文

眞光玉輝﹐夜寒開光。鑊湯息焰﹐熱惱淸凍。慧澤沾濡﹐靈風滅炎。神魂自在﹐乘光翺翔。

東南方銅柱地獄救苦咒皈巳文

眞光玉敕﹐鬼吏承恩。銅柱摧折﹐曲赦罪魂。黑錄消亡﹐金光度魂。玉輝髙上﹐得見慈尊。

西南方屠割地獄救苦咒皈申文

金符下韶﹐太上宣慈。屠割幽獄﹐刀劍消糜。殘魂復性﹐罪業消除。乘光離暗﹐出離劫期。

西北方火車地獄救苦咒皈亥文

百寶瑞彩﹐中有元尊。灑甘露雨﹐蕩情炎煩。火車息軌﹐劍戟摧苦。鬼官奉赦﹐拔出鬼魂。

中央普掠地獄救苦咒

皈順匝焚符﹐再皈玉淸訣出。

玄輝自然﹐赦下重泉。恩覃普掠﹐罪苦鹹原。鬼官脫離﹐魂爽升仙。

右存頂中三色雲炁﹐太一慈尊在上﹐枚百寶光﹐下照泉曲﹐一一獄中﹐皆見慈尊﹐放光照暗﹐罪魂乘光升上﹐卽以杖策之。

無上玄元三天玉堂大法卷之十四竟

無上玄元三天玉堂大法

經名﹕無上玄元三天玉堂大法。宋路時中編。三十卷。底本出處﹕《正統道藏》洞眞部方法類。

無上玄元三天玉堂大法卷之十五

尋聲救苦品第十七

師曰﹕黃籙度生﹐靑玄救苦。慧光開暗﹐符命通幽。技沈滯魄﹐超升快樂。其功徳﹐信非不補。而行之者﹐亦豈容易觀也哉。然而壇場整肅﹐鍾磬鏗鏘﹐外𨿽備於威儀﹐內惟憑於徳行。若以印押爲命﹐今以文檄爲指攝﹐而不知存之自我﹐非徒無益﹐抑亦有誤。幽冥符命之傳﹐固多爲救苦長生爲先﹐今以救苦符命爲首。

元始救苦符長生符指迷說

師曰﹕此平符乃《九幽經》備載﹐皆以符合眞也。後入靈寶法﹐然其間彊生分別﹐立諸等散形貴賤﹐各有差別。夫天地分判﹐人位其中﹐旣得爲人鄴有生死戶有貴賤﹐乃世之勢分使然。天待下民﹐豈有殊等﹐惟一而已。故《玄靈經》云﹕尊卑𨿽殊﹐命分俱無差別。旣無差別﹐豈有符形。而呢語殊異﹐故以疑。次於師﹐曰﹕寶珠之內﹐先天以簡爲篆之中﹐後世而繁。今特立以救苦一品﹐列之二符於首﹐後之嗣師遵而行之﹐合悟於此。

救苦眞符一

變茭龍符

用黃紙長二尺四寸﹐朱書﹐懸茭龍口中。玉淸﹐靑玄炁﹐九徧誦咒﹐然後書符。

咒曰﹕

道惟心通﹐妄資幻成。以幻斷妄﹐以假變眞。結茭爲龍﹐眉目分明。負我符命﹐下入寒庭。從今火化﹐飛行不停。急急如律令。

又咒曰﹕

慈光救苦﹐太上慈悲。人生昏暗﹐罪苦以迷。五苦五累﹐罪報無虧。今日大慶﹐天光下施。度出苦趣﹐罪對消除。登我場憚﹐受煉生屍。急急如律令。

長生靈符

變金龍符

用黃紙長二尺四寸﹐朱書﹐如前納龍口中。玉淸訣﹐洞陽炁﹐九徧誦咒﹐然後書符。

咒曰﹕

道惟心通﹐妄資幻成。以幻斷妄﹐以假變眞。結象成龍﹐變金龍形。所化以火﹐凡變惟心。變化在我﹐煉冶幽陰。丹天眞火﹐燒燼酆庭。火煉自然﹐上升朱陵。急急如律令。

又咒曰﹕

赤炁流火﹐炎赫朱陵。丹天三炁﹐冶煉金庭。長生不死﹐回骸返眞。中有仙伯﹐絳衣火裙。韓君運化﹐司馬生神。鑄魄陶魂﹐以陽煉陰。尸魄消散﹐變化眞形。混合三淸﹐合淸超升。急急如律令。

無上自然慈悲減罪符

玉淸訣﹐再皈寅﹐引太赤炁書符。凡未告諸符﹐先告符以減罪﹐次告遷獄符。

無上自然﹐慈悲減罪。玉符告下﹐地府北陰﹐無極世界。鄧都大帝﹐六天鬼王。符命所到﹐幽夜開光。遵承道旨﹐徧告三官九府﹑百二十曹﹑三十六獄﹑九幽地獄﹑二十四獄﹑有間無間大小鐵圍地獄陰曹官吏﹑地府神靈。符命恩霖﹐太上慈悲﹐減削所度亡過某人生前罪咎﹐歿後冤讎。承今符命﹐減削罪戾﹐拔去酆治﹐和釋愆尢。﹐承此減罪符命功徳﹐不得畱停。一如告命。

太歲年月

日吉時告下。

咒曰﹕

混元慈光﹐結成梵炁。照耀幽冥﹐減除罪戾。金口所宣﹐黑簿無對。神寶恩光﹐千靈奉會。急急遵行﹐鬼司勿滯。急急如度生律令。

靑玄上帝服炁持經訣

兆入室﹐整服端坐﹐束向竈香﹐萬念不擾﹐一眞湛然。存自己肝中出靑炁﹐如靑煙。靑雲透耳鼻而出﹐以後漸多﹐彌滿一室﹐徹外皆見靑雲。於靑雲中﹐見靑玄上帝坐獅座﹐執楊枝琉璃盂。左右二眞人﹑八十一靈官部從。只見帝尊在金光﹐透靑雲﹐徧十方。兆奏請慧光甘露。良久﹐帝尊付甘露與眞人飲﹐兆五內淸涼。帝尊頂上降金光於頂門﹐照兆身﹐覺兆一身金光﹐入口如蜜。次默誦《救苦經》一徧﹐收拾金光﹑云無﹐從妙門而入。咽津九過﹐九叩﹐退行。如此九度﹐則所行者應﹐所濟者度﹐更有奇驗。祕之。

九陽眞梵遷拔救苦玉符

玉淸訣﹐亥子至寅出﹐大赤炁書符。告此符畢﹐然後告停苦符。

九陽眞梵救苦玉符告下﹐北陰無極世界﹑鄧都大帝﹑六天鬼王﹑三十六獄﹑二十四獄﹑大小鐵圍有間無間地獄﹐符光所照﹐幽獄生輝。太上恩命﹐急赦無違﹐遷拔所度亡過某﹐形魂洎諸幽爽﹐睹見光明﹐乘此遷拔。符赦功徳﹐不得拘停。一如告命。

太歲月

日吉時告下。

咒曰﹕

九淸符命﹐下照重陰。幽牢黑獄﹐皆見光明。牛頭慈憫﹐鬼火淸泠。遷拔罪爽﹐不得久停。鬼帝奉命﹐魔王敬遵。一如告命。

紫微上宮超度下元停苦符

紫微上宮超度下元停苦眞符告下﹐北陰無極世界﹑酆都大帝﹑六天魔王﹐符光所照﹐幽夜開光﹐咸承符命﹐徧告三官九府﹑百二十曹﹑三十六獄﹑九幽地獄﹑二十四獄﹑大小鐵圍有間無間地獄主獄官吏﹐各依符命﹐息苦停刑﹐拔度亡過某人神魂﹐泊諸幽爽﹐風雷平靜﹐業火澄淸。寒水和暖﹐普掠無刑。割截慈憫﹐劍化騫林。銅柱摧折﹐金剛崩傾。鑊湯成池﹐次焰停輪。不經苦楚﹐落滅惡根。乘此紫微符命功徳﹐不得畱停。一如告命﹐風火驛傳。

太歲年月

日吉時告下。

咒曰﹕

玉陛疏恩﹐寶符通幽。赦下冥治﹐救苦停囚。枷械脫離﹐考掠無憂。承準符赦﹐出離陰幽。急急如上帝度生律令。玉淸訣﹐天門炁﹐朱書。

師曰﹕此減罪﹑遷獄﹑停苦三符﹐此太上曲赦。凡建齋啟露﹐先告此三符﹐然後告救苦符也。

九幽地獄救苦法

師曰﹕天堂皆在我﹐地獄不離心。苟人生在世﹐所作所爲﹐動合乎理﹐則其死也﹐何緣有業﹖旣無其業﹐亦無其罪。旣無其罪﹐何有地獄﹖蓋自世人心術顚迷﹐六塵俱染。至於誣毀聖眞﹐背叛君父。殺生偸盜﹐負命欠財。一生昧心﹐姦欺肆縱。死後其魂﹐鈴入地獄。譬如愚人﹐勞心損志。日間神亂﹐夜臥魂飛。隨事作用﹐現諸惡境。及其睡覺﹐方知妄夢。所謂地獄﹐夢妄一同。凡生前所作之因緣﹐及死後所受之苦趣。然則地獄生於諸罪﹐罪業原於一心﹐心法旣無﹐罪亦安有﹖柰地獄無實﹐形難言破。心法無定﹐相亦難言捉。欲定其心﹐先斷其妄。妄之旣斷﹐罪斯無形﹐則地獄破矣。夫天陽則明﹐地陰則暗。暗則爲苦﹐苦則幽囚﹐卽是地獄。今欲破獄﹐先在運天光﹐假符而委炁﹐假炁以舒光﹐以明破暗﹐以陽破陰﹐以眞破妄﹐此謂破獄。然上士一悟無疑﹐下士未能了達。道妙難窮﹐心法無盡。洞明妙旨﹐不在多言。

破獄法

師曰﹕破獄之法﹐合以策杖扣獄扃。

而所以用策杖者﹐三洞法師也。有持劍而破獄者﹐是正一法師也。近世有持斧破獄者﹐其說不經﹐乃妄取鐵斧破開諸地獄之語。後人不知源流本末﹐遂指策杖乃靈寶法師。而天師門下﹐系持斧破獄﹐此皆俚說﹐不究本旨﹐惑亂正法者也。今本宗惟嗣師曾受中盟大洞籙者﹐可用策杖﹐余則盟威法籙。劍也木斧﹐最爲亂道也。登壇之際﹐何異徘優。褻瀆聖眞﹐其罪莫大﹐故特削去持斧之說。

虛無三炁九陽玉光照破地獄眞符

玉淸訣﹐三天﹑九陽﹑三光之炁書之。

虛元三炁九陽玉光照破地獄眞符告下﹐泉曲之府﹑北都羅鄧。陽光洞照﹐鐵獄開通。幽陰開晦﹐劍戟摧鋒。火池息焰﹐業境無風。幽關夜府﹐盡化天堂。亡魂出離﹐覲拜金容。一如告命﹐風火驛傳。

太歲年月

日吉時告下。

書符訣

玉淸﹑上淸﹑太淸大帝敕赦﹐救命十方。靈寶救苦天尊﹑朱陵上帝﹑朱陵府君﹑南極長生大帝﹑九天監生大神﹐超度亡過某人神魂。書訖至敕字﹐存三天三寶金光。

咒曰﹕

玉皇有敕﹐上承玉淸。赦罪十方﹐流香滿庭。唵吽訶盧娑訶﹐急急如赦敕。

重符密行

每獄各書一道﹐先期奉行至斯﹐卻以重符爲信。

右﹐陽日添一筆。凡召魂地府﹐亦可於方函上重印之﹐地司卽依時奉命。凡破獄時﹐亦可用黃紙書此符於逐方﹐爲合用之信。此系六甲陰陽神之符﹐或疊書於重符之上。

書救苦符等訣

師曰﹕凡書符﹐先令淨照心﹐關籠縛塵漏。東向趺坐﹐存頭如一圓光﹐分爲靑白黃三色﹐太一慈尊乘獅坐在光中。次於百寶光中﹐次放百寶光明﹐照徹十方﹐一一光明中﹐皆見太一天尊慈相。次存身如昆侖山﹐引太一慈光下照泉曲﹐一一獄中﹐皆睹光明。挹靑玄生炁注筆書符。

告救苦符等訣

師曰﹕宣告文時﹐思存身如太一救苦天尊。次運出頂中﹐太一救苦天尊自妙門而上。次東方世界﹐太一救苦天尊乘獅子座而來﹐與我頂中所出天尊合而爲一。次又與我身所化天尊又合爲一。至此時﹐三身爲一﹐開眼﹐坐白光中﹐我身卽太一形也。引東方九炁灌肝﹐堂化龍﹐持符挪魂。

咒曰﹕

九炁衝衝﹐灌我肝經。金光萬道﹐變成九龍。通幽破暗二下入北酆。罪魂自在﹐逍遙太空。急急如度生律令。次存肝炁化爲龍﹐出左耳﹐然後敕遣茭龍。

書長生符訣

師曰﹕凡書長生符﹐亦如書救苦符﹐心平無定﹐萬慮不撓。然後頭如表日炎炎﹐於赤日中見長生大君頭戴芙蓉冠﹐紅霞之陂﹐坐於其中﹐放大光明。次存身如昆侖﹐心卽火府也。次取炁灌筆書符。

告長生符訣

師曰﹕告符之時﹐存身如長生大君玉相。次運出頂中﹐長生帝君從妙門出。次長生帝君於丹火光中﹐乘三炁火龍﹐與頂中所出之相﹐相合爲一。次又與身合爲一。此時三身爲一﹐一開眼﹐立火光中﹐我卽長生大君。引南天三炁入肝中﹐化金龍自左耳出。

咒曰﹕

丹天之炁﹐離明玉光。灌我神宮﹐金龍四張。乘符負信﹐上詣南昌。混煉陰翳﹐變運純陽。急急如度生律令。次存肝炁化爲金龍﹐從左耳出。然後明目﹐救遣金龍。

無上玄元三天玉堂大法卷之十五竟

無上玄元三天玉堂大法

經名﹕無上玄元三天玉堂大法。宋路時中編。三十卷。底本出處﹕《正統道藏》洞眞部方法類。

無上玄元三天玉堂大法卷之十六

濟度幽冥品第十八

師曰﹕濟度幽冥﹐乃以眞而覺妄也。凡人生則迷眞﹐死則失眞﹐一眞旣失﹐妄想從生﹐現諸苦報。聖師立教無他﹐專以眞而覺妄也。蓋人心迷失眞元而入幽境﹐𨿽千聖亦難著力﹐惟能運一眞破一妄﹐使癡魂於淸淨﹐了然脫去苦境﹐不有縈牽﹐此乃不失太上慈悲立教之初意。若學者不能會悟於此﹐徒泥文檄爲行遣﹐持威儀爲功徳﹐終夜謳吟﹐盡日勞頓﹐必竟亡者無益。今立濟度一品﹐庶幾專志於幽冥﹐不敢著外之役也。及夫心境開澄﹐性天朗朗﹐此眞之外﹐斷無他說。使幽沈得離苦趣﹐其功徳莫可量也。師曰﹕六甲者﹐甲子﹑甲寅﹑甲辰﹑甲午﹑甲申﹑甲戌也。甲爲東方生炁﹐爲好生大仁。故南方火煉﹐西方金剛﹐北方水塞﹐四維皆非正炁﹐故魂爽非得六甲之神布列八方﹐則未見生。生之眞難到壇所﹐故今大教﹐先以六甲使者開導。

六甲開導符

右符告下﹐九泉幽路﹐鬼趣昏冥。三光開晦﹐六甲通陰。鬼魂奉赦﹐睹見光明。靈司勿隱﹐金馬驛傳。一如告命﹐風火驛傳。

太歲年月

日吉時告下。

師曰﹕六甲開導符﹐乃通津幽塗之恩信也﹐法當於未召攝以前告下﹐系用黃紙朱書﹐封角發遣。

師曰﹕悲夫﹐世人昧昧﹐不悟生前。心衍巇崄﹐死則冥途。自然阻遏﹐不假太上慈光﹐未能通達壇所。須得此符﹐則幽途光明﹐冥路坦夷﹐亡魂無險阻之虞矣。

赤明三光開通冥路眞符

右符告下﹐泰山沿路山界﹑水界﹑空界神祇主者﹐疾速開通冥路﹐啟迪幽程﹐迎導亡過某人形魂﹐速隨符光所照﹐善達壇庭。勿阻勿遏﹐魂識安寧。有違律令﹐罰及無停。一如告命﹐風火驛傳。

太歲年

月日吉時告下。

師曰﹕此開通冥路符命法﹐用靑紙朱書﹐折角封印﹐就壇於未召攝之先。師導亡魂﹐得此﹐則幽路善達無阻矣。

存變法

凡開通冥路﹐先在運自己三光﹐合天之三光﹐自然朗照﹐冥路光明﹐無拘滯之患﹐但見魂爽在光明之中﹐俱不見別色。次存太一慈尊執空靑楊柳枝﹐徧酒冥境﹐靜默存思。

咒曰﹕

三光朗朗﹐九幽冥冥。夜霾開澄﹐晨曦淸明。瞻慈尊相﹐甘露泠泠。魂爽歸來﹐善達幽程。聞經聽法﹐逍遙上淸。咒畢﹐引炁書符。

沐浴法

師曰﹕塵勞汨沒﹐世人之所以心垢未淸也。不特心垢﹐凡六用皆有塵﹐六塵皆有識﹐六識皆有垢﹐是故死則況淪﹐猶在污泥中﹐不能自淸淨。今吾之沐浴﹐非謂有識而洗滌也。蓋幽魂罪垢癡蒙﹐亦猶身之有垢膩﹐故吾以淸淨慈悲法水﹐一滴一酒﹐一沾一洗之﹐項心淸而魄全﹐罪消而垢滅﹐此之謂沐浴也。

仙人蕩屍符

咒曰﹕

華池灌育﹐形魂一淸。六塵無垢﹐業垢俱澄。三田光滿﹐九戶開明。沐漑生根﹐死魂返嬰。急急如律令。

靈源灌漑玉符

咒曰﹕

香雲凝露﹐滴灑淸泠。天源玄波﹐沾漑幽冥。屍垢已靜﹐業塵頓淸。懼煉諸妄﹐刮蕩無明。三魂返眞﹐枯朽成形。出入虛無﹐往來杳冥。罪垢無染﹐萬劫塵淸。急急如律令。

蕩濯塵勞符

咒曰﹕

天垢爲云﹐三光掃淸。人垢六塵﹐法語蕩情。地垢屍穢﹐法水澄淸。人垢不生﹐屍垢淸平。地垢消蕩﹐萬仙齊並。三炁交映﹐與道合眞。急急如律令。

天醫全形法

師曰﹕鬼爽無形﹐散亂不聚﹐如風中寓炁﹐無定形也。然其妄念尙存﹐凡生前疼病疾痛﹐死則尙執迷而受苦也。不假全形之法﹐則形魂零亂﹐不能聚而成形﹐是故疾病而死者﹐以消磨其魂﹐不能全也。傷害而死者﹐損亂其魂﹐而不復全也。兵刃死者﹐散離其魂﹐不能全也。故太上慈悲﹐立天醫全形之法。

三部八景通眞符

天醫符吏治病眞元符

咒曰﹕

天炁澄淸﹐地景開明。九寶列備﹐三關敷榮。陰屍返質﹐眞炁常淸。重陰回陽﹐以柔返剛。摧破六洞﹐散蕩陰。眞景內守﹐魄屍返形。九老祖炁﹐仙化成人。急急如律令。

監生蕩穢法

師曰﹕血湖業債﹐端由女人。欲熾憲深﹐鬱結而成報對也。然而穢腥未靜﹐尢未忘生前之念也﹐故其冥魂﹐仍前疼痛。或子母未分﹐或血屍未淨﹐非憑法力﹐曷使超淩﹖故此特備救產亡之法。

蕩血湖穢腥符

咒曰﹕

九天大梵﹐三洞飛玄。解汝胎結﹐宣通胞原。業緣皆斷﹐死根解冤。血湖淸諍﹐獄吏無專。元君復形﹐司馬監生。八景已具﹐十月胎圓。急急如太上律令。

返形分胎符

咒曰﹕

九老仙都﹐玉光結眞。胎結自解﹐死魂返嬰。監生大神﹐分生童君。隨符降炁﹐斬斷死根。消除罪垢﹐子母分形。蕩腥滌穢﹐來覲玉庭。承符受煉﹐

超度朱陵。急急如律令�。

遷神旛符

用日訣﹐引日炁﹐本法書之。揚旛時﹐運自己太陽於旛上﹐持日君咒﹐揚起﹐存赫日麗天﹐光徹泉曲。

回黃旛符

用月訣﹐引月炁﹐本法書之。揚旛時﹐運自己太陰於磨上﹐月君咒祝之﹐揚起﹐存月光在天﹐光照幽夜。

師曰﹕遷神通幽﹐以絳繒爲之﹐以象日也。回黃開度﹐以黃繒爲之﹐以象月也。各長一丈二尺。

三光普供天廚符

咒曰﹕

三界六道中﹐。常生妄想饑。三光結靈秀﹐法食資甘肥。上極諸天神﹐下及鐵泥犁。一食普供養﹐欣然達希夷。

無上玄元三天玉堂大法卷之十六竟

無上玄元三天玉堂大法卷之十七

神虎追攝品第十九

師曰﹕斗爲世人魂魄之司﹐故有玄冥隱奧﹐爲追攝之本。然學者習見之熟﹐行用之常﹐亦罕見應驗﹐惟行文書事末節而已。故今大教興行﹐特立追攝品﹐使隨符感召﹐捷於影響﹐非特爲觀美。然神虎玉札符文﹐世皆有之﹐更不具出。今專書祕訣﹐要知玄妙﹐非世所知云。

師曰﹕或問神虎之儀謂何﹖師答﹕聖人假神虎攝召者﹐蓋寅爲鬼門﹐其屬則虎。以其方屬攝召者﹐蓋取此義﹐良有謂也。今嗣師以壇官統攝虎司﹐蓋此謂也。

師曰﹕攝召之法﹐若不知玄冥內祕﹐則幽冥昏昧﹐三界茫然﹐鬼魂未易來﹐陰府未卽遵奉也。若得此法﹐實與今世所行之法大不同矣。

紀神虎玄冥內司官將姓名

師曰﹕所紀將史品﹐乃每日承受宗壇之事。今所紀玄冥內司將吏者﹐蓋別爲一司﹐非系每日承受之職﹐故此玄冥內司將吏﹐附追攝品。

神虎倒生玄司玉女﹐蔣仁魁。

神虎紫元夫人﹐玄冥追攝內司玉女﹐韋自然。

玄冥追攝內司靈官﹐崔浩。

神虎雄左玉曹主吏﹐何�。

神虎雌右武鸞主吏﹐喬�。

神虎內司追魂掌籍靈官﹐酈有俊。

玄冥內司天道追魂使﹐髙龍。

玄冥內司人道追魂使﹐馬正。

玄冥內司神道追魂使﹐薛彥。

玄冥內司地獄道追魂使﹐雷飛。

神虎內司餓鬼道追魂使﹐張守和。

神虎內司橫亡道追魂使﹐趙公明。

神虎內司幽隱道追魂使﹐朱信。

神虎內司天塗惡道追魂使﹐陳從正。

神虎內司地塗惡道追魂使﹐葛勝。

神虎內司水塗惡道追魂使﹐杜克。

神虎外司上部追魂使﹐張信。

神虎外司中部追魂使﹐侯迪。

神虎外司下部追魂使﹐魏逵。

神虎監獄急現使者﹐陳志。

神虎監獄報應使者﹐劉恙。

神虎監獄引磨使者﹐徐忠。

神虎監獄夜光使者﹐許念。

神虎符

咒曰﹕

神虎內司﹐敕降玄都。攝神聽命﹐承領天符。急速準令﹐尋魂四驅。吾今召汝﹐汝急起幽塗。唵吽吽急速來。用黑紙墨書﹐朱書將名﹐握斗訣書之。凡攝召以前﹐先以此符途召諸將﹐然後關發文檄。

神虎玄冥內司追魂局

右灰壇﹐卽神虎獄也。此壇乃內祕用之。神驗法﹐用石灰二斗四升﹐依式鋪列。次晝以符﹐然後就鬼門召

魂﹐植旛於中﹐列符於左右。

玄冥追攝壇符左

玄冥追攝壇符右

太一引魂符

用黃絹八尺二寸﹐粉書﹐懸壇之門。

紫元通幽符

用紫絹六尺四寸﹐朱書﹐懸壇之中。

三界尋魂符

用朱書十二道﹐懸旛上﹐植於局門左右﹐仍以九道焚扃中。

追魂咒

斗訣﹐九徧﹐引東北炁九口布壇。次東炁九﹐南炁三﹐西炁七﹐北炁五﹐中炁一﹐並布壇中。焚符畢﹐覺局中玲風起習習﹐魂到矣。

天地之精﹐陰陽神聚。以靈炁結汝形魂﹐散復聚﹐昏復明﹐無中兆有﹐空見眞。急歸靈旛合景眞﹐紫元符檄下泉肩﹐太一追魂急到臨。急急如玄冥內司追魂律令。

咒曰﹕

開天門﹐通地戶。畱人門﹐放鬼路。攝鬼神﹐離罪苦。三炁流光﹐照徹地府。太一奉命﹐北魁神虎。急急如太一召魂律令。

札式

用紫帛長二尺六寸﹐髙一尺二寸﹐黃書﹐用方函如式。

太一紫元金札﹕

太歲年月

日吉時告下。

具法位﹐臣姓某﹐承誥奉行。

三天大聖都天大法天師。

發札牒

用黃紙朱書﹐角封如牒﹐同札發遣。

天師玉堂門下追魂壇﹕

本壇準太一紫元追魂金札一道﹐攝召亡過某人﹐生死年甲﹐親魂正魄前來壇局現形﹐受度更生﹐須至追攝者。

敕制地司﹐攝召形魂。承符奉命﹐三界移奔。上天下地﹐無所不經。三塗六道﹐火急搜尋。天門地戶﹐獄府幽扃。是直姓名﹐是正魂魄。乘光到壇﹐無恐無驚。一如告命﹐風火驛傳。

太歲年月

日吉時告下。

具法位﹐姓押。

召魂旛式

用白絹﹐按亡人年甲尺寸朱書。此符用鬼門﹐地上竹竿揭之﹐然後攝召。

咒曰﹕

眞符重玉光﹐地府開幽陰。七星遵生炁﹐三辰散金眞。魂兮無驚殘﹐魄兮無沈淪。急附靈旛體﹐煉形歸玉英。急急如律令。

附旛法

師曰﹕凡附旛﹐先存神虎隱諱﹐則官史至。官史才至﹐卽可引魂上旛。

存此二諱自心腎出﹐官吏到。

然後附旛。

﹝鬼﹢步﹞�﹝鬼﹢益﹞﹝鬼﹢奇﹞﹝鬼﹢亦﹞��

右﹐閉息七徧﹐存運江傳﹐亡魂旣到﹐然後現形。

師曰﹕本壇系全現﹐見眉目如平生﹐故特祕妙。

﹝鬼﹢步﹞�﹝鬼﹢益﹞﹝鬼﹢奇﹞﹝鬼﹢亦﹞���﹝鬼﹢來﹞﹝鬼﹢耶﹞���﹝鬼﹢南﹞。

右一十四字至祕﹐閉息念三七徧﹐斗訣﹐三噀水﹐卽現。先看冷風到﹐然後看附﹕

催現符

咒曰﹕

台光從此生﹐幽精形復還。爽靈三魂備﹐顯環速分明。急急如紫微大帝疾攝。本命訣。

師曰﹕此祕不傳千年矣。昔漢武帝李夫人死﹐少君行此法﹐以現夫人如生﹐與帝語。法用生絹七幅﹐書成七星﹐於亡人本命星上﹐燒破一星﹐置絹於靈幾前﹐四畔盡去燈燭﹐令暗黑。法師以祕咒噀水﹐令孝春環立﹐自燒處密窺之﹐見亡人如平生矣。

現形幕絹七幅﹐四圍如木棚式。

師曰﹕神虎內祕﹐世莫得聞。今大教興行﹐移傳出﹐將以授嗣教。有道之士得此﹐當知其響應捷疾﹐非尋常神虎攝召之比﹐祕之。

��﹝鬼﹢菊﹞���﹝鬼﹢劫﹞。

中指中文﹐存斗中靑衣童子降一炁﹐七徧吹旛﹐卽墜。

無上玄元三天玉堂大法卷之十七竟

無上玄元三天玉堂大法

經名﹕無上玄元三天玉堂大法。宋路時中編。三十卷。底本出處﹕《正統道藏》洞眞部方法類。

無上玄元三天玉堂大法卷之十八

仙化成人品第二十

師曰﹕煉形成眞者﹐神仙事也。盛學士三田光透﹐四象混全﹐陽火陰符﹐亨煎造化﹐神全數足﹐白日登晨﹐是謂煉形不死之道﹐又何假以符咒之煉耶﹖𨿽然世人癡迷﹐生不聞道﹐死入冥關﹐一性飛揚﹐永無生路﹐自非假吾身修持之造化﹐借水火交妬之玄功﹐因咒以度之﹐仗符以生之。故聚殘爲全魄﹐煉屍爲陽質﹐一時之內﹐得遂超淩﹐則知此法亦救死魂之祕密也﹐可不敬歟。

煉度壇式

師曰﹕吾壇煉度﹐蓋自得眞水火之妙也。蓋日晶﹑月華﹐是謂眞水﹑眞火﹐故大教以三光爲主﹐是以水火之妙﹐我先得之﹐何難度亡。𨿽靈寶南昌煉度﹐此水火自吾之日月中出。要知本壇爲萬法之祖﹐況煉度乎﹖而陶鎔冶煉之法﹐惟此得其正傳之妙。

水池火沼燈法

運煉度官將

師曰﹕吾身造化﹐隨念運行﹐卽我陽神分形官將。合天之炁﹐運吾之神﹐寄委符形﹐借凡水火呼吸之。內與道合眞﹐先存吾身中﹐腎間一點光明﹐如豆大﹐良久長成﹐飛出水波。波間官將﹐皆衣玄衣。玉女乘水炁﹐立於吾身之右。委入水池之側﹐存心間一丸如橘大﹐良久﹐迸出眞火。火間官將赤衣﹐玉童乘光﹐立於吾身之左。委入火池之側﹐然後焚素華眞玄玉光黃誥﹐及元陽自然煉魂赤錄﹐以降眞水。

變煉

師曰﹕焚黃誥﹑赤錄之時﹐存各曜各曜﹐乃水池爲月﹐火沼爲日也。乘光入吾身﹐混合吾身之水火﹐俱入池中。但見光明晃曜﹐不睹凡界﹐然後行事。

素華眞玄玉光黃誥

咒曰﹕

玄一眞官﹐淸妙元君。運降眞水﹐下入壇庭。濯陰蕩穢﹐畱眞納淸。魂歸壬癸﹐胞育質神。飲吸玄華﹐泛滔綠英。法輸混漑﹐身有光明。萬劫圓滿﹐三五應靈。玄皇符命﹐太陰奉承。一如告命。

師曰﹕此黃誥者﹐卽是變眞水之法也﹐當引月芒灌筆書之。焚時﹐存月華入混水池。

元陽自然煉魂赤籙

咒曰﹕

混炁赤丹﹐天光洞陽。烏輸前走﹐金雞奔張。仙鑪玉戶﹐洞降眞光。流火炎熾﹐陰屍返剛。太上符命﹐眞陽玉章。請降火炁﹐與日同光。假符委炁﹐變煉南昌。一如告命。

師曰﹕變眞水火訖﹐詣水池﹐行水煉法﹐謂之月芒煉屍。

純陰眞水結璘素華洞陰玉符

咒曰﹕

大道一中眞﹐一爲先天根。玄玄眞一水﹐出自長生門。幽魂沈九夜﹐造化不復存。飄流苦海波﹐沈沒風浪深。運此先天水﹐漑灌癡朽魂。虛澄懸太虛﹐此心曜圓輪。急急如黃華律令。

月華回眞玉符

一樣十道﹐以法十芒。

咒曰﹕

溟涬混天元﹐玉液泛金波。結璘降眞水﹐淸明妙炁多。靈源溢空洞﹐森森出天河。流香滿黃庭﹐嬰兒應候歌。

師曰﹕運月華瑞光符﹐合神水混泛靈沼。沐浴魂神於淸泠水中﹐浴魂於月華光中。但見魂儀成嬰兒﹐乘白炁出水﹐然後入火煉。

嬰兒出水圖

運天一之水﹐合太陰而漑之。月如秋﹐月水交輝。

純離眞火郁儀赤明洞陽玉符

咒曰﹕

炎炎天上日﹐耿耿身中神。赤光無代謝﹐眞炁混陽精。混合天門開﹐玄女謁素君。洞煥太虛體﹐灼爍舒幽云。尸魄出重夜﹐丹魂登玉晨﹐嬰兒孕玄珠﹐恍惚成金英。明明玄上門﹐不離身中神。九煉生華景﹐脫離塵劫心。急急如煉陽律令。

日晶煉魂生神得一玉符

一樣九道﹐以法九芒。

咒曰﹕

煥赫耀陽精﹐流金擲火鈴。郁儀降眞火﹐煉陰成陽神。丙丁熒惑晶﹐炎炎出朱陵。煉胎返本初﹐髙觀稽首升。

運日精陽光符﹐合眞火炎赫火池﹐冶煉魂神於日精光中。但嬰兒乘日金火光﹐出炎入交煉。

嬰兒出火圖

運地二之火﹐合太陽而冶之。火如春日和气。

交煉法

師曰﹕交煉之法﹐其造化尢爲至妙﹐故全奪造化交合之妙。借篆符運用之功﹐旣濟陰陽﹐和同魂魄﹐陰消陽長﹐自然成其眞﹐豈小小法力也耶。

水火旣濟合煉成眞玉符

咒曰﹕

溶溶天漢精﹐滄流混昆泉。坤母覆乾父﹐泠派皈眞源。龍升達蒼穹﹐離丙親下元。碧海生赤焰﹐火中迸天淵。雞兔孕眞精﹐水火別醜妍。紫雲靄天谷﹐玄珠懸中天。黃老歌洞章﹐死魂得返嬰。九九純陽備﹐司馬正在庭。急急如水火交煉律令。

全眞備道返陽合體大符

存日月交光﹐引魂立中﹐然後備通。

咒曰﹕

天有三奇日月星﹐地有三奇乙丙丁。人有三奇精炁神﹐精固炁全生元神﹐神合气足乃成眞。甲水護魂保千齡﹐庚金制魄成無英。丙壬水火陽中精﹐三田結就天寶瓶。三炁返一歸天根﹐玉京山下日月明。天光混合照昆侖﹐眞水眞火煉成眞。上升紫戶出幽冥﹐超淩三界禮天尊。急急如全形度化律令。

混合全形符

九天仙煉之法

師曰﹕九炁爲天地之尊﹐萬物之根。蓋自一無分三炁﹐三炁復生九炁﹐故人身受造化具形體﹐莫非九炁所導也。凡稟九炁之陽﹐則爲人。失九黑之陽﹐則爲鬼。修九炁之陽﹐則爲仙。故煉度中﹐以陽炁度陰魄﹐所以假符而濟之﹐假咒以祝之。故經云﹕幽魂聞之﹐以開度。枯朽聞之﹐以發煙。死魂得此﹐再返魂儀。蓋生死俱賴之功﹐豈小補哉。

一陽符

二陽符

三陽符

四陽符

五陽符

六陽符

七陽符

八陽符

九陽符

師曰﹕九煉者﹐乃自太始結形。至於形全體具﹐內外成眞之法也。若不得此法﹐則胞胎結滯﹐死炁固根。故仙煉之法﹐須當行也。謂如委炁﹐各本方炁以吹之。且九天布八方及中﹐各具一方之炁﹐下按人身之造化﹐故郁單無量天﹐主東方炁也。萬物發生之﹐故稱始靑者﹐良有謂也。凡委聚一﹐黃演之炁。一爲數之始﹐始黑之色黃。演者﹐通流之義。故以一黃演之炁灌漑胞命﹐使眞炁蕩滌屍陰﹐通宣胞原也。凡行持﹐而存東方始靑天之炁﹐隨符入亡魂頂上灌之。良久﹐形體光明也。以次卽無量天﹐引南炁。須延天﹐引西炁。凶術天﹐引北炁。波羅天﹐引東北炁。應聲天﹐引東南炁。梵輔天﹐引西南炁。髙虛天﹐引西北炁。無想無結天﹐引中天炁。九炁旣備﹐則三部八景生焉。所謂不經苦惱﹐身有光明﹑形神俱妙者是也。九天造化﹐皆學士修身通仙之法﹐故備以功﹐用以度亡也。或問何謂洞冥紫戶之炁﹖

師曰﹕夫仙胎本未有形﹐像洞謂無分明暗也。當一炁成胞之後﹐二炁成胎﹐未有淸濁。其中幽深冥昧﹐但其玄戶純陽不雜。紫爲陽光色﹐故稱紫戶。又問長靈明仙之炁﹖

師曰﹕三炁﹐則玄元始已分矣。於此﹐則生魂神。魂﹐陽也。修之﹐可以長生通靈﹐可以光明洞達﹐可以煉質成仙也。又問碭屍冥演由之炁﹖師曰﹕有陰有陽﹐有死有生﹐世人之謂也。蓋人身不能無陰陽。不修﹐則陽消陰盛﹐死爲下鬼矣。故曰﹕炁屬魄﹐魄屬陰也﹐性好沈墜。故曰﹕碭碭者﹐頑石至重﹐不可飛騰者也。魄盛﹐則魂消。消之﹐則屍彭長矣。須通演四大之陽炁﹐消其尸魄之經由﹐與魂神合煉成仙也。又問五仙中靈之炁﹖

師曰﹕五炁﹐則五行全。五行全﹐則臟腑具。故五行聚於中央﹐則可煉仙通靈。臟腑者﹐非謂肺腎之說﹐乃身中寶珍內全﹐謂之藏。畜而不散﹐有所歸藏﹐謂之府。故經云﹕地藏發泄﹐金玉露形之謂也。又問髙眞沖融之炁﹖

師曰﹕學者旣得成功J則六轉之功﹐又非尋常也。身中官府﹐莫不通靈於髙上之境。成眞仙之功﹐沖和混融﹐與天爲一也。又問髙仙洞笈之炁﹖

師曰﹕夫七炁爲少陽。至此﹐則結炁成眞﹐復其元始髙上之境。證仙之功﹐玄妙幽微﹐不可盡迷。取幽深之人﹐乃洞也。祕蘊不露﹐乃玄使也。故雲笈﹑寶使爲《道藏》書之龍章。又問眞靈化凝之炁﹖

師曰﹕夫八炁﹐則將成仙眞。所謂千徧通靈﹐坐在立亡。存神過化﹐守一自然。不散不失﹐是謂凝結。故道力成全﹐可以成眞﹐可以通靈﹐可以過化﹐可以堅凝﹐皆長生之道也。又問自然玄照之炁﹖

師曰﹕九陽數足﹐升入無形﹐不矯不揉﹐不造不作﹐乃名玄照。皆學者修之不怠﹐次第至此﹐故細迷也。

受化更生水火二符

眞水煉胞育質之符。

咒曰﹕

魂歸壬癸﹐魄制九壘。元始眞符﹐舒光萬里。敕破冥幽﹐煉魂眞水。束井黃華﹐夫人降醴。太玄眞竅﹐返復精髓。激濁揚淸﹐入生出死。

眞火煉胎反形之符

存丹田光明﹐叩齒十二﹐剔南斗訣﹐存元始乘雲頂上。黃紙朱書﹐注炁。次剔北斗﹐墨書黃紙。臨用﹐存九鳳噴火炎炎﹐九龍吐水汪洋﹐二炁交通我炁中。朝循環九轉﹐嬰兒出現﹐圖像隨身﹐金光輝烜。

咒曰﹕

幽爽遐歸﹐陰魂沈墮。不過陽光﹐鐵圍閉鎖。慧日停輝﹐南陵朱火。元始玉符﹐煉胎散禍。北斗右旋﹐南辰居左。返胎易形﹐百骸俱妥。逃形天關﹐金蓮安坐。

書符咒

南離北坎﹐虎遠龍蟠。逆水回環﹐炎火烹煎。二黑交挾﹐陰陽透關。陶魂育魄﹐回返金丹。靈寶爲子午﹐循環合眞身。萬災不幹﹐仙化成人。永離鬼官﹐魂度朱陵。參駕金鸞﹐逍遙上

給付亡魂金籙

太上長生度命﹐金籙元始洞玄。《靈寶》本章﹐開明三景﹐是謂天根。《赤書》玉字﹐普度天人。太歲某甲某年某月某朔某日某時﹐準元始符命超度某人永離苦難﹐名列天庭﹐一如告命。

右長生靈符﹐已依式書奏三天門下﹐合同照應﹐給付亡過某人靈魂收執﹐上詣朱官﹐煉化成眞﹐形神俱妙。此處用印﹐一半畱奏上。

無上通天自然法橋

度籙師具法位﹐臣姓某。

度師三天大聖都天大法天師。

右籙用繒﹐標背用軸﹐及卷首裝飾如儀。用泥金書字及符﹐給付所度之魂﹐送魂時﹐同符命面天門度橋﹐焚之烈火中。

三塗五苦說

師曰﹕五苦三塗﹐名𨿽殊﹐而報則一。夫天塗之役﹐皆由六識受染於一中﹐則死受天塗之役。夫地塗之役﹐由勞體損身﹐手運足履﹐莫不由地中物而然﹐死則熟景難忘﹐斯受地塗之苦役。夫水塗之役﹐生前﹐以泉曲鬼韋生淫汨眞﹐況於欲海之中﹐死則念念所關﹐則受水塗之苦。所謂五苦﹐則文不同。何謂也﹖夫苦心﹑苦精﹑苦形﹑苦神﹑苦魂是也。通謂之八難。經云﹔。永度三塗五苦八難﹐超淩三界。蓋謂生人說也。生人能於凡身之內﹐不爲欲累染﹐著斯永度出五苦三塗﹐然後可超淩於三界。今言法之士﹐不能自度八難﹐妄設八門﹐以符度鬼﹐誤矣。夫苦心者﹐世人設謀運智﹑貴著聲色﹐皆由心本淸淨﹐爲欲所濁﹑豈非苦心。兼貪淫穢﹐好慕女色﹐是名苦精。精苦﹐則身枯力竭﹐將入死路。體不生神﹐則尸魄熾盛。故曰﹕苦神﹐神則去﹐死不遠。凡身將失﹐道身不成﹐則爲荒郊枯骨﹐是名苦形。形苦﹐則爲下鬼。魂不能全﹐飄爲爽魄﹐沈滯無歸﹐方爲苦魂。所謂苦心﹑苦精﹑苦神﹑苦形﹐此四苦者﹐乃生前日夜損耗﹐則有此苦。苦魂﹐乃旣死之後﹐

方受其苦。所謂五苦﹐本不立門。八難﹐亦由心出。蓋心爲一身之主﹐定﹐則三業六塵亦定。心亂﹐則眾緣交起。若欲燒符度鬼於八門﹐不若自度出八難。旣未能自度﹐不免入死﹐死則八難亦見報景。於此時﹐又資他人度我﹐豈不愧乎。今以師旨﹐不立八難之門。所立門者﹐後人臆說也。今嗣教者﹐宜修身以自度﹐然後正己﹐而後正鬼神。今故不復立三塗五苦符﹐以惑後世之髙明弟子。當思格訓﹐母習謬說云。

亡魂持券說

師曰﹕靈寶法中﹐左右大券令魂儀﹐以入三天門。此說非也。夫無象無爲﹐以空寂自然爲本。若持券可入天門﹐則未免牽於有相拘執。拘執則不通妙矣。故教主特去契券﹐而給長生籙云。

煉度宗旨

依赤明召將之旨﹐焚符召將﹐如變水火之法。官將圍繞水池火沼﹐上帝臨軒﹐慈尊證變﹐九天羅布﹐南辰北斗帝君森列。召水火二君攝化亡魂﹐爲嬰兒焚符﹐攝嬰入水。水如秋月光輝﹐白黑混溶﹐嬰兒身明瑩。攝入火煉﹐火如春日和炁﹐蒸煉嬰成。金團中﹐彷佛有像﹐交煉於紫金光中。日月合璧﹐引魂入幹中﹐九炁灌漑﹐金光明徹。良久﹐惟見金團無數矣﹐不知所知。煉度畢矣。

無上玄元三天玉堂大法卷之十八竟

無上玄元三天玉堂大法

經名﹕無上玄元三天玉堂大法。宋路時中編。三十卷。底本出處﹕《正統道藏》洞眞部方法類。

無上玄元三天玉堂大法卷之十九

三五步罡品第二十一

師曰﹕三五之祕﹐夫豈易知。自一生二﹐二生三﹐而三熙分而三光明﹐三光明而三才具。自太極生兩儀﹐兩儀生四象﹐四象備而五行全。五行全而五星明﹐五星明而五嶽峙。是以在道﹐則爲三淸。在世﹐則爲三才。在神﹐則爲三元。在人﹐則按三部。又在道﹐則爲五老。在天﹐則爲五星。在地﹐則爲五嶽。在人﹐則爲五臟。人有天地﹐貌分陰陽﹐炁道備一身而兼有之。自不能使三田孕秀﹐五臟納靈﹐則去道始遠矣。能修之者﹐三田聚寶﹐五炁朝元﹐魄制魂拘﹐神全炁滿﹐是謂仙道貴生也。不修之者﹐使三魂爲三尸﹐五炁爲五賊﹐五賊爲五苦﹐是鬼道貴終也。是以天地之間﹐人爲萬物之靈。故手指足履﹐莫非合眞﹐步罡之法﹐所由生也。夫步罡者﹐飛天之精﹐躡地之靈﹐運人之眞﹐使三才合徳﹐九炁齊並。鬼神轉旋天地﹐一步一指﹐一轉一旋﹐造化中全﹐神明在左﹐故一步象太極﹐二步象兩儀﹐三步象三才﹐四步象四時﹐五步象五行﹔六步象六律﹐七步象七星﹐八步象八卦﹐九步象九靈﹐萬罡之祖也。

師曰﹕禹步之法﹐世皆失其眞也﹐蓋世人多能言之﹐不能得之。得而不行﹐行而不專﹐故多不驗。今世所行豁落斗﹐乃三五禹步之樞要。《河圖》錯綜之數﹐豈特輕視。爲尋常所傳差誤﹐而不能變化通靈爾。今特正其訛﹐而傳其眞。師曰﹕一炁分三﹐號玄元始。三炁分判﹐則立三才﹐人身象之。淸濁之體﹐分爲三部。部各有神﹐亦日三田。田皆有寶﹐故一而二﹐二而三﹐三而萬眞﹐總謂之三元。元者﹐大也﹐首也。故《易》乾卦爲元亨利貞﹐故也。

師曰﹕五行祖炁﹐是謂五老。老﹐法始者﹐祖也。引五老之精﹐分而爲五星。五星之精﹐峙而爲五嶽﹐配人之身﹐是日五臟。上應五星﹐中應五嶽﹐故神位其間。

師曰﹕三五之神﹐貫通天地﹐總歸一身。運用之間﹐有生克﹑制伏之法應。祈求禳謝﹐則相生制伏。驅治﹐則相克。凡步星之際﹐先運出三元

五行之神﹐然後躡履也。

五行五徳相生

木生火﹐火生土﹐土生金﹐金生水﹐水生木。

五行五炁相殺

金克木﹐木克土﹐土克水﹐水克火﹐火克金。

上元罡法屬天

中元罡屬人

下元罡屬地

步上元罡咒

步天之精﹐役使萬神。上元蔽身﹐唐雄將軍。輔吾正炁﹐辟伏魔神。敢有害我﹐還著本人。邪魔見者﹐化作微塵。天兵拱衛﹐急急如律令。

步中元罡咒

步人之精﹐長陽消陰。彊我三魂﹐滅鬼除精。禍不能及﹐災不能幹。害不能侵﹐中元隱影。葛雍將軍﹐領兵十萬﹐來衛吾身。急急如律令。

步下元罡咒

躡地之靈﹐人道安全。天回地轉﹐上魁下乾。陰闔陽開﹐正炁綿綿。鬼不能害﹐人不能傷。天爲我蓋﹐地爲我載。敢有加害﹐攝赴魁罡﹐下元藏形。周武將軍隨吾所到﹐速爲吾眞。急急如律令。

師曰﹕凡有制伏魔惡﹐克伐災危﹐當先步上元罡﹐順返畢﹐再入中元罡﹐次變爲下元罡。若制伏凶惡﹐則又變行相殺罡﹐則制天龍鬼神﹐隨心感召﹐萬無失一。祕之。

五行相殺罡

師曰﹕有制伏凶惡﹐克伐災危﹐步伏此者。謂水能勉火﹐木能克土﹐火能克金﹐土能克水﹐金能克木﹐故臨時加治也。假如制伏火殃﹐則步金﹑步水至火制之。餘皆仿此。如後學未曉﹐則準式步成罡而已﹐不必增損也。

咒曰﹕

五行相滅﹐土水相絕。水火相滅﹐金木相伐。鬼妖見者﹐斷頭截腳。魔王恐懼﹐上下摧裂。敢有犯者﹐永沈幽亢。急急如律令。

師曰﹕此罡是金克木﹐木克土﹐土克水﹐水克火﹐火克金也。凡制伏﹐則用之。如祈求吉祥﹐則返相生也。

五行相生罡

師曰﹕相生罡是木生火﹐火生土﹐土生金﹐金生水﹐水生木也。一生一

煞﹐皆按水一﹐火二﹐木三﹐金四﹐土

五﹐計一十五步﹐三五之道也。

五行相生咒

五行相生﹐萬事吉昌。水木成就﹐火土相得。金水同行﹐禍變爲吉。鬼不能害﹐人不能侵h死者復生﹐扼者復榮。急急如律令。

禹步九靈斗罡

師曰﹕豁落斗也﹐乃謂之小三五罡﹐世多不知其詳﹐亦以習見爲常﹐不知其玄妙也。此罡可伏狂邪﹐指揮鬼神﹐破廟等用。世多返用之﹐今特正誤也。

日月明﹐乾坤配﹐吾起天蓬入天內。略過天衡逢輔退﹐及歸天禽與心對。斗道通兮鬼道潰﹐

斗要妙兮十二辰。乘光明兮威武陳﹐气仿髴兮浮靑雲。七變動兮上應天﹐

知變化兮有吉凶。八天宿兮度天關﹐合六律兮持甲乙。履天英兮乘天任﹐

淸泠淵兮可陸沈。傍天柱兮擁天心﹐從此過兮登天禽。倚天輔兮望天衝﹐

入天內兮出天蓬。斗道通兮增年命﹐添福祿兮流後世。生幽冥兮千萬歲﹐

千鬼萬神自回避。急急如律令。

師曰﹕此罡今世所行﹐以出斗入斗相反﹐用之不應﹐今特正之。則可役使鬼神﹐驅除魔道。祕之﹐祕之。

無上玄元三天玉堂大法卷之十九竟

無上玄元三天玉堂大法

經名﹕無上玄元三天玉堂大法。宋路時中編。三十卷。底本出處﹕《正統道藏》洞眞部方法類。

無上玄元三天玉堂大法卷之二十

生身受度品第二十二

師曰﹕經謂生身受度﹐劫劫長存。蓋謂生身之士論也。後世不知自修﹐惟憑齋功﹐度身於未死之前﹐大爲道失生者﹐此生見世之身也。受度者於身受道﹐度出世网﹐爲眞人也。所以身得神仙﹐劫劫不壞。今以凡身度於未死之前﹐預備將死之路﹐不知何者爲是﹖以此扣於師前。

師曰﹕此因吾不取後世度未死之身。然太上垂科﹐念世變人頑﹐誰能求悟﹖終不可度﹐世人永不知道。於是有科開度化之方﹐後之學者﹐或自能修其身﹐成其眞﹐自可出入金門﹐遊行三界﹐亦安用於此法哉。師日﹕天生萬物﹐惟人最靈。亦其品不一﹐有貴有賤﹐有賢有愚﹐有富有貧﹐有壽有夭﹐蓋來處不一。何謂也﹖六道之中﹐惟人最靈﹐六道中出﹐爲人應。從天道中來﹐其人不毒﹐心常慈惠。神道中來﹐其人陰害﹐多慧聰明。人道中來﹐知禮不犯﹐常循正理。其餘惡道﹐如地獄﹑餓鬼﹑畜生﹐則盲﹑聾﹑喑﹑啞﹑下賤﹑貧窮﹑頑狠不法。故也﹐今生身受度﹐當擇人而度之。且世之大貴王公﹐大富巨室﹐品位之髙下﹐家資之淺深﹐皆自世福中來。何謂也﹖夫前生信從道釋﹐齋修方便﹐造路建橋﹐設浴施食﹐作福無量﹐及親受經教﹐持修不成﹐如是之人﹐死投之後﹐再返人天﹐隨其福力大小受報。旣受果報﹐在路不合﹐因而作業﹐死則合入幽關。於是太上憫之﹐特垂此法開度﹐使之死後﹐不經地府﹐削落世愆﹐形同眞人也。明科有禁戒﹐世人因是修持中來。然有一等將帥﹐任邊方兵權﹐此乃神祇中來﹐𨿽有富貴﹐名入黑簿﹐專任殺戮﹐不宜度之。又刑法考對之官﹐在屈冤仇﹐任性聰斷。此人是地府陰曹中來﹐但可移生中華﹐再得貴人﹐不可割符超度。其問又有世祿之家﹐豪富之子﹐浮生年少﹐不識三尊。此人檐頭圍上游精之鬼﹐富卽不壽﹐貴而不知﹐天司察之﹐旋卽死滅。此人不可度之。負飯道路﹐一切孤寒﹐前生作業造罪﹐此世受號叫奔馳之苦﹐生爲小人﹐死爲下鬼﹐不可度之。但應長者﹑仁人﹑信士﹐及無名僧道﹐欲歸大道﹐未知眞源﹐具度此生﹐死歸眞路。常爲建壇﹐奏啟三天﹐關告地府﹐削除諸案名字﹐申上天曹﹐注之玉簡﹐給籙佩奉﹐分半畱身﹐預分半焚﹐死後之時﹐隨符上達矣。凡世人生無道位﹐死爲下鬼。在世之日﹐名系嶽司﹐七十二案相通﹐合元攺案。攺案者﹐謂地府之籍﹐上系天曹也。每案當具筆一﹐一墨﹐一紙﹐一硯硯以紙爲之﹐或木爲之。焚之﹐及告攺案符命。

天司割移地府名籍攺案玉符用

梓木簡七十二片﹐朱書﹐黃封告下。

右符告下東嶽冥曹主者﹐削除某人罪籍﹐移洗愆名﹐徑上天曹﹐注名玉簡﹐以俟報終﹐格神天界。一如告命﹐風火驛傳。

太歲年月

日時告下。

師曰﹕受度信士﹐生名在酆都﹐各告削罪符命。

太上好生削罪眞符

用栢簡十三片﹐朱書﹐靑封告下。

右符告下泉曲之府﹐北都羅酆三官﹑九署﹑十二河源﹐削除某三世沈譴﹑積劫愆名﹐割籍天曹﹐注名玉簡。報終

運盡﹐徑陟朱陵。一如告命﹐風火驛傳。

太歲年月

日吉時告下。

師曰﹕受度信士﹐旣得名離北府﹐然三官鼓筆﹐四司糾過﹐又當告下三官﹐赦過玉符。

太上度生赦過玉符

栢簡三片﹐朱書﹔黃封告下。

右符告下三元﹑三官﹑九府﹑百二十曹﹐遵承道旨符恩﹐卽除罪籍﹐名注金書﹐陽神長生﹐與道合符﹐以俟某人將來身謝之後﹐升入仙都。一如告命﹐風火驛傳。

太歲年月

日吉時告下。

師曰﹕受度信士﹐旣得名列天曹﹐則當給使神眞護衛生身﹐將來終命之時﹐神同升上也。

護身大神玄眞護受度男官

某甲﹐用黃紙朱書﹐牒付本人收執佩受。

咒曰﹕

玄都符命﹐立召玄眞。承牒準令﹐翊衛度身。災不得幹﹐禍不能侵。百年守護﹐報盡同升。一如告命。

護身玉女尋英護受度女官

某甲﹐用黃紙朱書﹐牒付本人收執佩受。

已上大神﹑玉女徒百萬眾﹐於兆身中護符﹐俟將來數終﹐護神飛翊。

師曰﹕受度信士﹐合給告預修符戒。

救苦籙式

太上預修救苦黃籙

右救苦眞符﹐已依式書奏三天門下﹐乞削落罪根﹐割移地府﹐名注仙曹。此處用印一半﹐一半在地府文狀上。將來焚此﹐永離幽冥。

玉寶皇上尊度。玄眞萬福尊度。太妙至極尊度。玄上玉宸尊度。度仙上聖尊度。好生度命尊度。太靈虛皇尊度。無量太華尊度。玉虛明皇尊度。眞皇洞神尊度。尋聲救苦尊度。九幽拔罪尊度。削罪除愆尊度。和冤罷對尊度。慈悲接引尊度。大慈救苦君度。大慈大惠君度。三寶九華君度。玉堂諸司君度。正一諸司君度。此諸天尊﹐橫列三行﹐並書之。

元始符命黃籙白簡救苦眞符﹐告下十方無極世界﹐三官九府﹐百二十曹﹐五帝考官﹐九幽地獄﹐巨天力士﹐執罰神兵﹐司命司籙﹐司功司煞﹐牛頭獄卒﹐三界大魔。預度某人生身﹐削除罪籍﹐注紀生名﹐萬罪蕩除﹐冤仇和釋﹐乘此九眞妙戒﹐預度功徳﹐上生天堂。一如告命。

太歲年月

日吉時告下。

具法位﹐臣姓某。

三天大聖都天大法天師。

長生籙式

無上預修﹐長生金籙。元始洞玄﹐靈寶本章。開明三景﹐是謂天根。生身受度﹐劫劫長存。太歲某年某月某日時告下﹐元始符命﹐預度某人攺移地府﹐注上仙曹﹐永度苦難﹐名列三天。

右長生靈符﹐已依式書奏三天門下﹐合同照應﹐給付某人收執佩持。將來運應滅度﹐不經地府﹐徑上朱宮。九煉成眞﹐形神俱妙。此處用印一半﹐一半畱奏狀上。來焚此﹐永離幽冥﹐徑上朱宮。

無上長生煉眞法橋

南極長生君度。南極度生君度。南極好生君度。南極慶生君度。南極司命君度。南極司錄君度。南極延壽君度。南極益算君度。南極度厄君度。南極司馬君度。南極注生君度。南極散禍君度。南極消災君度。南極注錄君度。南極衍福君度。南極校錄君度。南極保命君度。南極書善紀功君度。南極朱陵府君度。南極朱陵府神君度。此諸君﹐橫列三行書。

元始符命金籙白簡長生靈符﹐告下南方丹天世界朱陵火府南昌上宮長生大君﹐韓君司馬﹐司命司錄﹐延壽益算度厄尊神﹐迥骸起死監生大神﹐超度預修

某人﹐書名紫冊﹐紀善金編。度厄延生﹐舒齡益算。考終不經地府﹐徑陟丹天。冶煉神膏﹐升仙證道。一如告命。

太歲年月

日吉時告下。

具法位﹐臣姓某。

三天大聖都天大法天師。

右二籙﹐並用靑絹泥金書﹐用黃綾裝飾如法。

九眞妙戒

用黃紙朱書﹐給受度人。

無上預修九眞妙戒。謹按眞科﹐世人能受九眞妙戒﹐佩受救苦長生寶錄﹐生在之日﹐受大福報﹐壽齡綿遠。運盡數終﹐不趁輸回﹐徑上丹天。爲初學天人﹐漸躋仙品者。今有預修某人﹐乞受九眞妙戒﹐檢束身心﹐祈眞護佑。

天尊曰﹕一者孝讓﹐敬養父母。二者克勤﹐忠於君主。三者不殺﹐慈救眾生。四者不淫﹐正身處物。五者不盜﹐推義損己。六者不愼﹐凶怒淩人。七者不詐﹐諂賊害善。八者不驕﹐傲忽至眞。九者不二﹐奉戒專一﹐護戒神王。

太歲年月

日吉時告下。

具法位﹐臣姓某。

三天大聖都天大法天師。

師曰﹕受度信士﹐臨受度﹐削落三災﹐度脫九厄﹐出離五苦﹐然後落惡根﹐消黑簿﹐滅彭屍﹐去陰魄﹐方爲道子。若三災未落﹐九厄未度﹐則仍有疾疢爲撓矣。若不落惡根﹐不消黑簿﹐難以升眞矣。若三彭未滅﹐則多欲繁興。陰魄未去﹐則昏沈罔覺。今當澡煉﹐去垢摩光﹐形神一淸﹐永不貪戀。若受之後﹐酒樂淫﹐仍前不攺。嗔怒貪愛﹐尙爾未悛。則徒預修之籙﹐則不免於鬼籙矣。

太上落滅三災玉符

旣受度時﹐令其立壇前﹐對面告下。

咒曰﹕

眞符告下﹐臨照星宮。某人命官﹐運限消凶。落滅三災﹐福佑無窮。承令受度﹐形與仙同。一如告命。

太上度厄難符

咒曰﹕

道炁流注﹐福炁周流。太上特度﹐男宮預修。名登玉曆﹐災不相浮。永脫厄會﹐落滅愆尢。無災無滯﹐眞仙同儔。一如告命。

太上落三彭淸七魄符

臨壇﹐對受度人叱咒七徧﹐焚符。

咒曰﹕

帝救玄都﹐恩覃玉鑪。削汝罪籍﹐度汝凡軀。彭珊彭質﹐彭嬌與符。俱化升仙﹐都屍狗伏。屍雀陰吞﹐賊非毒。除穢臭肺﹐開爾善門。邪門閉塞﹐上升仙都﹐俱化玄徳。

師曰﹕旣已落三災﹐度九厄﹐制三尸﹐和七魄矣﹐當脫出五苦﹐以遂修眞。

度愛累苦心符

咒曰﹕

眞符度苦﹐澄淸汝心。心神丹元﹐常保中扃。不淫不亂﹐晝夜常寧。脫苦心累﹐轉大法輸。報終不亂﹐升入三淸。一如告命。

師曰﹕臨壇時﹐對度人叱曰﹕心者﹐神捨﹐常淸一。一有染著﹐心亂神耗﹐則淪入鬼趣矣。今善男子歸心大道﹐建齊預修﹐當少思寡欲﹐勿苦思慮。受度之後﹐當使心如夜月﹐圓明淸淨﹐可以升仙不難矣。

度貪累苦形符

咒曰﹕

太上度人﹐保定凡身。身如寶樹﹐不凋不侵。不衰不耗﹐色常陽春。戒欲戒亂﹐斷貪斷嗔。絕去百動﹐掃除六塵。身安形泰﹐與仙同升。一如告命。

師曰﹕臨壇時﹐對度人叱曰﹕形者﹐身也。有身則有欲﹐故身爲六根之機﹐眼觀耳聽﹐身則隨之。自營求利欲﹐奔競勞苦形﹐最受害。今已受度﹐當愛其身形﹐不輕舉汝形﹐則不苦矣。

度色累苦精符

咒曰﹕

太上度人﹐玉符保神。神識不動﹐精源不傾。便得離欲﹐淸淨身心。受符煉化﹐淸其中肩。元精不動﹐永得仙眞。一如告命。

師曰﹕臨壇時﹐對度人叱曰﹕精者﹐'人一身之晶華也。凡人多欲﹐傷耗眞精﹐耗散元和﹐凋殘性命﹐而不知覺。故多欲則傷精﹐是名苦精。故聖人云﹕無搖汝精﹐乃可長生。今受度後﹐當淸心寡欲﹐守禁元精﹐不傾不漏﹐漸入仙眞矣。

度華累苦神符

咒曰﹕

玉符保神﹐金液煉形。全汝魂精﹐制汝魄靈。魂安魄定﹐神室淸澄。三關九戶﹐竅竅光明。神全無漏﹐飛升上淸。一如告命。

師曰﹕神者﹐一身之主也。凡人多欲多癡﹐神不守舍﹐心常外馳﹐身如桔朽﹐九戶閡塞﹐體不生神。故《中黃經》云﹕可惜玄官十二樓﹐那知反作三尸宅。則神耗矣。故天。師格言曰﹕心亂神自耗﹐气索形亦枯。瀆我太上法﹐日與鬼爲徒。豈非苦神耶。今受度後﹐常守神室﹐妄念不生﹐形神俱妙﹐與道合眞矣。

度身累苦魂符

咒曰﹕

玉符保神﹐玉符通眞。符變元化﹐符化眞晶。神心不動﹐靈府常淸。不貪不欲﹐不亂不淫。魂神澄正﹐萬炁長存。不經苦惱﹐身有光明。三界侍衛﹐五帝司迎。萬神朝禮﹐名書上淸。一如告命。

師曰﹕神常在﹐則魂常安。神室亂﹐則尸魄好貪﹐好怒﹐好憂﹐好思﹐好哀﹐好樂﹐好衣﹐好食﹐好欲﹐好淫﹐皆魄之性也。人能守眞除妄﹐淸其神室﹐則魂常寧一。若不守其眞﹐汨我靈竅﹐神亡界敗﹐魄旺屍狂﹐則魂散而無幾矣。魂旣消散﹐則去仙已遠﹐去鬼已近。當自今受度後﹐毋忘道念﹐毋役元神﹐則神不亂﹐則魂自安矣﹐方可受預修之道。

師曰﹕受度人旣已過五苦門矣﹐然凡軀生存﹐未卽謝世﹐尢慮貪染犯戒﹐類等常流。𨿽落彭屍﹐度苦難﹐特文具爾。須更受持十戒﹐皆世人常犯之事﹐苟持﹑而不犯﹐僅可無疵。若不能持此﹐恃其受預修之籙﹐將來徑可超升﹐恐非所望。受度者宜謹持勿犯﹐度師於臨壇時﹐更宜曉諭曰﹕

一者﹐先當奉三眞香火。三眞者﹐道經師也﹐亦曰三尊。受度人﹐今爲道子﹐名登玉曆﹐不可新事下土邪神。凡血食祀典﹐非自修眞而來者﹐皆曰邪鬼也。自今後﹐或於未受度前已曾事神祇﹐自今可以禮送之﹐以禮者﹐備香花﹑酒果﹑經卷送之。不復更事也。如受度以前已曾奉佛者﹐當於佛之上首﹐別立太上三尊供事﹐不可以佛壓上帝位也。

二者﹐旣已受度﹐當曰勤香火﹐嚴奉齋戒﹐習誦眞經。所謂眞經者﹐《度人經》《生神章》之類是也。旣受度人。一爲道子﹐合習學《道經》以異將來升度。一如執迷不信﹐以道爲非﹐則三官糾察﹐奪二十算。

三者﹐旣已受度﹐當生慈善心﹐不得陰謀善良﹐不得拓忌賢聖﹐不得離間教唆﹐使人爭訟。自己不得妄言詐語﹐設計傾陷平人。不得廣積己財﹐多貪浮利﹐吞並貧弱﹐自益己身。如受度後不攺前非﹐受戒之後﹐護身神王糾奏三官奪祿。

四者﹐旣已受度﹐當得淸諍身心﹐漸漸離欲﹐不可窺人少艾﹐恣往花衢﹐犯法犯禮之事。自今絕念妻妾之禮﹐亦有戒忌之時。行之有常﹐鬼神敬畏﹐仙班近矣。

五者﹐旣已受度﹐當淡泊口腹﹐不得任意宰殺六畜﹐恣其甘肥﹐傷亂眞性。若能常日食素尢佳。未能斷葷﹐亦當食晨素。如未能晨素﹐凡三元﹑八節﹑庚申﹑甲子﹑本命生辰等日齋之可也。齋日前一日戒欲﹐正日戒葷﹐第三日從便。如此行之﹐頗易爲。若不能守此戒律﹐徒恃今此齋功﹐謂之預修﹐將來指準升度﹐恐非所望。又且有譴罰﹐三官糾察﹐寒夜風刀﹐反爲所累。

六者﹐旣已受度﹐凡事省用其心﹐衣食之外﹐任於自然﹐不可著意。若求天之養物﹐如烏獸常給虫粒。況人生天地間﹐豈無祿料﹐自有定分﹐不可苦用心思。

七者﹐旣已受度﹐當心慈憫爲心﹐常行陰徳。所謂陰徳者﹐不令人知﹐默默自作方便之事﹐如力所及處﹐則爲之﹔有冤枉者﹐雪之﹔有爭鬥者﹐解之﹔眷屬不和者﹐爲和之﹔子弟有不順者﹐以理開誘人之﹔饑渴者﹐飲食之﹔人之疾痛者﹐療之﹔人之凍餒者﹐衣食之﹔人負我者﹐不必念﹔我之負人者﹐思以報謝之。如此行之﹐僅可積人天之福。若不能行此﹐恃其有預修之錄可以超升﹐恐誤汝爾﹐汝其反思。

八者﹐旣已受度﹐未當有祖先在幽冥﹐而己身自欲度者。豈不聞經云﹕七祖升遷﹐永離鬼官。又《三啟頌》云﹕七祖生天堂。是知古之修眞﹐先度玄祖﹐而後登眞。若玄祖不度﹐則死根相續﹐不能超升。欲度玄祖﹐豈必彊汝多損金帛建九幽黃等也耶﹐蓋惟欲廣積陰功﹐思有以作無費功徳爾。無費功徳﹐惟太極葛仙翁煉度爲宜﹐此法簡易行﹐且不甚費錢。如汝未能自行﹐每月可晚有道行法師代汝行之﹐積其陰功﹐超度玄祖﹐將來自己超升﹐亦無愧爾哉。曰﹕受度人有親知爲僧﹐每月令其課誦﹐施幽冥戒﹐可以超拔﹐不必太極煉度也。予答日﹕受度人今爲道子﹐受太上極恩﹐自凡夫許注玉曆﹐身後可超淩仙境。若欲超度祖先﹐縱使佛乘可以度脫﹐今系道子﹐不當師別教﹐須以本教太極祭煉行之﹐庶幾名正言順。若不知此﹐妄作誤爲﹐九府糾愆﹐四司責罰。咎將誰執﹐子其勉旃。

九者﹐旣已受度﹐當均齊物。我一等冤親﹐勿因少隙而生大讎﹐勿因私忿而廢公道。當念身非我有﹐恩怨兩平。勿自執迷﹐墮今因果。如欲超度﹐當謹致思。

十者﹐一切眞仙﹐皆以修行凍養而﹣後登眞。今此受度﹐非因自己修習﹐乃是投壇建預修功徳﹐以異他日滅度﹐不經地獄卽生丹天。𨿽云可以準擬超度﹐終不如自己修爲之至當也。自己修行﹐惟存眞守正爲先﹐誦經食素次之。但道門廣大﹐法術多端﹐入頭處蓋亦費力。若無夙昔靈骨﹐到老終不遇至人點化。今因開度﹐略說修道之方﹐恐汝未知蹊徑﹐難以望洋於聖涯也。不如收心內觀﹐萬事不撓於人。未作興之時﹐收心默坐﹐定慧自生﹐湛然見玉淸境。所謂大定神光﹐皆類此也。如此﹐則可以漸脫生死﹐免諸輪回﹐不待修齊﹐自然升度。若汝根基不固﹐聞此驚疑﹐未能存修﹐且宜守齋戒﹐佩預修之符籙﹐以俟將來超度。汝還曉吾之說否耶﹖旣已通曉﹐方可升壇受度。

已上自落尸魄以後﹐可修作科書臨壇﹐警提受度者預修齊。受度人旣已開諭十戒﹐及落滅惡根等符畢﹐然後入壇﹐經過水火交煉。

師曰﹕水火預修煉度人﹐謂具文矣。受度人不是死魂﹐如何入水入火﹖何名煉度也﹖殊不思﹐凡人九戶閡塞﹐體不生神﹐所謂徒受一形﹐若寄气而行矣。今之煉度﹐不練其形﹐乃煉其神。身中之神﹐一經冶煉﹐自然身有光明﹐金樓玉室﹐無不生神。旣生神﹐則屍亡魄落﹐陽神整具﹐自然無災害﹐無魔怪﹐可以登超淩之域也。若不煉其神﹐則魂衰魄盛﹐屍塵汨亂﹐易生疾病﹐去死無日﹐永爲下鬼。𨿽有預修功徳﹐終莫能仗此超淩也﹐學者尢宜悟此。

預修受度人過水火池交煉法

師曰﹕凡預修功徳﹐依然建煉度壇﹐如法引受度人先入水池﹐吹焚符行事。次過火池﹐焚符行事。俱畢﹐方與受九眞妙戒﹐受預修寶籙﹐然後散壇也。

眞水蕩滌屍塵符

咒曰﹕

淸冷玉液﹐甘露瀼瀼。黃華流布﹐玉體自香。內淸外潔﹐魄煉魂糜。澡滌心垢﹐五臟淸涼。百關通達﹐煉出純陽。

水池蕩質浴神符

咒曰﹕

三關淸淨﹐百節宣通。沐浴眞神﹐華液融融。灌漑胞滯﹐蕩滅魔凶。華池流布﹐洋溢三宮。眞身不漏﹐竟成仙功。

水池沐漑眞元符

咒曰﹕

滌胞散滯﹐解結開心。神全炁備﹐身有光明。萬神朝禮﹐名書上淸。不輸不轉﹐位登仙眞。

火煉陰屍開泰符

卽三光洞明眞火。

咒曰﹕

以陽蕩陰﹐以炁合神。神炁交煉﹐自然成眞。三田光布﹐四體不陰。九竅通利﹐百節安寧。日炁開明﹐月光瑩淸。二儀交泰﹐三光同明。煉出神陽﹐以固凡身。

火煉煆陰魔回陽符

咒曰﹕

丹天眞火﹐冶煉神陽。尸魄燒燼﹐魂彊體康。萬炁沖和﹐身衛陽光。以陽煉陰﹐陰衰陽昌。以陽煉眞﹐眞全炁回。陽生玉戶﹐光徹明堂。炁炁返根﹐

貞利無疆。

火煉換胎易質符

咒曰﹕

眞火炎明﹐照映神室。沖融眞炁﹐輝煌慧曰。眞火煉形﹐屍邪消滅。彭屍遁散﹐七魄散失。法體眞身﹐煉胎易質。受度受煉﹐上承玉敕。

已上水火煉度﹐先令受度﹐立水火池畔﹐法師依法令自水池﹐次火池。冶煉畢﹐尸魄淸淨﹐魂神安彊。如此﹐可以享百年之福﹐承預修之齋矣。

師曰﹕受度信士﹐合給告預修符戒。

無上玄元三天玉堂大法卷之二十竟

無上玄元三天玉堂大法

經名﹕無上玄元三天玉堂大法。宋路時中編。三十卷。底本出處﹕《正統道藏》洞眞部方法類。

無上玄元三天玉堂大法卷之二十一

役使將吏品第二十三

師曰﹕兵將者﹐所以示殺伐之意。官將者﹐所以主領其職也。總而歸之﹐則謂之神。神者﹐非陰幽鬼神也﹐蓋嗣教者修持不怠﹐骨像合仙﹐塵勞兩盡。玉堂金殿﹐莫不生神。隨心所運﹐莫非將吏。故曰﹕天地合我﹐我合天地。神人輔我﹐我輔神人。精炁雙合﹐速衛我眞。此之謂也。夫欲知吾身之神﹐則收神靜坐﹐天宇旣定﹐人欲不撓﹐於斯時也﹐眞將現前。故聖師之上仙﹑上靈云者﹐蓋吾身二炁之運化也。

太淸玉陛千二百官君。三天玉堂萬二千官君。日宮陽光官吏千二百人。月宮玉輝童君千二百人。三元將軍三千萬眾。北斗七王官三千六萬眾。北帝黑衣兵馬二十萬眾。

已上官將﹐皆赤明劫初﹐引水火之精化生。在天﹐每日隨身神將三人﹕

護身不離身將﹐字子嬰。

護心不離心將﹐字玄牝。

護神不離神將﹐字長仙。

從官兵吏無鞅數眾。

已上三將﹐乃龍漢以前三炁化。三寶分三炁﹐三將降神於人身之妙門。卽眉門。

每日直日侍靖玉女

淸和玉女﹐玄一。

長生玉女﹐仙芝。

傳言玉女﹐道誠。

三光玉女﹐赤明。

誅邪玉女﹐滅怪。

侍香玉女﹐信眞。

混元玉女﹐一炁。

通眞玉女﹐正心。

已上玉女八將﹐每三人﹐共二十四人﹐降於身之紫瓊室

每日直靖功曹三十六人

三五功曹﹐守正。

正一功曹﹐平炁。

降眞功曹﹐正天。

誅凶功曹﹐斬邪。

直奏功曹﹐通玄。

侍眞功曹﹐固眞。

治病功曹﹑赤符功曹﹐一心。

黃籙功曹﹐度幽。

已上功曹九等﹐每等四人﹐共三十六人﹐降於身之玉府髮際。

每日直使天吏

陰神央吏。陽神次吏。左虎賁吏。右虎賁吏。左天醫吏。右天醫吏。左滅邪吏。右滅邪吏。烏衣捕邪吏。繡衣捕邪吏。赤衣捕邪吏。雲中斬邪吏。五方斬邪吏。三元四始吏。傳言奏事吏。消災度厄吏。

已上天史﹐各二十四人﹐屯兆身左右。

出官符

咒曰﹕訣用丑中﹐循午出。

金房混混﹐玉堂峨峨。光通無極﹐妙徹大羅。左官上仙﹐衣光佩霞。右官上靈﹐照耀玄華。妙玄之門﹐飛騰無差。通眞玄牝﹐是我仙家。急急如律令。

師曰﹕出官者﹐運神之法。心運神通﹐神騰無舉﹐非口耳所能盡﹐惟心會而已。故曰運神之法。

納官符

咒曰﹕訣用午已﹐循出子。

天精已降﹐地魄潛消。運返陽神﹐入我天橋。仙靈二炁﹐天漢迢迢。光歸玄關﹐勿揚勿飄。八門鎭靜﹐天炁內朝。長生久視﹐內景逍遙。急急如律令。

玉女符

功曹符

天吏符

諸將符

諸將符

紫陽合明符召三界神祇

右符﹐凡書諸符﹐並步斗﹐如法存運。凡欲召將﹐召兵﹐召史﹐並於符下注將名。欲召神祇﹐當注神名﹐指名呼之。差將﹐則連粘札牒前。凡行用﹐並如意所運。學者當自心通﹐戒執著也。

咒曰﹕

天元大將﹐左右吏兵。六甲六丁﹐天將天神。速至壇下﹐不得稽停。元始符命﹐敕降混元。正一受持﹐教吾當權。法部神將﹐神部天仙﹐功曹直符﹐聽吾令言。香姻起處﹐速到壇前。太上符命﹐急至勿延。汝若違令﹐罰汝陰泉。急急如律令。

召玉堂萬二千官君符凡有所驅禳﹐有所濟度﹐有所制伏﹐則隨事召之﹐其應如響。

咒曰﹕

玄都玉敕﹐告下諸天。壇靖光華﹐千官急前。奔雲走騎﹐降炁通仙。隨心所運﹐三界通宣。急急如律令。

收神內養法

師曰﹕夫心馳意走﹐神不守身﹐彊欲法﹐𨿽不聞至道﹐亦宜略曉收神之法。夫人神本自靈﹐不靈者﹐欲汨之也。神本自見﹐不見者﹐妄遮之也。凡欲嗣教﹐宜絕去諸妄。與夫交遊﹐應塵勞之事﹐𨿽云未盡除﹐亦宜減省。豈不見世人昧迷眞元﹐馳逐外境﹐甘心入死者。蓋衮衮失眞﹐不覺不知之士亦不信身之致仙位。今嗣教宜與世人相返﹐不可混混﹐纏牽業网。故桓眞人云﹕混混太虛中﹐不與眾生羣。蓋不與世人混爲一羣也。凡欲見我神﹐先在定我心。我心定﹐則妄亦定。妄定﹐則心常淸。十二時中﹐飲食之外﹐當思微守正﹐焚香定息﹐閉目觀空﹐養息綿綿﹐含光默默。行之有常﹐妄想不生﹐天眞歸體﹐定內見心﹐神自現矣。此法𨿽未可成眞﹐亦爲嗣師收神之法﹐不致汨於有爲﹐勞而無功也。敬之﹐無忽。

赤符役將法

師曰﹕仙人道士﹐陽神炁足﹐隨運隨應﹐故不將而將﹐不神而神也。世俗道士﹐混雜世网﹐未能通仙﹐須存想以求報應。凡欲差將運神﹐先閉息定心﹐勿與人語﹐勿輒返顧﹐存自心如赤日﹐內有某將﹐皆冠帶如儀﹐如豆粒大。須臾﹐乘金光而上﹐長成三寸許。次出於口﹐立於身畔﹐漸漸長如人形。次長成百丈﹐威嚴可畏。隨事役之﹐卽發符﹐符亦化將形也。蓋心者﹐人之神合。在五官曰君﹐其居位最尊﹐其用亦大﹐故主火﹐配位南方。法師以心合﹐故曰赤符。合悟於此。

無上玄元三天玉堂大法卷之二十一竟

無上玄元三天玉堂大法

經名﹕無上玄元三天玉堂大法。宋路時中編。三十卷。底本出處﹕《正統道藏》洞眞部方法類。

無上玄元三天玉堂大法卷之二十二

保制劫運品第二十四

師曰﹕大道生先天﹐先天生太極﹐太極生兩儀。然後﹐五行分﹐而八卦列。吉凶定﹐而刑徳生。故天秉陽於上﹐三景開明。地秉陰於下﹐五嶽鎭峙。人稟靈於中﹐萬物畢備足﹐以成三才而立極也。𨿽然囿形者﹐不能出其形。墮數者﹐不能逃乎數。是以星辰逆度﹐水火洪災。金木相刑﹐五行制克。一有乖張﹐無非休咎﹐遂致天變﹐則星辰差躔﹐水旱相激。地變﹐則山嶊﹐水沸﹐地震﹐海枯。人變﹐則盜賊﹐戎夷﹐兵革時興。蓋有如是厄數。故太上立太平之教﹐有符制之。凡欲使天長存﹐必先保制劫運。今立斯品﹐將以經天緯地﹐保國寧家﹐度人出陽九之災﹐躋世以太平之運﹐豈不休哉。

禳彗孛法

師曰﹕凡有彗孛妖星垂象﹐當告禳星符﹐及誦《靈寶�十一曜經》。

太上禳星符

咒曰﹕

天符度世﹐保制妖星。天躔失度﹐隨符順經。帝敕在手﹐鎭靜和平。回凶作吉﹐妖怪潛形。太平符命﹐星官奉承。一如告命。

天罡制星燈

師曰﹕用天罡大威徳眞光照破惡妖﹐則轉禍爲福矣。法當甩二十八宿列布四維﹐又於內列十二辰﹐以罡光制之。每一位設三燈﹐惟中央斗位﹐及日月止﹐一位一燈而已。用麻油﹐三晝夜長明之﹐三時誦咒。每位縣紅旛﹐上篆禳星符﹐三日﹐望天門焚之。

三時上壇密咒

維天有斗﹐威鎭星天。罡火之威﹐收滅凶殃。妖星煞炁﹐敢示妖祥。罡火萬丈﹐肅淸十方。星煞退度﹐凶醜港藏。順天之經﹐國家乃昌。承天之符﹐災不能傷。四天和炁﹐永保利貞。敢有不伏﹐攝付魁罡。吾奉太上老君下教律令救攝。三時密誦﹐不計徧數。遼燈酒水。

禳日蝕法

師曰﹕陰邪干陽﹐日月蝕之。宜用此法保禳﹐吉無不利。

九龍暘谷生光符

赤繒爲旛﹐書此符八十一道﹐邊燈植旛。道士並法師九人﹐衣絳服﹐繞燈誦咒﹐直至還光﹐方收符。面午焚之﹐可禳大災﹐爲吉祥矣。

咒曰﹕

陰妖之炁﹐求犯剛陽。九龍騰光﹐迸復陽芒。頃刻淸明﹐大千輝光。陰邪孛犯﹐滅影他方。烏輪赫光﹐萬國回陽。急急如律令。

禳寇法

師曰﹕太白﹐凶之象。或失度差躔﹐則有孛彗星﹐亦主凶事。凡寇未動﹐則可禳伏﹔已動﹐則轉重爲輕﹐不能加害矣。法用道士四十九人﹐建壇﹑設醮﹑拜章如常式。至行事時﹐誦偃武咒﹐埋止戈符於西門之外。又布七星象﹐皆以磚書符﹐埋之。所謂西門者﹐在國﹐則都城之西﹔郡則州城之西﹔縣亦如之。至夜﹐然太白燈﹐焚符﹐可保太平無事矣。

禳寇埋符

用新磚朱書﹐埋城之西門。更布七星象﹐亦以磚符埋之。

七星卻災符

用赤紙朱書﹐誦將帥所屬星君﹐取炁灌筆之於劍戟﹐則所向無敵。佩之身﹐則敵不駕焉。

主將辟毒符

斗訣﹐白紙紫書﹐懸於假木弓矢之上供養。

辟害符

煞訣﹐白紙粉書﹐懸於槍戟上。

辟煞炁符

白紙黑書﹐懸壇中﹐飛七星訣。

右法﹐三晝夜燈長明之﹐三時上壇。事畢﹐以符及旗刃獻太白﹐焚於西北天門之上。

禳火災法

師曰﹕天之行罰﹐日水﹐日火而已﹐火獨爲甚。蓋不因天譴而遭熒惑之災者﹐宜以此法禳之。

五炁陰華玄籙

符用皂絹﹐長二尺四寸﹐黃書﹐敷露洞案前﹐以鎭火災。北帝訣書之。

咒曰﹕

太陰辰星﹐五炁之神。制伏火光﹐妖塵自淸。上帝有令﹐普護掌生。赤云收焰﹐火帝返旌。太陰之炁﹐渺渺玄庭。急急如太陰玄生帝君律令。

右咒三時誦﹐各三十六徧﹐以水酒符﹐以濕爲度矣。

禳火災告火星符

符用赤紙黃書﹐一樣三道﹐貼於朱旛﹐植於災星之前。

咒曰﹕

帝敕熒惑﹐速返炎旌。火雲滅焰﹐四境肅淸。萬民按堵﹐孽炁不腥。符命所告﹐炎星敬聽。急急如律令。用午訣歸子﹐三時誦咒﹐各二十四徧。以水灑膳﹐令濕潤﹐則吉祥矣。

制炎帝禳災燈圖

厭火光符

用絆紙爲旛﹐上一樣十二道﹐周圍燈壇。一法用黃紙朱書﹐給付眾戶鎭禳。並北帝訣。

咒曰﹕

南斗火官﹐除毒害離。北斗水神滅凶災。勒下坎彈入水﹐或入符中。一切所求皆稱遂﹐萬般滯悶悉通開。能依經法冥心醮﹐必當隨願契靈臺。凡在有心常頂禮﹐禍厄無門輒敢來。

鎭火光符

符步斗﹐握北帝訣﹐黃紙朱書﹐貼中庭之門左右﹐以厭伏火殃﹐迎降吉祥。

敕火滅威神咒二章

北方黑帝﹐壬癸之精。水神之祖﹐虛混泩洺謹召玄龜﹐制伏火精。天演靈濤﹐克伐丙丁。炎赫淸諍﹐徧化純陰。急急如太陰玄冥律令。

太陰玄冥﹐一炁之精。純陰結化﹐制伏離明。黑波滃浩﹐赤光散陰。中有神君﹐黑衣水庭。能伏火醜﹐先天之君。洪泉鼓浪﹐甲申程明。翻吼巨吽﹐龍咭沙吽。揚波四湧﹐陰炁混凝。離火退位﹐炎明遁形。太上符命﹐火神奉承。急急如太陰玄冥律令。遼燈旛誦咒﹐以水灑﹐卽得火星復位﹐炎神退災﹐轉禍爲祥矣。

禳地震法

師曰﹕天動地靜﹐蓋天運乎上﹐地靜乎下﹐此陰陽之常理也。若地得天象而震動者﹐爲陰陽失序也﹐宜用此法以禳之。行持之士﹐先用建壇﹐設后土醮﹐然後告坤﹐鎭紫書玉籙。仍備鎭坤玉字﹐然後散壇。

鎭坤紫書玉籙

用栢木﹐長二尺四寸﹐闊六寸﹐黃書符﹐玉淸訣。面城之坤位﹐入地三尺六寸埋之。

咒曰﹕

五嶽鎭坤維﹐九皇持地紀。金玉孕華修﹐山川通靈炁。四維無傾倚﹐九鼎自安位。皇祇保永寧﹐后土政平治。急急如中黃安鎭律令。三時登壇﹐各誦九徧。焚坤維安鎭符。

坤維安鎭玉符

用黃紙朱書﹐焚於坤位﹐用咒爲告文矣。

咒曰﹕

坤維鎭靜﹐九地安寧。土壘承符﹐萬年無傾。妖祥消散﹐欣樂太平。一如告命。

安鎭大符

用黃紙朱書﹐立后土之前﹐三時上香行事。

禳蝗虫法

師曰﹕天之行災﹐曰水﹐曰旱﹐曰蝗﹐曰虫﹐皆以害苗稼而饑饉也。眾生業力﹐自感自召﹐天豈有心哉。太上慈悲﹐有禳之法﹐使斯民躋安寧之域也。夫蝗之爲災﹐乃冬雪不降﹐陰中生虫。妖乘火而生羽﹐故遇夏能飛﹐害苗損稼。蓋虫之種子﹐一經雪炁﹐入地三尺。一年之內﹐三經雪炁﹐入地九尺。一年無雪﹐出地三尺。三年雪少﹐必旱﹐蝗出爲災矣。制禳有法﹐宜建壇設醮﹐差官將鼓風送入水中。及牒蜅神﹐以收其妖虫也。

禳蝗焚符

符用黃紙朱書﹐面巽方步斗焚符。轉入南方﹐誦咒三十六徧﹐以水噀之。三朝畢﹐行事風起﹐蝗入水爲驗。又用栗木板二片﹐書符一道﹐釘於蝗來處﹐一道髙架﹐以栗柴焚之。

咒曰﹕

南方朱雀焰﹐煙赫丙丁神。失濟生羽翼﹐產孕如沙塵。九皇藏混沌﹐瑞雪潛驅沈。火炁怒生妖﹐長養害苗根。吾召社令神﹐主蝗蜅神君。立鼓無邊風﹐飄沈入海津。妖異虫孽散﹐禾稼樂秋成。急急如律令。

禳旱祈雨法

師曰﹕凡遇久旱﹐析禱未應者﹐守令廣爲民﹐生發憫雨心﹐具狀詣壇﹐乞致雨之意。法師備詞﹐飛奏三天及天師門下﹐並申牒三界合屬。然後依儀開建玄壇﹐步罡作法﹐召集龍神﹐以三日﹑五日﹑七日爲率。才得雨沾濟﹐別設醮謝恩。未沾足﹐以法催之。

召龍符

符用黑紙朱書﹐步斗望月建﹐向罡取炁﹐粘牒前﹐差天丁力士持召﹐龍神立至矣。

驅龍致雨符

符用黑紙粉書﹐焚香鑪中﹐日三上香﹐必有大驗

咒曰﹕

天地炁通﹐陰陽和同。龍乘雲霧﹐敢有不從。甘澤沾濟﹐旱妖滅綜。急急如律令。咒畢﹐望月建﹐向罡﹐以水噀之。三日未應﹐然後投鐵符。

太上驅雨符

符用朱書鐵板上﹐步罡伏劍﹐差天丁力士﹐望天罡取炁﹐投江湖中。

上淸致雨符

鐵券﹐闊二寸四分﹐長二尺四寸﹐朱書﹐用夾袋封﹐投龍洞。俟雨足﹐仍前收起。

右符並如前法。凡投鐵符﹐於境域之內﹐淵深靈異之處乃。可。投符淺水﹐則不可。若無源泉窟允﹐須就靈異井中。近江湖﹐則投江湖﹐尢妙。投符之際﹐不可反顧﹐以防雷雨暴作。蓋此大應﹐有如反掌。謹之。

無上玄元三天玉堂大法卷之二十二竟

無上玄元三天玉堂大法

經名﹕無上玄元三天玉堂大法。宋路時中編。三十卷。底本出處﹕《正統道藏》洞眞部方法類。

無上玄元三天玉堂大法卷之二十三

斷除屍療品第二十五

師曰﹕下元生人﹐動有災咎。末世幾俗﹐相續死根。惟屍療之爲禍﹐實九虫之傳染﹐亦由凡夫勞心損力﹐傷炁淫精。眞旣耗於本元﹐邪始傳於病無。故玄元憫俗﹐有法救治。然疾勢多端﹐染習各異﹐屋與食亦能漸染﹐衣與炁易以牽纏。斬絕死根﹐庶可復還生炁。故於此品﹐示救苦勞之法云。

治屋傳法

師曰﹕廢宅空房﹐人迹罕到﹐年深日遠﹐病炁猶存。蓋其屋空﹐室塞不通﹐陰幽鬱結﹐邪炁不散﹐患毒常存。凡啟戶開門﹐先入者受其毒﹐神衰者被其禍。初染之際﹐毛髮森然﹐脊膂寒聳﹐此其驗也。其病伏於靈府﹐客於泥丸﹐散於四肢。及其久也﹐其病始發。發則喘嗷咯血﹐骨肉漧枯﹐寒熱交蒸﹐夢魂類倒﹐此屋傳之證也。凡斷屋傳﹐須住交染。一月之後﹐便與皈投大道﹐作急治之﹐則十愈八九。不然﹐則漸染旣久﹐病勢愈深﹐去死無日﹐𨿽有神力﹐亦無及也。

治屋傳符

用新磚一片﹐對日研生朱﹐面東﹐握北帝訣﹐采日炁書之。甲丁日午時﹐埋中庭﹐深入三尺六寸。臨埋時﹐法師步斗仗劍﹐噀水﹐化身爲天歪﹐念咒。

咒曰﹕

叱咄鬼痙﹐速出中庭。罡火萬丈﹐掣電流鈴。燒散鬼炁﹐斬伐妖精。傳屍疰鬼﹐聞符急走。入地萬丈﹐化作微塵。急急如律令。

鎭病人房四維八方符

用梓栢簡朱書﹐釘八方﹐以三元殺鬼符炁蕩邪炁﹐然後安靜。書符之法﹐變神步斗﹐旋身入斗﹐引炁書之。

東方

西方

南方

北方

艮方

巽方

坤方

乾方

釘符咒曰﹕

天有眞炁﹐斗府威光。破魔伏神﹐驅逐不祥。天丁前列﹐電光飛揚。金戈鐵騎﹐徧布穹蒼。收捕妖癘﹐斷疰除殃。汝是飛痙之鬼﹐傳尸之殃。聞吾神咒﹐急走他方。見吾神符﹐急走四方。速去速去﹐汝若不去﹐押赴魁罡。急急如律令。

治衣傳法

師曰﹕夫衣傳者﹐生人與患者同臥﹐或因衣服﹐所以需染成疾。蓋患者旣死﹐以衣裳﹑帷帳﹑外具﹑器皿需蒸﹐穢炁蠱寓其間。吝財之家﹐或畱爲用﹐貧下之家﹐難以更易﹐因而稔成其禍﹐豈不哀哉。其於受病之時﹐夜辟不寧﹐精神顚倒﹐遺精夢泄﹐盜汗寒熱。凡邪炁客於皮毛﹐經一月不治﹐則入於骨骼﹐兩月不治﹐則邪炁已入臟腑矣。邪炁之集靈府也﹐一月不治﹐則散於四肢﹐二月入骨髓。邪炁之纏魂神也﹐經三月﹐則病已成邪炁。入臟腑也﹐經一月﹐則病已見。以此觀之﹐在急治之爲上。今大法中﹐𨿽有法治之﹐尢恐不早用之﹐而難以治效也。凡治衣傳之法﹐用符燻洽衣服﹐隨符捲去長流水中﹐勿顧也。病之未成﹐則服三光炁符一月﹐而後可安。苟病經三兩月﹐恐難起此疾。凡一月以後﹐須用問勞符治之。

治衣傳符

握斗訣﹐望月建迎罡﹐誦斗名三十六徧﹐灌筆書符﹐燻煙﹐卽得平安。次又符隨器物。入長流水棄之﹐勿返顧而回。

咒曰﹕

天符有命﹐令入斗中。鬼神驚怖﹐蕩滅妖凶。靑龍扶左﹐白虎右雄。前導朱雀﹐玄武后從。傳疰飛屍﹐滅迹除蹤。敢有不去﹐罡火飛鋒。入地萬丈﹐碎身火鎔。急急如律令。

治食傳法

師曰﹕夫食傳之治法﹐因與病人飲食﹑湯藥餘殘之物﹐誤而食之﹐則傳其病炁於心腹﹐亦能成病。大抵食傳猶可治﹐惟傳屋﹑傳衣﹐則邪炁中入也深﹐則人受之亦重﹐不易爲力也。食傳者﹐病人未死﹐蓋其病炁傳之未全﹐爲可治也。苟治不早﹐久亦難治﹐稔爲大病﹐不可不知。法用符三十六道﹐作一杳成煙﹐令病者吸咽﹑須彊令吞之。符盡煙盡爲度。初燻時頗難﹐良久﹐頗便﹐但覺咽喉痰生﹐當咳而吐之。疰多咳唾﹐如稠涎尢佳。凡受邪炁淺﹐則痰少不多。受邪炁深﹐則必大嘔吐﹐痰涎盈溢﹐則病必愈。旣去邪﹐不必再燻﹐惟服三光符﹐以補勞復元炁。一月切忌酒色喜怒﹐可保平安矣。

治食傳符

用斗訣﹐迎罡炁﹐黃紙朱書三十六道﹐作一香燻之。

咒曰﹕

謹敕魂精﹐台光爽靈。三田安靜﹐尸魄逃形。勞鬼遁散﹐九炁齊並。符罡急煞﹐勞癥無侵。飛疰速去﹐鬼疰化塵。穿肢入腹﹐掃盡妖氛。眞炁守屍﹐正炁長存。急急如律令。

治傳屍總法

師曰﹕治傳屍療﹐不可不知其詳也。九虫之中﹐而六虫傳其六代﹐三虫不傳。胃虫﹑回虫﹐寸白虫也。或五臟鍾毒而生﹐或親春習染﹐而傳六虫。大率約一旬之中﹐徧行四﹐周而復始。三日一食﹐食約五日一退﹐方其作苦﹐百體有痛﹐虫之食也。退則還允﹐醉睡﹐一醉五日﹐其病乍靜也。伺其退醉之際﹐乃可投符用藥。不然﹐虫熟於窺伺符藥之力﹐難治也。一虫在身﹐占一十二允﹐六虫共七十二允。一月之中﹐上十日﹐從心至頭﹐遊四允。中十日﹐從心至臍﹐遊四。下十日﹐從臍至足﹐遊四。若投藥下符﹐可以審此。故經曰﹕六十日內治者﹐十得八九。百八十日內治者﹐十得三四。過此以往﹐未知生全。凡追虫元眞的世人﹐或以僞術﹐用物爲虫﹐以圖小利﹐此乃禽獸之所爲。今但服紫庭符﹐靜夜預備油鐺﹐明然燈燭﹐四畔無令暗﹐才見活物虫走飛﹐卽用擒入油中煎﹐投長流水﹐勿顧。然十追方有一二﹐應謂不可抗也。或患人病輕﹐則虫無形﹐不可追﹐惟夢中見人相別辭去﹐此其驗也。凡欲求追虫紫庭符﹐在本教《天心法。符篆門》備載。如追虫﹐節次在祖吾教《天心》載此。後之嗣法教﹐敬而行之﹐其驗如影彰形﹐不可輕泄。祕之。

無上玄元三天玉堂大法卷之二十三竟

無上玄元三天玉堂大法

經名﹕無上玄元三天玉堂大法。宋路時中編。三十卷。底本出處﹕《正統道藏》洞眞部方法類。

無上玄元三天玉堂大法宗旨卷之二十四

延生度厄品第二十六

師曰﹕墮於數者﹐不能逃於數。囿於形者﹐不能出其形。故《靈寶經》云﹕日月五星﹐亦有虧盈。至聖神人﹐亦有休否。末學之夫﹐亦有疾傷。此皆墮於數而麗於形者。然後﹐度厄延生之法所由生也。若夫形於無形﹐數於無數﹐物無疵癘﹐鬼無靈響﹐有何厄之可度哉。𨿽然世人蓋因塵网纏罩﹐幻膠染習﹐非假法力之解禳﹐曷免災危之困苦。況有饑飽﹑勞役﹑暑濕﹑風寒﹐一有乖於調攝﹐動致傷於元炁。更值年災之星臨照﹐月厄之會加身。歲運並衝﹐宅居不利。對天設願﹐口許心違。咒詛他人﹐被咒自己。妖魈神祟﹐占據婦人。飛土飛殃﹐驚傷𦇤褓。稍有失節﹐動則災厄。非賴玄微﹐孰能超度。故特於此品﹐詳闡救人之法門。

密奏斗度厄法

嗟夫﹐末學之夫﹐迷心於塵勞之境。市朝之士﹐埋頭於利祿之途。欲貪生﹐而無計延生。欲逃厄﹐而無方度厄。是皆分以數定﹐患因有形。旣體未洞眞﹐自然難保制劫運。凡有百六之災危﹐密奏髙穹之斗極﹐乃保命全生之祕﹐是禳災謝過之玄。此法乃常人告急之法門﹐回生人要路。若使他修上道﹐達悟眞空﹐炁足神全﹐身安體泰﹐何假他人借力修禳哉。

淨壇符

凡淨一切壇解穢﹐皆用此符。

先變神爲眞人服色﹐存九鳳在頭﹐四靈列衛﹐呈光前指﹐四斗護身。咒曰﹕�������。存斗入水。

謹請北斗七﹐星之精﹐來降水中。百厭之鬼﹐速去萬里﹐不去者斬死。西方太白童子﹐急急如律令。

大滅穢咒﹕

唵嚩哩唵嚩哩喗呶哩哆鳩囉羯吒娑訶。

延生七符見《延生度厄品》

紙撚符玉淸訣

初點燈時分﹐燈符一道﹐作紙撚點燈。春夏自魁﹐秋冬自魒。次以一道焚香鑪內﹐咒曰﹕

召仙仙至﹐召聖聖臨﹐化此神符﹐合明天心。急急如律令。

太上太淸﹐保命延生。六合三官﹐萬道玉靈。天消地寧﹐肅合七星。紫雲覆載﹐飛升上淸。

候七星明明咒曰﹕

天幽地淺日月輪轉。五星長運﹐動吾上象。吾制一壇﹐萬鬼皆伏。神刀一下﹐萬鬼自潰。急急如律令。

次啟奏

具法位﹐上啟北斗玄靈七元護命星君﹕今有某甲﹐投詣大道﹐乞求懺悔保護。臣令輒按古儀﹐嚴建七星燈﹐立壇密醮行持﹐如法列點淨燈﹐占察吉凶休咎。臣今寧神定志﹐養炁歸神。吉良之時﹐申聞關告﹐伏乞帝眞下降﹐俯鑑丹衷﹐允臣奏請﹐余別宣密醮科。次密謹請七元下降﹐受今關告﹐燈光明暗﹐知吉知凶。威神之力﹐萬願皆從。

次遼燈三匝﹐咒曰﹕四十九徧。

明燈攝光﹐遊精不飛。七魄安守﹐萬神總皈。日中齊景﹐長處光輝。急急如律令。

又咒曰﹕

隨罡建斗﹐法炬天星。七王來降﹐元亨利貞。

次正中朝斗燈立﹐逐星焚符入燈盞內﹐存運如法。次安命彩符於水盆中﹐安燈前。

占燈

然貪狼燈上﹐可占身位﹐明則吉﹐昏暗則災。巨門上﹐可占壽命﹐明則吉﹐昏不祥。祿存上﹐可占福徳﹐明吉﹐昏則宜保禳﹑布施﹑祈福。文曲可占祿位﹐明榮遷﹐昏遲滯。廉貞可占男女婚姻﹐明合﹐暗離。武曲可占新舊疾病﹐明生﹐昏困。委破軍可占僕妾﹑爭訟﹑戟斗﹑捉捕賊徒﹐明則得﹐昏則失。

凡人家占人口病患遇﹐以斗燈七耿占之﹐宜加虔誠﹐一心恭伺昭報。須掃灑諍室窗隙﹐勿與婦人窺﹐愼勿令貓犬衝突。烈火焚好香﹐靜夜行事。其燈明而焰長﹐直而不散﹐則萬事皆吉。若燈暗而焰短﹐散而搖燦﹐則不吉。靑色者﹐乃宅庭伏屍。故炁爲人厭禳﹐口舌不寧﹐夜多驚夢﹐陰小不寧。赤色者﹐遊魂癘鬼﹐地殃血厭﹐飛土飛禍﹐忽生災殃﹑怪異。白色者﹐戶門官訟﹐外服不祥﹐驚悸恐怖﹐鰲家不安。黑色者﹐盜賊失脫﹐出入不宜﹐病者難瘥﹐犯土犯煞﹐舊願未還。暗而復明﹐明而復暗者﹐祖先求薦﹐家親爲殃。初照不省﹐或於翻油盞﹐神鬼紛紛﹐魑通急迫﹐勞虫飛伏﹐病者不痊﹐產鬼侵連﹐難以祈回天意。凡有前項乖異﹐宜加敬盡心﹐祈檮懇告﹐步斗制伏﹐不可慢。

命彩符

請降入醮

次驗燈宣表﹐入醮操伏如法。

師曰﹕拜表之法﹐當以實詞﹐不必華語﹐恐招妄言綺語之罪﹐戒之。先凝神定志﹐九拜行持。次出官如法。次步九靈﹐各思九炁。次長跪﹐默奏訖﹐八拜伏表﹐存一身如碧靑之圓光﹐泥丸官有星君如斗形﹐次第聚於天闕之上。次存天上北斗九官﹐各各輝映﹐一﹐靑城玉樓。二﹐五色玉樓。三﹐黃臺玉樓。四﹐朱臺玉樓。五﹐素臺玉樓。六﹐玄臺玉樓。七﹐九色梵炁玉樓。八﹐紫炁玉樓。九﹐紫館玉樓。各各金光﹐在天與身中﹐九官之金光兩相交射。次舌柱上胯﹐化爲金橋﹐接黃道於空界﹐直到斗口中。次運泥九宮素黃之炁﹐上充九宮﹐下接金橋。次運出三五功曹﹑伏靈官史﹐同責上橋﹐但見繡衣使者同擎陀二使接奏﹐俯伏橋下﹐待畱聽命。良久﹐金光萬丈﹐九皇自九官下﹐從頂中入泥丸﹐但見泥丸九星合而爲一。次稽首殿下﹐密奏咒曰﹕

吾有三元三帝卿﹐流光布澤衛我形。

泥丸上一天帝卿﹐肇精勒字中玄生。

絳宮中一左輔卿﹐中光堅字四化靈。

黃庭下一右弼卿﹐歸上明字谷上玄。

入帝一室登上淸﹐飛雲乘空鸞鳳嗚。

急急如律令。

次再祝念﹐次納官靈咒﹐次念度二十四厄﹐次卽再念中天大神咒至元皇正炁。則取九色之光爲團﹐圓明不見我形﹐但見九炁運化中﹐有七星光。光了明﹐良久而退﹐開目﹐醮祭如法。

納官靈咒

天靈節榮﹐願保長生。太玄之一﹐守其眞形。﹑五臟神君﹐各保安寧。急急如律令。

蓋法

師曰﹕凡人家宅不寧﹐連歲災病﹐嬰仍官事﹐刑獄口舌﹐鬥訟死亡相繼﹐火盜頻並。又須審度其人好善積徳﹐無諸大過﹐乃可受狀﹐與下蓋。其法甚重﹐不可輕舉。先具奏帝師﹐及申北斗七星宮﹑東華府﹑南昌官﹐乞以其名上寄北斗下。如子生人﹐上寄北斗貴狼星天門王宮。丑亥生人﹐上寄北斗巨門星君少卿王宮。餘仿此云。並以一年爲度﹐其法於華蓋方上﹐以正﹑二﹑三﹑四﹐當子﹑午﹑卯﹑酉之位﹐周而復始。以柱一條﹐圍二寸四分﹐金銅銀鐵﹐隨力爲之﹐長一尺二寸﹐以象一歲十二月。上刻七節﹐每節一眼﹐以象七王宮。以淨瓶一枚﹐坎地一尺二寸埋之。以黃絹一尺二寸﹐上書三臺北斗敕字天罡神符內瓶中。仍牒城隍。其略云﹕

大明國某州坊郭鄕村某家﹐封某甲等爲某事﹐乞以身命﹐上寄北斗七王宮﹐伏請差撥官吏同本家司命土地等神守護﹐候一年滿限之日﹐開修醮謝恩。並以每人隨年分﹐以徘帛爲一項穿之﹐並投入瓶中。仍用鐵盞一枚﹐開底竅如寶柱﹐大書三符於盞內﹐候下匱時立寶柱於瓶中﹐以此套盞瓶口之上﹐題出七王宮節眼。別用鐵一片﹐闊二寸﹐長七寸﹐亦書三臺北斗敕字﹑天罡神符﹐貼節眼之背﹐於盞足上用緋絹系定。次用新金漆桶一隻﹐髙二尺四寸﹐闊二尺四寸﹐通願卻瓶子﹐並寶柱﹑鐵符以淨土﹐周圍泥合上﹐用大卓子一隻罩之﹐仍施卓圍﹐其上排列監蓋神位﹐每日早晚焚香供養。如華蓋方上無見成屋者﹐須作小屋覆之。欲下時﹐先列聖位﹐隔宿點敕字延生燈﹐次日早往其方焚香﹐變神步斗﹐握斗訣至坎﹐所念咒曰﹕

天爲我蓋﹐地爲我載。北斗懸星﹐爲我衣裳。我藏名於七王宮內流火之央﹐長生度命﹐百有康寧。支不能傷﹐幹不能傷。爲我者太陽﹐不爲我者滅亡。急急如上帝敕。

卽存罡炁滿坎中﹐存寶柱爲瓊樓玉殿﹐便投錢絹等入瓶。立柱下時系符﹐蓋覆訖﹐再焚香﹐搯斗訣﹐念北斗天中大神咒﹐敕守護神從訖﹐卽具酒果錢馬供獻守神。從侯一年﹐開時﹐復如前存變﹐至所念開咒曰﹕

北斗七星﹐上帝之樞。保生護命﹐福慶增余。星紀一周﹐災患消除。開此一﹐上奏淸都。守護神靈﹐各還其居。急急如上帝敕。

卽拆﹐收瓶中符絹﹐隨醮焚之。仍預申牒所屬﹐收回兵將﹐及出牒引﹐發回守護兵將。

合用文字

星主奏。聖師奏。七王宮申。

東嶽申。本壇官將牒。城隍牒。

土地等神札。

蓋聖位

上淸十一曜星君。

三臺華蓋星君。

南斗六司星君。

北斗七王輔弼九皇本命元辰星官。

東嶽帝君。

太歲甲子諸官君。已上並列﹐位正設。

守護一切官將。列位旁設。

每日焚香早晚。三元﹑八節﹑本命生辰﹐逐位供獻﹐並隨力。

柱樣

符下書文

太歲某月日﹐州縣鄕村弟子某人等﹐各以身命﹐上寄北斗七王宮﹐伏請太陽﹑太陰﹑五星﹑四曜﹑三臺﹑華蓋﹑南辰﹑北斗﹑本命星君﹑三官﹑四聖﹑八大金剛﹑九天元君﹑十方護法神王﹑六丁六甲﹑天丁力士﹑五雷使者﹑風伯﹑雨師﹑二十四炁﹑七十二候﹑太歲﹑太陰﹑甲子﹑諸官君﹑城隍﹑社令﹑家神司命﹑內外神靈並降﹐瑤光眞炁降臨中﹐令弟子某甲等﹐災患消除﹐福祥紛集。一如上帝敕命。具法位﹑書名﹑押印如法。

斷瘟法

師曰﹕人生於世﹐妄汨身心﹐癡迷軀體﹐不能運旋攝養﹐所以風寒暑濕傷於外﹐淫欲酒食賊於內﹐是使一身四大眞炁衰﹐則力弱神憊。精髓一搖﹐元气不固﹐瘟疫之病﹐所由生也。若夫人能護起居﹐以避寒暑﹐節飲食﹐養幻軀﹐絕淫欲﹐以鎭元精﹐是眞心而修上道﹐自然形神俱妙﹐炁血光華﹐將見成眞飛舉﹐又豈患惡毒之病﹐而求制伏之法耶。《醫經》曰﹕冬藏於精﹐春不病瘟。此非虛語。今以太上慈悲﹐立之制伏之法﹐以度失眞墮劫之人﹐庶幾不罹妖怪﹐使人人皆躋仁壽﹐則太上好生之本心也。昔嘗問師曰﹕此疾何緣而生﹖師曰﹕人身冬傷於寒﹐則春瘟病。春傷風﹐則夏泄瀉。夏感暑﹐則秋瘧痢。秋受濕﹐則冬咳嗽。此其大略也﹐皆四時不正之气容於靈愈﹐以邪干正﹐則生災危。故五行爲害身之本﹐遞相殘克﹐故以瘟疫自五行克害起﹐故曰五瘟。

師曰﹕神鬼之說﹐蓋始以祖師收六天鬼王﹑五部鬼帥﹐乃吹妖散毒之邪﹐人非陰魄之鬼也。今祖師以收其五部而歸正﹐故總攝瘟司也。但五部之鬼﹐自受祖師誓約之後﹐歸心正道之久﹐故張元伯以忠信位雷府直符。趙公明以威直充玄壇大將。餘皆爲鄧都醜獄之酋長﹐皆不復爲妖也。近世人心邪佞﹐妄祀淫祠﹐自取非橫。鬼由心生﹐病由妄起﹐故下土妖黨﹑血食之鬼﹐受諸祭而肆行毒害﹐非五部受制之後﹐果復妄作也。蓋人心虛妙﹐血炁周通﹐三部八景﹐莫非眞中有神﹐故能卻死生神﹐則曰長生大聖君也。苟一乖調攝﹐則九戶閉塞﹐體不生神﹐行屍寄炁之鬼﹑無知幽魂之鬼﹐蓋非特五瘟而已矣。今以太上收六天五部之祖法傳流﹐蓋可以鎭安五瘟﹐馘斬魔羣﹐故符可以滌蕩一身之瘟邪﹐然後以天符摧伏病﹐以正炁安寧﹐此曰救世制瘟之法也。

老君辟瘟天符

天師逐瘟符

老君慈悲共眠臥不相染符

符形俱見斬瘟斷疫。

生汗路符

見《天心骨髓玉女�道徳寶章�第四品》。

天師斷瘟大章

章詞首末如常﹐但請官不同﹐今特具官位於後。

謹爲某人﹐請降星君官吏一百二十人﹐治主丁宮﹐收捕境內瘟疫之鬼﹐欲相連染習者﹐斷絕消滅。又請東方九夷君一十二人﹐南方八蠻君一十二人﹐西方六戎君一十二人﹐北方五狄君一十二人﹐中央三秦君一十二人﹐五部官將各千二百人﹐五部兵士各三十萬人﹐及某城邑守宅三將軍二十四人﹐官將兵士三千萬人﹐一合應章﹐來下於境土之內﹐部封之中﹐四面八方﹐拒捍攻擊﹐嚴加營護﹐誅斬捉獲。又請當境社稷一切正神﹐常所祭奠﹐與民祈福者﹐與上件天官將吏布列﹐相應同心﹐並力禦備﹐收補行疫癘之鬼欲殺害天民者。上張天羅﹐遮掩飛行鬼祟爲患者。下布地网﹐泌灑泉源江河水陸港形匿影密害於人者。一切捉獲﹐驅斥史公業。黃奴七子﹐歲分病王﹐五方五瘟疫癘之鬼﹐悉令摧崩瓦解﹐塵走萬里﹐不得潛蹤放毒﹐枉害良民﹐國境安寧﹐以爲效驗云云。如常式。

章法

師曰﹕未學之士﹐未能飛神謁帝﹐蓋因凡體未眞﹐元神屬陰﹐不能上達。當思存﹐以求通達。先運出仙靈官將﹐步罡如法﹐步法在罡品中。先存五臟之炁﹐化五行之眞﹐結就瓊車法駕﹐日月旌旗﹐於下元气海之中﹐乘白炁一道﹐同官史自昆侖山柱西上﹐至罡風世界﹐日月星界。未可登上﹐先步破罡風罡﹐罡步在罡品中。出罡風至欲界﹐躡九靈上色界欲界之中﹐皆如世之官府富豪气象﹐但不見屋宇形迹之事﹐當心歷自悟也。色界則五色郁勃﹐炁結爲宮殿﹐亦無世之屋宇之形。步起淡三界罡﹐方到無色界之境。至此﹐但見金光滿前﹐不聞聲色。向上﹐乃種民天之境﹐皆虛無梵炁也。乘梵炁至太淸境﹐大見金光四達﹐不聞不知﹐於金光之中﹐見祖師出示受章。俄頃﹐光開後﹐聖坐白光之中﹐不聞聲語﹐卽奏曰﹕天光爍人﹐凡俗不能上進﹐乞隨下士私心化現﹐令臣受敕。卽見白光化爲一室﹐上無椽瓦﹐下無階陛﹐似有亦無﹐似無卻有耶。入堂﹐是曰升堂。一見紅光﹐卽爲吉兆。次玉堂皆不見﹐仍前金光滿前﹐循天而下。歸壇﹐卽部領所請官將﹐收捕瘟鬼云云。吾奉上帝敕命﹐佐天行化﹐助國救民。今以某人境﹐疫癘傳染﹐未獲安寧﹐躬爲飛神﹐上朝玉闕﹐祗受帝敕﹐來至此問﹐汝等至心諦聽。敕云﹕

唵吽吽。眾神稽首﹐邪魔皈正。敢有惡逆﹐化作微塵。急急﹐敕到奉行。宣敕訖﹐汝等速遵敕旨﹐疾速收除毒炁﹐出離不毛之地。如違﹐一如永壽新制鬼律令﹐卽焚逐瘟符﹐誦咒運罡炁﹐逐出四海之外。如法。

老君鎭宅禳瘟符

東方

南方

西方

北方

牀上

竈上

後向房

右符﹐各誦此咒﹐書三光如法。

吾托身三光之中﹐斗魁之內﹐千鬼萬神盡爲吾走使﹐天下精邪皆伏死。急急攝攝化化愈愈﹐急如口敕。北帝訣﹐三光炁。

治屍勞法

師曰﹕傳屍勞療﹐皆心受病﹐炁結血凝故也。而爲虫者﹐蓋由酒色﹑飲食﹑憂愁﹑怒喜﹑眞喪﹑眞亂漸至於此。凡爲虫﹐以血凝而气乘之。气之養血﹐在胞﹐則爲正气﹔在中﹐則爲癖塊﹔凝在心部﹐卽爲虫﹐悉由不正其心﹐憂思業緣所至。三尸九虫之爲害﹐治之者﹐不可不知其詳。九虫之中﹐而六虫傳於六代﹐三虫不傳﹐胃回寸白也。或五臟鍾毒而生﹐或親屬習染。而傳疾之初﹐覺精神恍惚﹐气候不由己﹐五心煩燥﹐心腎夜汗﹐仍忪悸。如此十日﹐頓然骨瘦面光﹐驗其證也。六虫大約一旬之中﹐徧行四﹐周而復始。病經遇於气生﹐立春後方起食﹐三日食﹐五日一退﹐方其作。若一日﹐體有虫之食也﹐退則還允﹐醉睡﹐一醉五日﹐其病乍靜也。俟其退醉之際﹐方可投符用藥﹐不然﹐虫拒於符藥之力﹐其後不能治也。一虫在身﹐占十二﹐六虫共七十二。一月之中﹐上十日﹐從心至頭﹐遊四中十日﹐從心至臍﹐遊四。下十日﹐從臍至足﹐遊四。若投藥灸﹐可以審此。

師又曰﹕治傳屍勞者﹐先須知毒气與正气行﹐故臟腑有凝﹐則成虫﹐遇陽日長爲雄﹐遇陰日短爲雌。其食﹐先食人脂膏﹐其色白。五臟六腑一經食損﹐則皮聚毛脫﹐婦人則血閉不行。血豚皆損﹐不能榮五臟六腑。七十日﹐食人血肉。其虫黃赤﹐損於肌肉也﹐故瘦弱困劣﹐飲食不能﹐肌膚筋緩﹐不能收縛。二百一十日﹐肉血食盡﹐卽食精髓﹐則虫色黑。食髓﹐則骨自痿﹐則不能起於牀。諸虫久﹐則皆生毛﹐其色雜花。鍾五臟五行之炁﹐傳之三人﹐則自能成﹐其狀如禽鳥狀﹐亦爲品類﹐入腎經﹐則不可救治。法之所以載者﹐能諭其後。故經云﹕六十日內治者﹐十得七八﹔百八十日內治者﹐十得三四﹔遇此而往﹐未之生全。今以六代所傳﹐謹著於後。

第一代﹐謂於受病後﹐頓覺非常。其虫如嬰兒﹐皆有長毛﹐又或如鬼狀﹐又或如蝦蟆﹐皆大小不常﹐令人魂夢﹐晝夜顚倒﹐魂魄飛揚﹐精神離散﹐飲食惡減﹐百體疼痛﹐如此等候。其虫遇丙丁食起﹐醉睡心﹐兪四穴。

第二代﹐謂覺勞痰傳受。其虫如亂絲﹐長三寸許﹐或似守宮﹐又如蜈蚣﹐又或如蝦狀﹐令人神常如醉﹐夜對亡人﹐夢寐喜樂﹐皆傷神事﹐心胸滿﹐悶益贏昏﹐虛汗發熱﹐如此等候。其虫遇庚辛日食起﹐醉睡肺﹐兪四穴。

第三代﹐謂人自識病﹐加之心憂﹐其气漸長到本藏﹐蓋心動﹐則炁降憂﹐則屬腎經。其虫如蟻子﹑蚊子﹐或如損血片﹐如鱉狀﹐又如蛻娘﹐又或如刺蜻﹐令人三焦多昏﹐日常思睡﹐嘔吐苦汁﹐或淸水﹑粘涎﹐口鼻生瘡﹐唇黑面靑﹐精神恍惚﹐气噎聲乾﹐汁出如油﹐目昏多汨﹐如此等候。遇庚寅日食起﹐醉睡厥陰四穴。

第四代﹐謂人已爲虫破肺耗心﹐轉之脾臟。其虫或如亂絲﹐又或如堵肺﹐或如蛇﹐令人腸中痰癖如塊﹐寒熱交雜﹐肚大筋生﹐其嗽微鳴而不能已﹐或噫气﹐或口苦﹐或亂思食﹐皆非常味﹐如此等候。其虫遇戊己日食起﹐醉睡脾﹐兪四穴。

第五代﹐謂人病多怒气進。其虫如鼠﹐又或身如小瓶兒﹐狀渾而無表裹﹐背面或有頭而無足﹐或有足而無頭﹐又或如精血片形狀。三虫入肺經而歸腎﹐得血變而更也。病勢難堪﹐惟是羸怠﹐四肢解散﹐百不能堪。或有面色紅潤如平昔時﹐或有通靈而言未來事者﹐如此等候。其虫遇癸未日食起﹐睡肝﹐兪四穴。

第六代﹐虫或如馬﹐尾有兩條﹐云是雌雄。又或如鱉﹐或如爛緬﹐或短或長﹐或如飛禽﹐禽有翅足全者﹐千里傳疰。疰﹐所謂飛屍也。不可以常﹐此法當審而行之可也。

教主親證滅屍虫符

問勞符

符合形

合形

三光本法

合形

作符體制

凡欲下符取虫﹐先以安神固炁符﹐誦敕精魂咒﹐以固彼气。咒曰﹕

三尸作禍﹐九虫爲殃。侵食五臟﹐逃走膀胱。欽赤或白﹐或靑或黃。吞符入腹﹐搜胃洗腸。扶持百病﹐骨節康彊。三焦四海﹐五臟六腑﹐符到收獲﹐敢不消亡。急急如律令。

次搯斗訣﹐誦天圓地方咒﹐存六丁神﹑三將軍﹑二十八宿﹑十一曜在符筆中。次書符﹐存火光出筆。作符了﹐付病人桃湯服。先敕云﹕

太上老君﹐教我殺鬼。與我神方﹐教我救世﹐附滅災殃。書符治病﹐萬里通光。鬼神賓伏﹐人物安寧。急急如律令。

再咒曰﹕

破其形﹐收魂附體﹐七魄安康。護身去病﹐永保長生。眾神凜凜﹐敕到奉行。

辧可治不可治法

師曰﹕凡傳屍者﹐有可治者﹐有病已深重﹐爲邪虫攝正﹐自閉不言﹐血气已絕﹐無可治者。當以此試之﹐先以水一盞﹐默取病人本命星炁﹐誦天蓬咒﹐吹在水中﹐存爲本命星﹐把天蓬印咒﹐指水﹐自存身爲天蓬﹐以水令病人照面﹐見有黑气卽祟。若不肯照﹐或索水自照﹐皆爲不可治也。又驗眉文﹐以次生死﹐眉頭靑黑﹐目多上視﹐回顧兩眉中有黑文﹐有气如絲﹐眉角靑气﹐眉毛多脫﹐眉毛低而眉頭髙﹐兩眉中隱隱气急﹐或皮時動者﹐皆不可治也。此法筆口難旣﹐皆在心通﹐旋轉者﹐可悟而知之。若欲識虫﹐而未能辧色與气者﹐卽以問符一道。若作以符﹐以隨月研朱﹐面月建書之﹐令病人以乳香湯吞下。一食頃﹐以乳香上望日需手﹐如十指尖皆出毛﹐其病大也﹔中指出多者﹐受病深也﹔但色白者可治﹐黃赤者難﹐無毛﹑毛小皆無虫。

追虫節次

初階嗣法﹐凡與追虫﹐須先申奏上帝﹑東嶽城隍﹑里社吏兵及超先亡之鬼﹐方可行用。入品升堂之師﹐則任意行持﹐不必疑也。先令吞三光符﹐以衰邪气。次卽投符﹐無不中者。近晚節次﹐令病人服符﹐仍於本命位上坐﹐如子生人﹐坐子位﹐想斗光罩之。於夜靜時﹐須令前後燈明亮﹐預備沸油鐺子﹐不得令病人外﹐亦不得與言說﹐只令三五人看守。須臾﹐病人或似夢寐中見鬼物來辭別﹐當問姓名。或虫自身中出﹐或從衣服﹑坐席間出。虫狀不一﹐凡動物有形像者﹐當急取捉沸油中。煎已﹐並器皆棄長流水中﹐勿顧而還。

行符咒對病人

九天上帝﹐四靈八門。七政二玄﹐三素九精。太一桃康﹐上詣三淸。請告帝君﹐攝命黃寧。速召七魄﹐伏實神庭。若有不祥﹐七星神兵。但呼眞靈﹐流濁煉形。大神斬伐﹐桔逐邪精。三神和寧﹐血屍沈零。神歸絳宅﹐觸向利貞。使我神仙﹐長保劫齡。急急如律令。

次呼三尸彭珊﹑彭質﹑彭矯﹐與符俱化外仙階。又咒曰﹕

台光﹐幽精﹐爽靈。

又咒曰﹕

屍狗伏矢﹐雀陰吞賊。非毒除穢﹐臭肺七惑。開爾善門﹐邪門閉塞。上升仙都﹐俱化七徳。

催生治產厄法

師曰﹕母以情欲受胞﹐子以愛緣托體。蓋子非母不能出世﹐母非父不能施生﹐子非貪愛因緣不能有體。由是﹐有因有緣﹐生果生報。治產之法﹐非由出也。蓋子母合炁育形﹐及其分形誕育﹐自非風昔之恩未斷﹐當生之充結未知﹐則不能生也。故子母來以恩﹐則其子生易長﹐長而聰明﹐曰富﹐曰貴﹐皆不勞力﹐而榮歸父母也。苟子母以克仇來﹐大則有橫生逆生之厄﹐甚則有不生誕之憂。次則將長成已去﹐否則狼狽以危親﹐是皆充愆之所至也。今於克愆之甚者﹐立之救治之法﹐保胎中以衛生。次以催生﹐終於速生﹐皆有次序。及夫旣有之後﹐以待長成﹐有鎭心符及鎖窗符﹐開胃﹑安魂﹑治驚之法﹐皆具於後﹐所以示救世之良法也。

保胎符

師曰﹕胎炁弱虛﹐當以三光符﹐如本法作﹐以補助生炁。

衛生符咒

保神安鎭﹐衛我身形。五臟神君﹐各保安寧。

取三光炁灌筆﹐疊書前咒。先斗訣﹐次歸日君訣﹐復斗訣﹐出此符。孕在一月﹑兩月服之。

催生符

合形

右符﹐取本月旺炁書之﹐孕。在六月﹑七月服。

速生符

合形

又符

合形

治小兒驚啼符

合形

鎖囟朱陵符

合形

炎神炎神﹐火鈴火鈴。上通紫府﹐下徹幽冥。斬妖煞鬼﹐無不當行。火鈴帝君﹐火鈴帝君﹐急急如律令。

治小兒驚符

以柴頭一段﹐黃紙朱書書符﹐將符安房門上。用三光炁

無上玄元三天玉堂大法宗曾卷之二十四竟

無上玄元三天玉堂大法宗旨卷之二十五

保制劫運品

師曰﹕大道生先天﹐先天生太極﹐太極生兩儀﹐兩儀生五行﹐五行分八卦﹐八卦分九官。是皆由五行生克﹐所以孕育形炁也。故天秉陽於上﹐三景開明。地秉陰於下﹐五嶽鎭峙。人稟靈於中﹐而萬化畢備﹐是以成三才而立極也。𨿽然有數則有運﹐有形則有劫﹐有劫必遭﹐是以五行之不停﹐生殺之﹑互賊之所至也。故天體淸虛﹐湛然無可窺之迹﹐故歷萬劫而終不壞。地勢重濁﹐終有變遷。星辰好惡﹐難逃逆度。水火相擊﹐則有洪災。金木相克﹐故有爭克。風輪持地﹐水炁浮天。四大合和﹐五行相制。一有乖張﹐無非休咎﹐遂使天變形上﹐地變形下﹐星辰相纏﹐水旱相沙﹐兵寇時起。有如是數﹐有如是厄﹐故我太平下教﹐大教流行。凡欲保天長存﹐必先保制劫運。今立斯品﹐將夫經天緯地﹐保國寧家﹐度人出陽九之災﹐躋入太平之運﹐豈不休哉。

禳彗星回福降祥法

師曰﹕此符乃赤天攝星之樞要﹐當步卻星罡﹐存變爲黑煞眞君﹐次飛步斬滅。幾書符﹐先誦太上煞鬼黑敕書符。咒曰﹕

唵吽吽﹐眾神稽首﹐邪魔皈正。敢有惡逆﹐化作微塵。急急﹐敕到奉行。

步罡咒

吾是洞中太一眞﹐頭戴七星步四輸。手把龍劍巽上立﹐以離巡行直至坤。震兌艮宮須結界﹐此中不得藏妖氛。禹步魁罡向乾亥﹐迆邇天門謁帝君。再乘五色升天霞﹐眞形忿怒震天門。靑宮直入充生炁﹐駕出蒼龍入丙丁。大赫赤天三界焰﹐素精煞炁列刀兵。歸來再返屯乾位﹐躡步七星滅怪星。天符一下災星退﹐天戈一損乾坤淸﹐歸奏言功後聖君。唵嚤咒天魔﹐吽吽順帝攝。

請黑煞眞形符

敕符咒

北方玄天﹐杳杳神君﹐至破碎魔軍。應有妖星惡怪﹐攝付斗魁之下受死。唵吽吽﹐眾神稽首﹐急急奉行。

行持法

師曰﹕凡有彗星及一切妖星示怪﹐當拜《禳星章》﹐以析平安。次飛奏北極大帝﹐乞制妖星。然後建壇設醮﹐關點十一曜﹑南北二斗星燈。早朝具申狀﹐及將請黑煞大神﹐乃朔聖也。行用務在精虔。退朝誦《玉淸消災制魔經》。午時拜《禳星章》﹐存運與《斷瘟章》作用一同。退朝誦《度人經》。晚朝步罡﹐存爲斕聖周遊八方﹐行誅法也。蓋禳則兩無所傷﹐各各安妥。勝則必有一危﹐蓋非太上好生之化也﹐嗣教者合悟此。

禳火災法

師曰﹕五行四大之水火爲無情。凡欲制火﹐先運水徳﹐建壇設醮如式﹕早朝步水徳﹐制火罡﹐發水星符命﹐懸水徳玄旛符﹐道眾誦太陰玄冥咒。午朝敷露鎭火玄符﹑火神滅威符。晚朝拜《禳火章》﹐給符散鎭。

水星制火符命

太陰玄咒

太陰玄冥﹐一炁之精。純陰結化﹐陽明滅形。黑炁滿浩﹐赤光返陰。中有一神﹐黑身水庭。能滅火醜﹐先天之君。洪泉鼓波﹐甲申呈明。翻吼巨叫﹐龍咭沙神。海波四起﹐屠波義眞。天火絕炎﹐帝提乏神。千目散水﹐毒唇合驚。急急如太陰玄冥律令。

水徳旛

鎭火符號五斗陰華玄籙

此符用皂絹長一丈二尺﹐閨年添一寸﹐黃書﹐敷露洞案上﹐晚朝同符燒。

告火神滅威符

黑帝壬癸精﹐結混泩洺。謹召���﹐制伏炎熒神。乘駕天演水﹐克滅丙丁君。走遁急入地﹐四方皆純陰。急急如命﹐違者天刑。

年月

日吉時告下。

玄一制火玉符告下﹐

三炁熒惑宮王者云云。

給散鎭禳密諱

用黃紙墨書﹐給散禳解。

道場上壇三時禳火咒

北方壬精君﹐五炁玄龜凝。吹波鼓洪泉﹐散水凝堅冰。黑气混天地﹐陰光凝太淸。天一玄玄炁﹐泩洺混神。

溟涬開巨浸﹐蕩離逐陽精。四海天龍窟﹐八方盡陰精。天門敷森森﹐午位滅妖精。急急如北方玄水律令。

禳地震法

經云﹕天動地靜。蓋天運於上﹐地靜於下﹐此陰陽之常理也。若地得天象而震動者﹐是陰陽失序也。宜用此法﹐以禳此災。行持之法﹐先用建壇﹐設九壘皇君醮﹐仍用三界同壇。如法﹕先早朝﹐告神寧玉簡﹐焚於西南方。仍各具掌記﹐令道眾誦《赤書玉字》。午朝再誦《赤書玉字》﹐埋鎭坤地玉簡﹐至拜《地震章》散壇。

安鎭坤維大籙

五嶽鎭坤維

右此符書成簡﹐埋鎭坤地。

九皇鎭坤紫書玉籙

又號坤寧玉簡﹐同赤書玉字。

虛婁憩維﹐阿羅之妙。延由玄都﹐敷晶音曉。寂空幽玄﹐森蔚光元。梵光黎眞﹐九天坤元。無量劫塵﹐元麗空明。婆那��﹐龍羅鬼神。大梵行光﹐中黃元發。宅浮刀鎭﹐天會監仙。

禳日食法

師曰﹕日者﹐君之象﹐亦中國之象。太陽正中﹐照耀下土﹐使天下葵傾艸偃﹐尊仰天光。若日有食之﹐是以陽光失徳﹐則有災咎。宜用此法鎭禳﹐以祈福佑。建壇之法如式﹕早朝告九龍暘谷生光符﹐誦咒。午朝復拜《禳日食章》。晚朝誦丹天生光隱諱﹐如法。

九龍暘谷生光符

裸形赤足﹐急踏天門。鼓吹陰毒﹐來犯南陽。九龍騰雲﹐赤鳳翺翔。頃刻天淸﹐大千輝光。陰邪妖怪﹐滅影他方。唵烏輪神﹐天光洞陽。急急奉敕攝。

黃紙朱書前符﹐後告文用方函﹐如法題云﹕告下九陽宮。

丹天眞火隱諱

煥輝炳焰﹐煌煓烗焃。炯燭炑﹐﹐恍炎﹐裂熾焻烜。耀燁燈﹐炳煥。煬炎炑﹐唵。日神晶奉�吒攝。

禳蝗蝻法

師曰﹕蝗虫之災﹐乃冬雪不降﹐陰中

生妖﹐乘南方之火﹐生羽爲虫﹐故能克苗損稼﹐蓋虫之種子﹐觸處有之。一經雪炁﹐入地三尺。一年之內﹐三經雪炁﹐入地九尺。二年二丈。若一年無雪﹐出地三尺﹐邐迆三年雪不降﹐積蝗虫之災出矣。制禳之法﹐建壇設醮如式﹕早朝檄牒﹐主捕蝗神。次牒城隍司社﹐令生風吹。逐各連粘﹐符在前。午朝拜章如式。晚朝誦咒如法。南方朱雀焰云。

禳旱法

師曰﹕凡遇久旱﹐祈禱未應有﹐眞切至誠﹐廣爲一切發無量心﹐來投狀乞致雨者﹐乃可書符行用。先具奏三天門下﹑天師門下﹐及申三官江河海府去處﹑太山府﹑四瀆五湖龍君﹑名山洞府仙眞﹑風伯雨師等眾﹐及牒社令等神﹐然後步呈誦咒。三朝上壇如法﹕若雨沾足﹐更不投符。如未沾足﹐次用鐵板﹐長一尺二寸﹐闊二寸四分﹐書篆如法﹕

太上驅雨符

倒海鐵券致雨符

右用鐵券﹐闊二寸四分﹐長二尺四寸﹐朱書﹐用夾袋封﹐投龍洞。俟雨足﹐仍前收起。

三朝上壇口敕

太上老君﹐在九重天上﹐萬重深云之中﹐騎麒麟有敕﹐令下界大眞王喬馬怡之龍王﹐差出月直﹑曰直﹑時直三龍吏等行雨。急急如後聖老君律令敕。

此口敕乃太上金口敕祕云。

建壇用四直神設於四角

西南火光流精君。東南玉雷皓師君。

西北虛精太華君。東北洞陽幽靈君。

此四神乃天一之精﹐龍神之祖。

咒曰﹕

護明元妃素華金﹐天英斗魁玄靈神。太一元君統水兵﹐蓬萊使者都水庭。弱水瑩徹無纖凝﹐總攝海瀆翻四溟。四瞑之神天一精﹐太陽行水九坎墑。中有洞陽玄幽靈﹐玉雷皓師迅發聲。巨乘太華天馬程﹐流精玉光奔火鈴。黑雲靉靉海炁升﹐下澍百川雨如繩。敷寸之澤成滿盈﹐雨師元隸羅星。急急如律令。

三時上壇﹐以水灑之。

投鐵札符罡

祈晴散水法

師曰﹕祈晴之法﹐建壇設醮如常﹐但洞案前設日光炎帝﹑風伯大神二位。行遣如祈雨式﹐三朝誦咒﹐早朝發符命﹐午時催晴。

日光火輸符

此符用紅紙朱書﹐牒前申狀。並用此符。

三朝上壇口敕

太上老君﹐金口所敕﹐今日某時﹐仰天淸地白﹐日月照行。急急如後聖老君律令敕。

日生火輸咒

日中火光﹐天中陽精。大明朗耀﹐金光火明。日中太華髙陽明﹐魁星輔弼天元庭。玉輝大寶元中賓﹐猛獸天龍熒惑星。火光太一元君平﹐火光大聖金童君﹐太極大帝皓流金。急急如律令。

三五步罡法

師曰﹕步罡者﹐彊身活炁之法﹐安魂制魄之訣也。三五者﹐在道爲三炁﹐在天爲三天﹐在耀爲三光﹐在神爲三元﹐在人爲三魂也。五者﹑在道爲五老﹐在天爲五行﹐在曜爲五星﹐在人爲五臟。祖師曰﹕三炁爲三光之精﹐三光爲精神之主。五行爲五星之祖﹐五行乃害身之賊。故學者能修而登眞﹐使三光歸三炁﹐使五行歸五徳。三魂爲三光﹐五臟爲五炁﹐五炁復歸三炁﹐三炁再歸一炁﹐自然成眞也。故曰﹕人得以長生。不能修者﹐使三光爲三尸﹐三尸爲三途﹔五炁爲五行﹐五行爲五苦﹐是爲人八難也﹐此是謂三五也。罡者﹐綱也。布斗爲步﹐牽綱運紀﹐所以名剛也。又曰﹕剛者﹐陽也。步中自然之陽﹐以制陰魔﹐則斗魒之星乘光於大赤天﹐則名剛也。昔天師曰﹕北斗者﹐中斗也。中斗九星步變九靈步﹐是謂之星剛。故一象太極﹐二象天地﹐三象三光﹐四象四時﹐五象五行﹐六象六律﹐七象七星﹐八象八卦﹐九象九靈也。但九靈流傳旣久﹐不得其訣。今故立呈圖﹐以九靈祖罡爲之首。

此罡乃步法之祖也﹐禹步之宗也﹐返復步之﹐則無施不可。近世之此爲豁落斗者﹐蓋源流於此也。步法不鈴多繁﹐但心通九星﹐足躡九靈﹐身全九炁﹐自能通達也。故今世所得之歪多訛﹐今特簡而示不繁之妙也。

拜章破罡步虛法

超淩三界罡步虛法

出仙靈官將罡

朝天奏謁罡

制魔伏怪罡

三臺罡

已上諸罡﹐並諸法之祖﹐有步無咒﹐存心不存法o太平下教﹐再傳禹步﹐制五行修身伏魔罡。

無上玄元三天玉堂大法宗旨卷之二十五竟

無上玄元三天玉堂大法卷之二十九

祈眞度厄品第三十五

師曰﹕祈眞者﹐告鬥法也。斗爲天上喉舌之司﹐凡世人罪福﹑窮達﹑壽夭﹐莫不由之。故有上天譴責﹐下鬼訴誣﹐冢訟徵呼﹐先亡復連等事。有一於此﹐禍患隨之﹐輕則所患輕﹐重則所患亦重﹐若非行急告之法﹐易以感通﹐𨿽積香成山﹐爇煙彌世﹐則不能通達感格也。故格言有曰﹕己性如火﹐法猶硫黃﹐觸之則應。亦猶是也。鬥法𨿽甚多﹐小兆初階﹐未易區別。人冗志亂﹐曷能淸一也。今特以急告祕章﹐具於斯品﹐宜按行。以誠﹐則眞格天。兆凡朝斗祈眞﹐其權在擊陀二使﹐此二神專一點檢醮壇精潔。若不虔誠﹐此神奏報﹐上眞不降。又掌世人罪福﹑生死﹐專在九皇夫人﹑內妃﹑玉女應奏章。是此神通達﹐若不存降﹐則章奏不達﹐徒勞修設。又通進玄司﹐請降恩命﹐專在四直使者﹑九皇靈官﹑繡衣使者﹑通事舍人﹐若不存降﹐則眞誠不達﹐擎陀不降﹐則帝眞不知﹐徒費香花﹐不能照應。又兆﹐犯淫穢﹐食葷辛﹐心念不淸﹐身形不潔﹐𨿽召眞史﹐亦不降格﹐四司糾過﹐罪至不測﹐謹之。

兆朝斗﹐不得近屠宰﹑酒肆﹑哄市﹑淫室﹐當在虛堂﹑大宇﹑官觀最佳。不得犯觸﹐忌哭聲近。僧尼入壇﹐法師忽衝見僧尼﹑屍柩﹑雞犬貓﹑孝子白布衣人。如或在壇有之﹐並不降不應。

兆存運之時﹐不請炁﹐則眞不應。不服符﹐則身不靈。不存神﹐則眞不降。須在炁合神交﹐精通內感﹐倏忽昭格﹐如接語言。昔唐有水部郎中張說﹐居於霄水﹐生子九歲不能言。後禱張水部祠下﹐張水部乃張判官也。祭於卞山神﹐忽降言曰﹕汝生子時﹐有觸犯斗府﹐可急告之。蓋神昔事斗有祕法﹐甚簡﹐傳付張說﹐位至宰相。有祕法﹐埋句曲大峯之顚﹐今大教興行﹐此法出世﹐兆宜祕之。

先告斗﹐當用淨席四領﹐茅花結盤七枚﹐每一枚如楪大﹐淨茶七甌﹐棗湯七盞﹐油餅七楪﹐果七飣﹐香七鑪﹐燈七盞﹐面北祭之。時兆膝行﹐至每星七拜﹐密禱所告之事﹐以急奏狀﹐烈火焚香鑪中。次兆入室﹐存想心拜九拜﹐存五臟出五色炁﹐想成金橋接空界﹐見斗府七宮﹐皆金樓玉殿。良久﹐見繡衣使者引過橋﹐迆逞見紫雲路中﹐見九皇品官﹐朱表方心曲領﹐九梁冠﹐引兆登升﹐入本屬星殿奏事。但見金光﹐不可正視。兆奏事畢﹐才見紅光﹐便爲允奏﹐卽從舊路歸入妙門。良久﹐咽液﹐叩齒退。

化壇符

焚符誦咒﹐存地湧出玉局第一層。

咒曰﹕

淸淸靈靈﹐眞炁掃氛。空玄眞像﹐玉局一層。神炁接降﹐朝拜髙尊。

咒曰﹕

太虛無象﹐雲路淸平。二層玉壇﹐隨心化成。妖氛寂靜﹐人道安寧。

咒曰﹕

眞光欲降﹐玉局三層。空玄有象﹐眾妙之門。請仙仙至﹐降聖聖臨。誠心所感﹐斗極降靈。

右飛三符﹐存化玉壇三級﹐紫雲髙升﹐空中有金光接斗極。

次焚驅魔符

朱書飛去﹐大煞文﹐四維噀水﹐誦咒。

咒曰﹕

太上淸道﹐役使天兵。驅龍駕虎﹐擲火流鈴。雲路蕩滅﹐呈風鬼羣。眞火前戮﹐戈戟後刑。敢有不順﹐斬首屠形。鬼妖寂靜﹐迎降髙眞。

焚騰報符

煞文﹐朱書﹐飛二道﹐存擎陀降﹐復存擎陀升﹐次存擎陀下降﹐再拜。

咒曰﹕

天宇炁淸﹐護兆飛神。所祈得請﹐使兆通靈。二眞騰報﹐速遂願心。

存髙眞降世符

斗訣﹐飛七道﹐並朱書。然後焚急告狀。

咒曰﹕

玉帝賜臣﹐許臣祈眞。今日吉慶﹐心香上升。七眞來降﹐治病除精。降福消災﹐願保安寧。

師曰﹕凡世人疾苦患難﹐奚暇拜章奏表﹐蓋事急﹐所以行急告之法﹐當於簡易﹐求眞可也。法當用輕黃紙一尺二寸﹐髙六寸﹐細書兆銜位﹐具事由﹐不得。過一百字﹐並用朱書。寫畢﹐作八折﹐又作四折﹐用封角﹐只題云﹕小兆臣某謹奏謹封。差斗中直事功曹齋傳。焚烈火香鑪中﹐但令煙猛﹐勿令焰起﹐一面存拜﹐煙過收壇。

急奏狀式

依式書紀作﹐作折﹐折作四槢﹐烈火焚香鑪中﹐立有報應。

小兆臣某﹐今據某鄕貫某人﹐年月日時建生﹐見爲何事乞求帝眞﹐解釋冤仇﹐和順年命﹐使災厄速退﹐得賜平安。臣謹爲倉卒﹐上急告奏狀﹐上詣中天北

斗某星宮玉闕下﹐伏乞敕命﹐卽賜施行﹐立伺報應。臣俯伏壇前﹐恭俟玄旨。

師曰﹕此法乃張水部急告茅盤祭斗之法﹐簡古易行﹐不繁不陋﹐報應最捷與《禁典》中符命﹐似同而小異。兆可接行﹐不必貪多﹐後有緣法﹐則《禁典》終有所屬也。

無上玄元三天玉堂大法卷之二十九竟

無上玄元三天玉堂大法卷之二十七

升降二景品

師曰﹕玉堂以髙奔日月爲宗祖﹐相推以及人﹐可以治病除邪。養之﹐自己可以通眞致仙。故髙奔之法未易行﹐必進品方能存受。夫升者﹐奔之義也。降者﹐及人﹑及己之義也。夫天地以日月爲晝夜﹐凡陰陽寒暑莫不由之變化。故動天地﹐感鬼神﹐莫先乎此。

旦望服日月法

兆於月朔日初出時﹐東向平坐﹐存日光在自己面前﹐相去九尺。口有九芒﹐內有五色光炁下注兆口中﹐入五臟﹐透明如赤日。

咒曰﹕

唵縛日囉軍奴利婆訶。日中五帝﹐眞炁速降。穿腹入髒﹐炁沖炁壯。

卽吸炁九口﹐九咽﹐覺腹內暖。如此三度爲之。行及一年﹐炁壯神旺﹐行符咒水﹐報應自然。兆於月望月初出時﹐東向平坐﹐存月光在自己面前﹐相去九尺。月有十芒﹐內有五色光炁下注兆口中﹐入五臟透明如月圓。

咒曰﹕

唵縛月囉�囉娑訶。月中皇君﹐五眞夫人。眞炁下臨﹐穿兆身庭。保仙長存﹐萬年不傾。

卽吸炁九口﹐九咽﹐覺腹內暖。如此三度爲之。行及一年﹐炁淸體靈﹐治病伐祟﹐報應自然。

外奔二景法

兆於靜夜入室靜坐﹐絕思去念﹐存心中出赤炁結云輿﹐己身登輿冉冉直上日宮﹐見日中帝君賜兆太陽育眞之符﹐服之﹐同帝君降泥丸中﹐良久忘形。叩齒咽津退。

兆行奔日畢﹐復如前存思腎中出白炁﹐自頂出結云輿﹐己身登輿冉冉直上月宮﹐見月中皇夫人賜兆太陰育眞之符﹐服之﹐同皇夫人降泥丸中﹐良久忘形。叩齒咽津退。此二景之道﹐每日乘暇入室﹐勤而行之﹐久久有常﹐奇妙異應﹐不可具述。

書符灌筆法

兆凡欲書三光符﹐先當默誦日君咒滿一千二百徧。月君咒亦如之。

次搯日君訣﹐存日在面前﹐有五色炁自日中出﹐灌筆中。咒十二徧﹐吸十二炁入筆。

咒曰﹕

太陽眞光﹐陽火九芒。下注筆鋒﹐書符轉章。長生久視﹐辟除不祥。

次搯月君訣﹐存月在面前﹐有五色自月中出﹐灌入筆中。咒十二徧﹐吸十二炁入筆。

咒曰﹕

太陰眞明﹐眞水蕩形。眞光入筆﹐灌注符眞。逐穢除邪﹐保神護身。

行畢﹐然後任意書符。若書三光符﹐更搯罡第二指之左。念咒﹕

唵喗噠哩娑訶。三十六徧﹐逐徧吸炁吹筆﹐然後書符。

存升日月畢回壇﹐服太陽太陰育眞二符訣。

太陽育眞符

太陽育眞符﹐用輕黃紙朱書﹐燒入棗湯內服之。服時念。

太陰育眞符

太陰育眞符﹐用輕黃紙墨書﹐燒入棗湯內服之。服時念。

驅除制伏品

師曰﹕下元甲子生人﹐福薄徳寡﹐吉慶避之﹐獨於鬼魔妖厲易於侵淩﹐因而殃注延及門族﹐或自逢其醜怪﹐罹夭枉。故太上示驅除之令﹐立制伏之法﹐使魔無干犯﹐人躋壽康﹐豈不美歟。然教法一出﹐流傳歲久﹐道聽塗說﹐隱眞出僞﹐破裂正法﹐以致用之不靈﹐驅之不應。殘文斷策﹐玄妙無傳﹐其在奉法傳度之輩也。故今此初階﹐本非立等殊符度緣。世人浮好﹐有始無終﹐輕賤祕文﹐類同兒嬉﹐因立初階﹐以覘其受道之資質。爾若其果能專志﹐則傳正宗﹐嗣大教﹐實從玆始﹐可不謹歟。

師曰﹕今立初階驅除制伏之品﹐非謂有所隱於此而不備於彼也。此品乃以師旨所傳﹐最易行﹐最易應者。在是﹐當思遇之不易﹐行之亦難也。其中祕妙﹐有禁典所未載者﹐今先錄之﹐以示初學也﹐宜鑑之。

師曰﹕鬼气盛行江南﹐百粵之地爲最多﹐蓋尙鬼信邪之俗﹐因而自作不靖﹐引惹妖邪﹐憑淩作怪。頑俗不知其害己也﹐故多信向﹐被其毒者﹐反謟事而不悟。所謂鬼炁縱橫﹐上干雲霄炁﹐腥焰觸犯天地。天眞怒而不降﹐魔試喜於獨勝﹐故世上私家香火﹑廟宇寺觀﹐居多假托之鬼神﹐不有大法主嗣行正教﹐其妖孽豈易蕩除也。

師訓初階之小兆曰﹕凡治祟﹐治大祟﹐當憫小祟。何謂大祟﹖神廟之羣黨﹐山林之倚附﹐寺觀之借祠﹐皆其大祟也﹐其祟根連千里﹐穴通四方﹐枉害良民﹐死入其黨。積之歲月﹐彊魂橫魄﹐觸處占據﹐希求血祀﹐散毒害民﹐無日無之。故治其一祟﹐則羣祟爭。羣索失利就戮﹐則四方千里響應﹐竭其徒﹐傾其黨﹐以戰正法﹐小兆若有一毫退念﹐則羣妖得計﹐正法不行﹐人被其毒矣。哀哉。所謂小祟﹐特幽魂爾﹐可憫其沈滯﹐當令托化。若易於治小祟﹐難於治大祟﹐失太上立法之初意矣。

治大祟羣黨就一平符

玉淸上帝上淸大帝太淸大帝玉皇上帝上極無上大羅玉淸上元將軍中元將軍下元將軍捉縛斬煞一切無道鬼神上臺虛精中臺六淳下臺曲生臺星到處大賜威靈八煞將軍四煞神君煞鬼天丁斬煞一切無道凶惡鬼神開天門閉地戶畱人門塞鬼路左天罡右河魁斬妖鬼轟雷霆二十八宿平天將軍平地將軍領天兵收鬼神滅魔精

敕符咒

上帝頒符﹐天令威嚴。天蓬黑煞﹐玄武鎭天。統領天兵﹐丁甲後先。火陣四布﹐雷風轟喧。搜空檢地﹐翻倒山川。敢有逆鬼﹐衝犯吾前。罡火焚蕩﹐擲火飛煙。寸斬不赦﹐永鎭幽泉。上帝敕命﹐風火急傳。吾奉北極紫微大帝敕。

右符﹐存北極大帝在頭上﹐四聖列旁﹐四空黑雲﹐戈甲紛紜。兆面奉北帝付此符﹐吞入口﹐火光四迸﹐雷聲喧轟﹐便開目書符﹐用全幅黃紙﹐研朱面北書之。此符上帝極刑﹐可以鎭貼宅庭﹐則四維鬼神出界九里。若焚於怪地﹐天將行威掃蕩﹐地界方三十里寂靜。書符時志誠﹐當入室默奏坐定﹐然後書之。大煞文﹐北炁。

三官總治搜邪符

上元天官斬神中元地官斬鬼下元水官斬精三元麒麟使者中左靑龍孟章右白虎監兵前朱雀靈光後玄武執明天罡大聖勾陳黃庭子午卯酉中雷公猛吏辛漢臣身駕萬丈螣蛇口吐火光萬里燒煞天下一十五種斷頭落足不正爲禍鬼神攝付魁罡之下無動無作午急攝將鄭子信急縛將管忠信急捉將毛當信午斷頭瀝血將劉炎提頭瀝血將劉忠提頭副將章自明煞五方縛鬼傳送大將軍李信之煞大力天丁捉鬼將崔舒宣大力天丁縛鬼將盧機權大力天丁枷鬼將鄧陽光大力天丁考鬼將竇行文子午卯酉火鈴風急天地通赤內有三烏飛騰赫奕燒鬼爲灰煉鬼爲汁天火地火三昧眞火速將朱陵攝煞午奉玉皇上帝勅火急斬鬼奉北極大帝勅火急斬鬼煞子午斗

右符謂之三官十八將報應符﹐應有一切凶惡鬼神戀體顚狂﹐及作諸妖異﹐侵害生人者﹐宜書此符﹐用金錢甲馬﹐於中夜焚於中庭。及書此符﹐與患人燻煙牀帳﹑房室﹐及焚化爲灰燼。在志誠行此﹐大有異報也。

治邪蠱吞魔食鬼符

上淸北極紫微大帝天蓬都元帥三十六大將並降符中煞一切無道鬼神急急奉北極上帝敕﹝上面﹞上方吞魔食鬼大將軍鍾鑑﹝下面﹞下方吞魔食鬼大將軍胥光浮左日右月照敗妖魔開天門閉地戶畱人門塞鬼路�������吞魔食鬼倉牙利鋒天蓬咒塗天煞神君地煞神君年煞神君月煞神君日煞神君時煞神君煞卻一切無道鬼邪天不容地不載急急五方凶惡之鬼吞啖滅蹤除形

右符北帝訣﹐望斗罡書之。此符可服﹐則身中鬼魔盡吞啖消滅。若鎭貼﹐則鬼魔見而吞食無餘。此符乃天蓬大威徳吞魔食鬼之法也。

無上玄元三天玉堂大法卷之二十七竟

無上玄元三天玉堂大法

經名﹕無上玄元三天玉堂大法。宋路時中編。三十卷。底本出處﹕《正統道藏》洞眞部方法類。

無上玄元三天玉堂大法

經名﹕無上玄元三天玉堂大法。宋路時中編。三十卷。底本出處﹕《正統道藏》洞眞部方法類。

無上玄元三天玉堂大法

經名﹕無上玄元三天玉堂大法。宋路時中編。三十卷。底本出處﹕《正統道藏》洞眞部方法類。

無上玄元三天玉堂大法卷之三十

壇頂威儀品

東方七宿玉符羽章

依星捨列燈﹐布壇中級之東岸。

咒曰﹕

角箕七宿﹐炁貫靑天。生育仁功﹐造化大全。輔我飛升﹐上朝太元。

南方七宿玉符羽章

咒曰

南天井軫﹐熇炎之靈。長育離明﹐煥赫朱陵。鼓舞生炁﹐暢我陽神。

西方七宿玉符羽章

咒曰﹕

奎參七宿﹐聲應淸商。皓炁回環﹐劍刃光芒。化育萬寶﹐統攝羣靈。

北方七宿玉符羽章

咒曰﹕

斗壁之精﹐壬癸精英。炁玄光透﹐下徹泉溟。五炁靈君﹐上屬統臨。

已上各依方位﹐列燈於壇之中級南﹑西﹑北岸。

日宮玉符羽章

咒曰﹕

烜赫朱龍﹐駕乘火輪。九芒紫霧﹐下開重陰。煉成火膏﹐升入離明。

月宮玉符羽章

日月二燈﹐列壇之上級東﹑西岸。

咒曰﹕

金光散彩﹐光耀圓明。玉兔胎圓﹐育我元神。淸泠一滴﹐蕩凡濯塵。

斗魁玉符羽章

咒曰﹕

天機旋轉﹐以成玄功。上有七眞﹐輝煌昊穹。循環晝夜﹐運行不窮。

南辰玉符羽章

南北二斗燈﹐列於壇之上級前後岸。

咒曰﹕

六司炳耀﹐上鎭丹天。生炁自然﹐靄和靈煙。煉我魂兮﹐以成上仙。

東嶽靑帝玉符羽章

咒曰﹕

東靑之炁﹐下結靈山。中有丈人﹐環列仙官。生炁盤盤﹐衛眞玄壇。

南嶽赤帝玉符羽章

咒曰﹕

丹明眞火﹐運降南方。屹崒玄山﹐通我心關。陽和一布﹐陰穢潛藏。

西嶽白帝玉符羽章

咒曰﹕

素靈沆碭﹐山勢嵯峨。金光號令﹐白帝玄歌。炁入自然﹐妙合沖和。

北

咒曰﹕

陰靈玄嶽﹐五炁下通。上應炁天﹐水炁溟蒙。飛玄水帝﹐上朝玉容。

中玉黃帝玉符羽章

咒曰﹕

於負二中天巨鎭﹐通我黃庭。斡旋元化﹐總制萬靈。神遊來下﹐衛神納眞。

東海玉符羽章

咒曰﹕

蒼波皓渺﹐境接扶桑。鐵脊虯龍﹐威雄四張。稽首玄壇﹐嘯歌洞章。

南海玉符羽章

咒曰﹕

羣洋雪浪﹐上與天通。下有玄虯﹐赤焰神龍。介族幽靈﹐上朝帝宮。

西海玉符羽章

咒曰﹕

西沙鼓浪﹐混混蒼溟。下有幽鱗﹐蒸云吐陰。部領陰宮﹐面朝玉庭。

北海玉符羽章

咒曰﹕

玄天五炁﹐水府之精。湧泛洪波﹐炁帝尊靈。蒼鱗執圭﹐神朝玉京。

江瀆玉符羽章

咒曰﹕

天源混混﹐下導靈江。水帝之司﹐神龍分鄕。羽衣玉佩﹐振袂朝陽。

河瀆玉符羽章

咒曰﹕

九河眞振﹐上接昆侖。鳥母羣飛﹐會集龍門。水伯稽首﹐上朝玉尊。

淮瀆水神玉符羽章

咒曰﹕

淮流精激﹐源號靈川。下有神君﹐居於洞淵。桐相眞人﹐掌此仙源。五嶽四瀆﹐依位列燈﹐布於壇之下級四岸。

濟瀆玉符羽章

咒曰﹕

滔滔濟水﹐原出天河。中有陰宮﹐吼以靈鼉。元君羽衣﹐步響瓊坷。

師曰﹕玄壇威儀畢備﹐則內生敬畏﹐外景尊崇﹐所以邪念不起﹐眞念常存。然則下學之士﹐藉此可以通髙眞﹐達幽靈﹐豈小補哉。

壇式並紅旛

東方鎭天靑靈玉符

咒曰﹕

空碧煉眞炁﹐融融結胎嬰。混秀玉光輝﹐九炁回陽精。森然郁長樁﹐翠柯散淸陰。上通郁儀府﹐髙奔赤火輪。

右握卯訣﹐思東方九靑之炁盤旋﹐勃勃入壇。叩齒九通﹐咽津九過。肝中靑衣九人﹐自左耳出。

南方鎭天丹靈玉符

咒曰﹕

云房唱玄歌﹐赤炁散離明。朱雀吐炎霧﹐赤帝焰熒熒。垣赫三炁備﹐重陰忽開明。上有朱陵府﹐煉形歸一眞。

右握午訣﹐思南方三赤之炁盤旋﹐勃勃入壇。叩齒三通﹐咽津三過。心中赤衣三人﹐自左鼻出。

西方鎭天皓靈玉符

咒曰﹕

流鈴雙劍嗚﹐金聲振天庭。皓素凝玄象﹐虎嘯吸晶明。上有淸英鄕﹐玉樓商炁淸。結玉輝長夜﹐圓明開八溟。

右握酉訣﹐思西方七素之炁盤旋﹐勃勃入壇。叩齒七通﹐咽津七過。肺中白衣七人﹐自右耳出。

北方鎭天郁靈玉符

咒曰﹕

洪波鼓蒼溟﹐玄天激淸泠。炁帝稽首歌﹐瓊聲入杳冥。丹元一炁備﹐內有玉容嬰。返胎朝上闕﹐淸號圓玉輸。

右握子訣﹐思北方玄一之無盤旋﹐勃勃入壇。叩齒五次﹐咽津五過。腎中炁衣五人﹐自右鼻出。

中央黃靈鎭天玉符

咒曰﹕

黃雲靄靈根﹐五帝朝上門。炁炁歸丹碧﹐洞空煉仙魂。中圭鎭八極﹐坐有黃庭尊。玉章朗然誦﹐飛羽乘華軒。

右握中文﹐思中黃一之炁盤旋﹐勃勃入壇。叩齒十二過。脾中黃衣十二人﹐自頂出。

師曰﹕此五方�鎭天玉篆羽章﹐上可以安寧國家﹐扶持休運﹐下可以修持性命﹐逐怪除邪﹐濟死度生﹐無不資用。是乃五帝內音﹐非世之常辭也。

叩齒統說

三叩﹐存三應玉境。毛髮森集﹐陽光迸起﹐徹應四方。是謂通眞之妙也。

師曰﹕叩齒者﹐集身中之陽神也﹐然亦所用各異。凡祈眞叩聖﹐通天感地﹐則謂之嗚法鼓。法鼓乃當門四齒﹐合下共八齒。三叩﹐共二十四通。所謂左齒﹐則名金鐘﹔右齒﹐則名玉磬。當知其妙。吾身無疾﹐是謂眞人。叩鳴法鼓﹐集我陽神。上通玉闕﹐朝奉髙尊。萬魔束首﹐永得長生。

捲簾玉階朝天眞符

玉淸訣﹐引天門炁。拂開簾前﹐存太虛混沌﹐無敕可見。次用第二符。

咒曰﹕

道妙無形﹐天寂無聲。散之不失﹐聚之弗成。杳冥有像﹐恍惚眞精。結爲瑞相﹐卽像成眞。願開玉戶﹐拜謁髙尊。急急如眞科律令。

玉京空玄見相玉符

玉淸訣﹐思虛無世界太空如瑩玉﹐無遠近髙下﹐爲一色。於其中﹐有點明光﹐如黍米大﹐表裹瑩徹。存元始上帝在中﹐卽用第三符。

咒曰﹕

太初之炁﹐無爲自然。虛元有像﹐懸自空玄。包含萬有﹐養化神仙。視而不見﹐聽之莫傳。後先莫辧﹐玄之有玄。願開靈造﹐親拜玄元。急急如眞科律令。

朝元自然祕符

玉淸訣﹐存簾前實珠口﹐引道眾化諸眞俱入。良久﹐但見金色世界﹐不見其他。

咒曰﹕

寶幃已開﹐玉相光回。入寶珠中﹐聽法徘徊。神心澄濟﹐福慧俱來。保我飛仙﹐上升玉臺。急急如眞科律令。

鐘磬召和祕法

師曰﹕鐘陽聲﹐磬陰聲。凡壇陛成﹐則擊金鐘﹑玉磬以召和。非特召和﹐乃集陰神陽靈交合其炁。故金鐘叩二十五下者﹐法天也﹐天之數二十有五。玉磬叩三十下﹐法地也﹐地之數三十。又陰陽欲其交合也﹐故鐘﹑磬交叩三十六下﹐一陰一陽共七十二﹐以接七十二候也。然則陽極則陰生﹐陰極則陽生﹐故剝復相更﹐否泰相代。陰不能全陰﹐故返其陽聲﹐則玉磬叩以九下。九﹐乾數﹐陽也。陽不能全場﹐故返其陰聲﹐則金鐘叩以六下。六﹐坤數﹐陰也。

呼陰神玉符

咒曰﹕

元始一炁﹐默運元精。諧音協律﹐激濁揚淸。幽寥妙炁﹐妙炁初凝。盤旋空洞﹐天中之音。聚精降炁﹐運出眞聲。陰聲交奏﹐召集萬靈。

召陽神玉符

金鐘一叩﹐一啄左齒。玉磬一叩﹐則一啄右齒。存身中左右二炁交合﹐彌滿玄壇。

咒曰﹕

靜中生動﹐返陰生陽。太音入妙﹐空谷遊揚。聲應气求﹐交合宮商。聲聲相應﹐運化玄壇。激陽之聲﹐合天之剛。陽神交合﹐眞气混康。

三日九朝

《步虛經》云﹕髙仙大聖﹐一日三朝玉京山﹐奉齋行道﹐飛行虛空。所以下土朝眞之儀﹐必仿於此。夫一生二﹐二生三﹐故取一日三朝也。三復生九﹐故三日九朝也。法當﹐早朝﹐則思上丹田之陽神﹐朝元尊於泥丸。午朝﹐則思中丹田之陽神﹐朝於絳宮。晚朝﹐則思下丹田之陽神﹐朝於丹田﹐復從本處乘炁而出。早則乘泥丸之靑炁朝元始﹐午則乘心中之黃炁朝道君﹐晚則乘腎中之白黑朝老君﹐使內炁以合外炁﹐外神以符內神﹐則一瞬之間﹐報應如響矣。

一日淸旦行道衛靈咒

混洞玄章﹐逐陰生陽。赤景上照﹐金房昭彰。玄壇朗朗﹐天門咸張。眞仙降現﹐魔試潛藏。回光玉戶﹐煉養神王。九炁已備﹐飛升玉堂。

一日臨午行道衛靈咒

金輪大赤﹐光耀紫微。帝君降令﹐摧毀魔蜚。三天降光﹐六洞辟非。三部安逸﹐九門無虧。純陽赫奕﹐諸仙歸依。上奔火府﹐朝修郁儀。

一日落景行道衛靈咒

霄映梵炁﹐彌羅九淸。停停圓照﹐照徹壇庭。香雲結秀﹐慧燭光明。九幽開晦﹐業道長春。玉光焜耀﹐瓊房開扉。金光不夜﹐與仙同升。

二日淸旦行道衛靈咒

淸景髙輝﹐陰幽盡披。洞虛暘谷﹐眞仙髙飛。火雲已迸﹐金輪不遲。攝炁混合﹐光滿羽衣。扶桑啟運﹐靑陽交馳。朝拜大赤﹐服煉玄微。

二日臨午行道衛靈咒

烜赫朱神﹐上朝玉京。八門守衛﹐六天散陰。天光齊景﹐地府澄淸。赤符內運﹐黑醜潛形。天丁威猛﹐摧擊魔精。屍邪亡墜﹐永保仙齡。

二日落景行道衛靈咒

淨明眞景﹐明星羅天。眞仙乘駕﹐上聖臨軒。云結香篆﹐寶蓋眞田。玉淸神母﹐賜悟玄玄。天地交泰﹐萬劫綿綿。混一造化﹐飛升玉軒。

三日淸日一行道衛靈咒

東華啟輝﹐至眞回車。洞陽照耀﹐光徹云衣。上謁玉境﹐通眞悟微。徘徊梵炁﹐服煉金泥。神陽列備﹐淸明四施。周天劫運﹐永保無虧。

三日臨午行道衛靈咒

中景赤輪﹐天神上眞。鎭塞鬼路﹐妖魔不侵。五陽返六﹐一陰散形。玄宮安泰﹐三景澄淸。煉就剛體﹐保合大明。力研克禍﹐與天合神。

三日落景行道衛靈咒

玄虛內景﹐天地齊並。陰陽已濟﹐刑思相成。髙輝皎素﹐照我天庭。玉眞齊降﹐玄房開明。飲服黃气﹐保道證眞。五炁同會﹐三官澄淸。

發鑪出官淸旦

召出臣身中三五功曹﹑左右官使者﹑侍香金童﹑傳言散花玉女﹑五帝直符﹑直日香官﹐各三十六人出。

臨午

召出臣身中洞明功曹﹑上神仙靈﹑三炁陽神﹑三五正一飛龍騎吏﹑混合玉女﹑日直香官﹐各八十一人出。

落景

召出臣身中三官神仙﹑九戶眞人﹑玉光金色神童﹑寶光玉女﹑丹房聖眾﹐各六十四人出。

建壇

召出臣身中三五功曹﹑九陽成身仙吏﹑九炁靈童﹑八門神仙符吏﹑三炁正神﹑直日香官﹐各二十四人出。

淨穢九鳳符

北帝訣﹐思九鳳在頭﹐七星前指﹐然後噀水。

咒曰﹕

謹請北斗七星之精﹐降此水中。百穢之鬼﹐速去萬里﹐不去者斬付西方白童子。唵縛哩唵縛哩喗奴利哆鳩羅羯吒娑訶。

九鳳破穢圖

淨身符

咒曰﹕

穢炁已消盡﹐三關混混淸。金樓照玉室﹐髙結玄元君。二十四眞具﹐形神升杳冥。急急如眞科律令。

淨心符

咒曰﹕

赤宮主神炁﹐梵炁逐光飛。煉就眞人捨﹐塵勞無所思。靜朝玄上闕﹐甘露凝瓊酥。急急如眞科律令。

淨口符

咒曰﹕

華景天輝照﹐瓊房玉液通。重樓連十二﹐玉乳進泉宮。濯蕩屍塵穢﹐法鼓和金鐘。急急如眞科律令。

淨鬼符

咒曰﹕

陰散陽復來﹐玄關玉戶開。彭屍化灰燼﹐午夜擊天雷。火光迸天門﹐眞人靈駕回。急急如眞科律令。

合神符

咒曰﹕

眞陽守神捨﹐炁返成天眞。屍邪自亡墜﹐藏身入圓明。靈炁混一元﹐三神朝上京。上有光明宮﹐往來道自成。急急如眞科律令。

三炁三寶牌

師曰﹕凡入戶燒香﹐常時﹐早晚先在戶外叩齒十二通﹐先進右足﹐存功曹使者四人徘衣大袖。又存玉女四人﹑龍虎君二人。又存滿天靑黃白

三色雲炁。次存五色騰姻。一如朝謁之儀也。

無上玄元三天玉堂大法卷之三十竟

