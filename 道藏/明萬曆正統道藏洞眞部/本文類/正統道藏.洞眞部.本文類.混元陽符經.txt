混元陽符經

經名﹕混元陽符經。一篇。不著撰人﹐疑出於六朝。底本出處﹕《正統道藏》洞眞部本文類。

混元陽符經

晦迹之功﹐影響不眞。淸淸之炁﹐朴朴昏蒙。滚符流影﹐寂截判魂。含華歷運﹐炁聚或奔。焊焊火盛﹐無底無輪。騫暮靈晃﹐輝黑精魂。血灌五體﹐神符火君。腦灌華液﹐胎髙輔眞。邊闕不動﹐神燥命門。瞰呼風雨﹐茫茫不作﹐類類守根。三變一定﹐九變極神。一初載日﹐二象月分。淸靈合委﹐屐脫勵眞。潛心在志﹐遁迹幽門。

格乎跳翳﹐盜禹轟輸。帝運歷紀﹐﹟陽符爲心。萬泰變業﹐劫劫長存。

混元陽符經竟

