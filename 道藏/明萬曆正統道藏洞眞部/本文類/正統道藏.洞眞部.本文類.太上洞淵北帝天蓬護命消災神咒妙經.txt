太上洞淵北帝天蓬護命消災神咒妙經

經名﹕太上洞淵北帝天蓬護命消災神咒妙經。撰人不詳。四經同捲。底本出處﹕《正統道減》洞眞部本文類。

太上洞淵北帝天蓬護命消災神咒妙經

元始天尊在香林園內﹐與諸天童子說法演戒。旣畢﹐時於座中有一童子﹐名日廣善。越班而出﹐前進作禮﹐上白天尊﹕今日侍座﹐得聞明眞科律二十四條﹐善惡因綠受報之因。大眾懼喜﹐各生贊嘆。證無上乘﹐更無餘滯。又蒙開示罪緣﹐拔度齋法﹐救濟幽魂長夜之苦﹐上升福堂﹐衣食自然。其法弘普﹐死者咸賴。然今見世及來生男女﹐未見經誡。或气力薄弱﹐不堪受持。復無捍難﹐多爲世問眾邪惡鬼橫來侵害﹐夭折壽命﹐不終天年。

天尊旣開大慈之化﹐生死俱濟﹐存亡荷恩。惟願哀憐﹐更示來生男女防身護命之法。令得免離見世三災九橫﹐五瘟七疰﹐疾病毒气﹐眾邪魍魎﹐諸厄之難。令其性命﹐無有中傷。如蒙哀湣﹐仰荷聖恩。於是﹐天尊歡喜﹐答曰﹕善哉﹐善哉。子之所請﹐亦爲至要。吾湣一切眾生﹐如母念子。今當爲說﹐汝等諦聽﹐堅持勿忘。爾時﹐大眾忻喜﹐一切聽受。

天尊曰﹕往昔過去﹐人民淳朴﹐無有惡心。任命短長﹐終其天壽﹐無有夭枉﹐鬼不橫傷。但今來時代澆薄﹐人心破壞﹐更相疑惑。互爲彼此﹐不信正法﹐惟有邪行。背眞向僞﹐不正於道。違天逆地﹐攻根伐本。不忠不孝﹐無慈湣心。欺誘萬民﹐酷虐百姓。殺戮眾生﹐殘害物命。結諸冤對﹐無量無邊。致使今生男女﹐動見患難。或爲劫賊之所傷害。或爲惡鬼之所加害。或官私口舌﹐無故滅身。或蛇虺虎狼﹑百虫毒螫之所害傷。或官厄之災﹐無故橫生﹐閉在牢獄﹐鞭杖屠刑。或復家遭瘟疾﹐身染毒气﹐大小疾病﹐人口死亡﹐六親斷絕﹐骨肉離散。諸餘此等﹐蓋緣三天炁絕﹐六天炁行。人鬼不分﹐邪正未別。所以有幽囚之气﹐慘怛之气﹐邪魅之气﹐妖淫之气﹐妄侵生人﹐傳成疫癘。於是﹐幽囚之气﹐自一而生﹐從北而起。一以生二﹐慘怛相仍。二以生三﹐邪魅功伐。腎衰心耗﹐肺絕肝枯。黃雲不凝﹐黑白相背。六天邪魔﹐故來侵害。八部鬼神﹐妄來絕滅。欲得開度﹐當知六天門名﹐持天蓬大咒。正心定念﹐微妙思惟。見諸大神﹐始絕故气。身安神泰﹐自此而生。門戶興隆﹐自此而致。於是﹐玉音振發﹐顯說六天宮名。

第一宮名﹐休明總靈洞天宮。第二宮名﹐元司重正宗靈天官。第三宮名﹐統仙升靈希搜天宮。第四宮名﹐正眞邵靈搜司天官。第五宮名﹐雲樓玉紀明元天宮。第六宮名﹐崇靈赤映云曲天官。如是天宮﹐在北方壬癸之山﹐羅酆之境。北陰神君﹐總統其上。旁列宮室﹐鬼神所司。內奉六天陰陽綱紀﹐外制六天羅鄧幽境。賞功罰罪﹐無失毫分。一念正眞﹐六宮善開。一念邪欲﹐六宮惡開。𨿽是邪气流行﹐亦自人心所召。斬滅惡根﹐當須靜心。持念六天門名﹐北向稽首﹐神靈欽從﹐不敢肆害。爾時﹐廣善童子與諸大眾﹐聞是說已﹐心大懼喜。再進作禮﹐上白天尊﹕臣等靜悟道緣﹐已經累劫。但知奉行道念﹐收斂一心﹐下觀人間。每念癘疫﹐苦害生人。顚倒沈迷﹐無有解脫。𨿽切哀湣﹐不知有如是因緣﹐如是厲气﹐肆毒世間。今蒙開諭﹐曠劫未聞。生世種親﹐知有持守﹐知有皈向。無邊利益﹐仰戴元恩。六天宮名﹐已銘金簡。天蓬大咒﹐靜念聽受。爾時﹐天尊瓊顏﹐妙感眞念﹐遐張善哉。廣善大咒因緣﹐禁戒甚重。吾今相付﹐實因湣念下方﹐開度羣品。若吾金口敷演﹐天地震肅﹐神靈拜迎﹐玉律自新﹐人天當慶。於是左顧﹐勅左元眞人於大有之庭﹐啟紫陽云錦之笈﹐出是大咒﹐宣付法眾。廣善童子得受大咒﹐心生踴躍﹐卽於座中廣聲誦詠﹐咒曰﹕天蓬天蓬﹐九元煞童。五丁都司﹐髙刁北公。七政八靈﹐太上浩凶。長顱巨獸﹐手把帝鍾。素梟三神﹐嚴駕夔龍。威劍神王﹐斬邪滅蹤。紫炁乘天﹐丹霞赫衝。吞魔食鬼﹐橫身飲風。蒼舌綠齒﹐四目老翁。天丁力士﹐威南禦凶。天騶激戾﹐威北銜鋒。三十萬兵﹐衛我九重。劈屍千里﹐掃卻不祥。敢有小鬼﹐欲來見狀。鐝天大斧﹐斬鬼五形。炎帝烈血﹐北帝然骨。四明破骸﹐天猷滅類。神刀一下﹐萬鬼自潰。急急如北帝明威口勅律

令。

誦咒旣已﹐大眾方切﹐贊嘆夙緣﹐慶幸得遇隱名。俄頃之問﹐東方有諸大神﹐雲霞散彩﹐乘空步虛。或持旌節﹐或執戈矛﹐或踏八卦神龜﹐或持三天火印。龍虎翊衛﹐鐘鼓交嗚﹐流光輝煥﹐徑詣道場。作諸法音﹐振響空界﹐旋繞道前﹐再拜懇請﹕臣等昧道淸虛﹐稟生震地﹐陽剛受任﹐純精結形﹐名號天蓬。上輔玉帝﹐分司梵境。下臨泉淵﹐整隊元皇。總制六天﹐惟以誠毒爲專。何緣今日﹐紅光滿空﹐照耀廣宇﹐飛揚隱字﹐下及小臣所部之域。臣等驚怖﹐未省所因。是以尋光上詣﹐願求開釋。

天尊肯首﹐趨徐而答﹕善哉大將﹐陰陽結气﹐男女媾精。有生道﹐有死道﹐有人道﹐有鬼道。生則成人﹐死則成鬼。生死殊途﹐性理惟一。蓋因造作﹐報應不同。吾與諸天童子﹐演說威禁科要﹐論次生死因緣。見諸世間﹐六天浸毒﹐邪气流行。正道不生﹐邪念永結。淪沈苦海﹐流浪愛河。一神所虧﹐百邪侵克。五神顚倒﹐三宮閉塞。五帝不遊﹐塵埃靈宅。肌肉不生﹐魂神考責。疾病纏綿﹐痛毒難忍。是可悲哀﹐推心憫惻。惟汝諸神﹐輔衛北帝。威能伏眾﹐威能蕩邪。立地安天﹐有大功徳。是以泄萬劫之禁﹐宣付眞諱。告諸童子﹐流傳世間﹐永令持誦。假汝威徳﹐下降棄賢。降伏眾魔﹐消蕩祆凶﹐掃諸穢毒﹐保令淸肅。汝今部從﹐旣到道場﹐更當付囑﹐世間男女。淫欲纏縛﹐殺害拘囚。妄想貪生﹐愛惡自賊。殊不知﹐妄從眞出﹐眞自妄移。一妄旣生﹐萬祆縱孽。吾今委付﹐汝當分別﹐攝邪歸正﹐用正降邪。凡諸世間﹐若有善男子善女人﹐遭陽九百六之災﹐三衰八難九橫五苦之厄。精邪毒气﹐疫癘屯殃。誦大神咒﹐汝當尋聲赴感﹐救度衰危﹐使致康寧﹐保終天年﹐輔道行化。是時﹑廣善童子﹐仰聞天尊﹐付囑至重。卽於座中再拜而起﹐敷白四眾﹕天蓬大將﹐親奉慈顏﹐神念敷陳﹐威徳廣備。有是神力﹐能度眾生。我等同聞﹐實深慶幸。若人啟請﹐而說頌曰﹕

稽首皈命天蓬將﹐摧碎羣魔大力神。

嚴駕夔龍降道場﹐赫弈威光動天地。

二十八宿明星主﹐三十六部大神王。

手持神劍斬妖邪﹐掌握寶印戮精魅。

鐝斧劈破諸地獄﹐帝鐘搖振徹天宮。

飛雷掣電走風雲﹐巨大甲卒持戈戟。

南斗火官除毒害﹐北帝水神滅災殃。

降伏六天大鬼王﹐掃蕩十方諸疫气。

忿怒日月失精光﹐呼吸山河皆鼎沸。

紫气乘天下徘徊﹐三十萬兵密加備。

爾時﹐說頌旣畢。天樂玄音﹐空中自振﹐飛花散香。無量數眾與天蓬大將部從威神﹐各各稽首大道﹐幾前同聲贊詠。慈云廣布﹐惠澤遐宣。誓願流傳﹐化度羣品。作禮奉辭而退。

太上洞淵北帝天蓬護命消災神咒妙經竟

