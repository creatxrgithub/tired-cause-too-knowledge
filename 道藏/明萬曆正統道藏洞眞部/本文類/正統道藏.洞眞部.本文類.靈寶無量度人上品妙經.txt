

經名﹕靈寶無量度人上品妙經。簡稱《度人經》。撰人不詳。凡六十一卷。其卷一爲《度人經》本文﹐系東晉南期古靈寶諸經之一。徒六十卷則爲徒人增益﹐出矜北宋末神霄派道士之手。又有序文及目一卷﹐名曰《髙上神霄宗師授經式》﹝另見﹞。底本出處﹕《正統道藏》洞眞部本文類。

目錄

卷一

元始無量度人上品妙經諸

天中大梵隱語無量音

卷二

玉宸大道品

元始無量度人上品妙經

上淸天中玉宸大道隱語靈音

卷三

天地八維安鎭國祚品

元始無量度人上品妙經

諸天中大梵隱語無量音

卷四

永延劫運保世升平品

元始無量度人上品妙經

諸天中大梵隱語無量音

卷五

消禳國君王侯世土災祥品

元始無量度人上品妙經

諸天中大梵隱語無量音

卷六

太一神變五福護國禳兵品

元始無量度人上品妙經

諸天中大梵隱語無量音

卷七

顯瑞符應品

元始無量度人上品妙經

諸天中大梵隱語無量音

卷八

淸微金科品

元始無量度人上品妙經

諸天中大梵隱語無量音

卷九

禹余玉律品

元始無量度人上品妙經

諸天中大梵隱語無量音

卷十

大赤靈文品

元始無量度人上品妙經

諸天中大梵隱語無量音

卷十一

玉明運度品

元始無量度人上品妙經

諸天中大梵隱語無量音

卷十二

陰陽化生品

元始無量度人上品妙經

諸天中大梵隱語無量音

卷十三

太乙元精品

元始無量度人上品妙經

諸天中大梵隱語無量音

卷十四

日精陽明品

元始無量度人上品妙經

諸天中大梵隱語無量音

卷十五

月華陰景品

元始無量度人上品妙經

諸天中大梵隱語無量音

卷十六

陰陽離合五行化體品

元始無量度人上品妙經

諸天中大梵隱語無量音

卷十七

扶桑靑陽品

元始無量度人上品妙經

諸天中大梵隱語無量音

卷十八

素景曜靈品

元始無量度人上品妙經

諸天中大梵隱語無量音

卷十九

十方聖境品

元始無量度人上品妙經

諸天中大梵隱語無量音

卷二十

碧落空歌品

元始無量度人上品妙經

諸天中大梵碧落空歌隱語無量音

卷二十一

生化胎根斷除邪穢品

元始無量度人上品妙經

諸天中大梵隱語無量音

卷二十二

飛神召靈品

元始無量度人上品妙經

諸天中飛神召靈隱語無量音

卷二十三

降眞召靈品

元始無量度人上品妙經

諸天中大梵隱語無量音

卷二十四

神變气化品

元始無量度人上品妙經

八天之大梵隱語無量音

卷二十五

赤符丹光品

元始無量度人上品妙經

諸天中大梵隱語無量音

卷二十六

明體貫气品

元始無量度人上品妙經

諸天中大梵隱語無量音

卷二十七

紫光丹靈品

元始無量度人上品妙經

諸天中大梵隱語無量音

卷二十八

三辰光輝保命延生品

元始無量度人上品妙經

諸天中三辰光輝大梵隱語無量音

卷二十九

降眞延壽品

元始無量度人上品妙經

諸天中大梵隱語無量音

卷三十

斷絕胎根閉塞死戶品

元始無量度人上品妙經

諸天中回風混合隱語無量音

卷三十一

長生久視品

元始無量度人上品妙經

諸天中天大梵隱語無量音

卷三十二

五行順治品

元始無量度人上品妙經

諸天中大梵隱語無量音

卷三十三

五方正气品

元始無量度人上品妙經

諸天中大梵隱語無量音

卷三十四

騰曜二景五星品

元始無量度人上品妙經

諸天中大梵隱語無量音

卷三十五

九宮仙籍品

元始無量度人上品妙經

諸天中大梵隱語無量音

卷三十六

八景神合品

元始無量度人上品妙經

諸天中大梵隱語無量音

卷三十七

七星除祆品

元始無量度人上品妙經

諸天中大梵隱語無量音

卷三十八

神符除難品

元始無量度人上品妙經

諸天中大梵神符隱語無量音

卷三十九

南宮延生品

元始無量度人上品妙經

諸天中大梵隱語無量音

卷四十

北都除殃品

元始無量度人上品妙經

諸天中大梵隱語無量音

卷四十一

五行備足生靈壽域品

元始無量度人上品妙經

諸天中大梵隱語無量音

卷四十二

祈求嗣續慶延門閥品

元始無量度人上品妙經

諸天中大梵隱語無量音

卷四十三

保胎護命品

無始無量度人上品妙經

諸天中大梵隱語無量音

卷四十四

洞神禳災品

元始無量度人上品妙經

諸天中大梵隱語無量音

卷四十五

解禳山谷瘴癘品

元始無量度人上品妙經

諸天中大梵隱語無量之音

卷四十六

除禳水火漂焚品

元始無量度人上品妙經

諸天中大梵隱語除禳水火無量音

卷四十七

祈禳水旱品

元始無量度人上品妙經

諸天中大梵隱語無量音

卷四十八

安鎭九壘土祆不祥品

元始無量度人上品妙經

諸天中大梵隱語無量音

卷四十九

消除病癘跛痾品

元始無量度人上品妙經

諸天中大梵隱語無量音

卷五十

蠲化水火災癘品

元始無量度人上品妙經

諸天中大梵隱語無量音

卷五十一

消除疾疫保命延年品

元始無量度人上品妙經

諸天中大梵隱語無量音

卷五十二

玄明洞淵品

元始無量度人上品妙經

諸天中大梵隱語無量音

卷五十三

斬滅五行邪怪品

元始無量度人上品妙經

諸天中大梵隱語無量音

卷五十四

斬馘不祥品

元始無量度人上品妙經

諸天中大梵隱語無量音

卷五十五

追度上世亡魂品

元始無量度人上品妙經

諸天中大梵隱語無量音

卷五十六

濟度死魂品

元始無量度人上品妙經

諸天中大梵隱語無量音

卷五十七

解釋幽牢品

元始無量度人上品妙經

諸天中大梵隱語無量音

卷五十八

回生起死品

元始無量度人上品妙經

諸天中大梵隱語無量音

卷五十九

化屍受形品

元始無量度人上品妙經

諸天中大梵隱語無量音

卷六十

煉气變仙品

元始無量度人上品妙經

諸天中大梵隱語無量音

卷六十一

永斷輪轉品

元始無量度人上品妙經

諸天中大梵隱語無量音

卷之一

道言﹕昔於始靑天中碧落空歌大浮黎土﹐受元始度人無量上品。元始天尊當說是經﹐周回十過﹐以召十方﹐始當詣座。天眞大神﹐上聖髙尊﹐妙行眞人﹐無鞅數眾﹐乘空而來﹐飛雲丹霄﹐綠輿瓊輪﹐羽蓋垂蔭﹐流精玉光﹐五色郁勃﹐洞煥太空﹐七日七夜﹐諸天日月星宿﹐璇璣玉衡﹐一時停輪﹐神風靜默﹐山海藏雲﹐天無浮翳﹐四气朗淸﹐一國地土﹐山川林木﹐緬平一等﹐無復髙下﹐土皆作碧玉﹐無有異色。眾眞侍座﹐元始天尊懸坐空浮五色獅子之上。說經一徧﹐諸天大聖同時稱善﹐是時﹐一國男女聾病﹐耳皆開聰。說經二徧﹐盲者目明。說經三徧﹐暗者能言。說經四徧﹐跛痾積逮﹐皆能起行。說經五徧﹐久病痼疾﹐一時復形。說經六徧﹐發白反黑﹐齒落更生。說經七徧﹐老者反壯﹐少者皆彊。說經八徧﹐婦人懷妊﹐鳥獸含胎﹐已生未生皆得生成。說經九徧﹐地藏發泄﹐金玉露形。說經十徧﹐枯骨更生﹐皆起成人。是時﹐一國是男是女﹐莫不傾心﹐皆受護度﹐咸得長生。

道言﹕是時﹐元始天尊﹐說經一徧﹐東方無極無量品至眞大神﹐無鞅之眾﹐浮空而至。說經二徧﹐南方無極無量品至眞大神﹐無鞅之眾﹐浮空而至。說經三徧﹐西方無極無量品至眞大神﹐無鞅之眾﹐浮空而至。說經四徧﹐北方無極無量品至眞大神﹐無鞅之眾﹐浮空而至。說經五徧﹐東北無極無量品至眞大神﹐無鞅之眾﹐浮空而至。說經六徧﹐束南無極無量品至眞大神﹐無鞅之眾﹐浮空而至。說經七徧﹐西南無極無量品至眞大神﹐無鞅之眾﹐浮空而至。說經八徧﹐西北無極無量品至眞大神﹐無鞅之眾﹐浮空而至。說經九徧﹐上方無極無量品至眞大神﹐無鞅之眾﹐浮空而至。說經十徧﹐下方無極無量品至眞大神﹐無鞅之眾﹐浮空而至。十徧周竟﹐十方無極天眞大神﹐一時同至。一國男女﹐傾心歸仰。來者有如細雨密霧﹐無鞅之眾﹐迮國一半﹐土皆偏陷﹐非可禁止。於是元始懸一寶珠﹐大如黍米﹐在空玄之中﹐去地五丈。元始登引﹐天眞大神﹐上聖髙尊﹐妙行眞人﹐十方無極至眞大神﹐無鞅數眾﹐俱入寶珠之中。天人仰看﹐惟見勃勃從珠口中入。旣入珠口﹐不知所在。國人廓散﹐地還平正﹐無復欹陷。元始卽於寶珠之內﹐說經都竟﹐眾眞監度﹐以授於我﹐當此之時﹐喜慶難言。法事粗悉﹐諸天復位﹐倏欻之間﹐寂無遺響。是時﹐天人遇值經法﹐普得濟度﹐全其本年﹐無有中傷﹐傾土歸仰﹐鹹行善心。不殺不害﹐不嫉不妬﹐不淫不盜﹐不貪不欲﹐不憎不嫉﹐言無華綺﹐口無惡聲﹐齊同慈愛﹐異骨成親﹐國安民丰﹐欣樂太平﹐經始出教﹐一國以道﹐預有志心﹐宗奉禮敬﹐皆得度世。

道言﹕元始天尊說經中所言﹐並是諸天上帝內名隱韻之音﹐亦是魔王內諱﹐百靈之隱名也﹐非世上之常辭。上聖已成眞人﹐通玄究微﹐能悉其章﹐誦之十過﹐諸天遙唱﹐萬帝設禮﹐河海靜默﹐山嶽藏雲﹐日月停景﹐璇璣不行﹐羣魔束形﹐鬼精滅爽﹐回屍起死﹐白骨成人。至學之士﹐誦之十過﹐則五帝侍衛﹐三界稽首﹐魔精喪眼﹐鬼祆滅爽﹐濟度垂死﹐絕而得生。所以爾者﹐學士穢气未消﹐體未洞眞﹐召制十方﹐威未制天。政徳可伏禦地祇﹐束縛魔靈﹐但卻死而已﹐不能更生。輕誦此章﹐身則被殃。供養尊禮﹐門戶興隆﹐世世昌熾﹐與善因緣﹐萬災不幹﹐神明護門。斯經尊妙﹐獨步玉京﹐度人無量﹐爲萬道之宗﹐巍巍大梵﹐徳難可勝。

道言﹕凡誦是經十過﹐諸天齊到﹐億曾萬祖﹐幽魂苦爽﹐皆卽受度﹐上升朱宮﹐格皆九年﹐受化更生﹐得爲貴人。而好學至經﹐功滿徳就﹐皆得神仙﹐飛升金闕﹐遊宴玉京也。上學之士﹐修誦是經﹐皆卽受度﹐飛升南宮。世人受誦﹐則延壽長年﹐後皆得作尸解之道﹐魂神暫滅﹐不經地獄﹐卽得返形﹐遊行太空。此經微妙﹐普度無窮﹐一切天人莫不受慶﹐無量之福﹐生死蒙惠﹐上天所寶﹐不傳下世。至士賫金寶效心﹐盟天而傳。輕泄漏慢﹐殃及九祖﹐長役鬼官。侍經五帝﹐玉童玉女各二十四人﹐營衛神文﹐保護受經者身。

道言﹕正月長齋﹐誦詠是經﹐爲上世亡魂﹐斷地逮役﹐度上南宮。七月長齋﹐誦詠是經﹐身得神仙﹐諸天書名﹐黃籙白簡﹐削死上生。十月長齋﹐誦詠是經﹐爲國王帝主﹐君臣父子﹐安鎭國祚﹐保天長存﹐世世不絕﹐常爲人君﹐安鎭其方﹐民稱太平。八節之日﹐誦詠是經﹐得爲九宮眞人。本命之日﹐誦詠是經﹐魂神澄正﹐萬炁長存﹐不經苦惱﹐身有光明﹐三界侍衛﹐五帝司迎﹐萬神朝禮﹐名書上天﹐功滿徳就﹐飛升上淸。

道言﹕行道之日﹐皆當香湯沐浴﹐齋戒入室﹐東向﹐叩齒三十二通﹐上聞三十二天﹐心拜三十二過﹐閉目﹐靜思身坐靑黃白三色雲炁之中﹐內外蓊冥﹐有靑龍﹑白虎﹑朱雀﹑玄武﹑獅子﹑白鶴﹐羅列左右﹐日月照明﹐洞煥室內﹐項生圓象﹐光映十方﹐如此分明。密咒曰﹕

無上玄元太上道君﹐召出臣身中三五功曹﹐左右官使者﹐侍香玉童﹐傳言玉女﹐五帝直符﹐直日香官﹐各三十二人﹐關啟所言﹐今日吉慶﹐長齋淸室﹐修行至經﹐無量度人﹐願所啟上徹﹐俓禦無上三十二天元始上帝至尊幾前。

畢﹐引炁三十二過﹐東向誦經。

元始無量度人上品妙經

元始洞玄靈寶本章﹐上品妙首﹐十回度人﹐百魔隱韻﹐離合自然﹐混洞赤文﹐無無上眞﹐元始祖劫﹐化生諸天﹐開明三景﹐是爲天根。上無復祖﹐惟道爲身。五文開廓﹐普殖神靈。無文不光﹐無文不明﹐無文不立﹐無文不成﹐無文不度﹐無文不生。是爲大梵天中之天﹐郁羅蕭臺﹐玉山上京﹐上極無上﹐大羅玉淸﹐渺渺劫仞﹐若亡若存﹐三華離便﹐大有妙庭﹐金闕玉房﹐森羅淨霐。大行梵炁﹐周回十方。中有度人不死之神﹐中有南極長生之君﹐中有度世司馬大神﹐中有好生韓君丈人﹐中有南上司命司錄﹐延壽益算度厄尊神。回骸起死﹐無量度人。今日校錄﹐諸天臨軒。

東方無極飛天神王長生大聖無量度人。

南方無極飛天神王長生大聖無量度人。

西方無極飛天神王長生大聖無量度人。

北方無極飛天神王長生大聖無量度人。

東北無極飛天神王長生大聖無量度人。

東南無極飛天神王長生大聖無量度人。

西南無極飛天神王長生大聖無量度人。

西北無極飛天神王長生大聖無量度人。

上方無極飛天神王長生大聖無量度人。

下方無極飛天神王長生大聖無量度人。

十方至眞飛天神王長生度世無量大神。並乘非云﹐丹輿綠輦﹐羽蓋瓊輪﹐驂駕朱鳳﹐五色玄龍。建九色之節﹐十絕靈旛﹐前嘯九鳳齊唱﹐後吹八鸞同鳴﹐獅子白鶴﹐嘯歌邕邕﹐五老啟途﹐羣仙翼轅﹐億乘萬騎﹐浮空而來。傾光回駕﹐監眞度生。諸天丞相﹐南昌上宮﹐韓司主錄﹐監生大神﹐執籙把籍﹐齊到帝前。隨所應度﹐嚴校諸天﹐普告三界﹐無極神鄕﹐泉曲之府﹐北都羅酆﹐三官九署﹐十二河源。上解祖考﹐億劫種親﹐疾除罪簿﹐落滅惡根﹐不得拘畱﹐逼合鬼羣。元始符命﹐時刻升遷﹐北都寒池﹐部衛形魂﹐制魔保舉﹐度品南宮﹐死魂受煉﹐仙化成人﹐生身受度﹐劫劫長存﹐隨劫輪轉﹐與天齊年。永度三途﹑五苦﹑八難﹐超淩

三界﹐逍遙上淸﹐上淸之天﹐天帝玉眞無色之境梵行。

東方八天

太皇黃曾天﹐帝郁襤玉明。

太明玉完人﹐帝須阿那田。

淸明何童天﹐帝元育齊京。

玄胎平育天﹐帝劉度內鮮。

文明文舉天﹐帝醜法輪。

上明七曜摩夷天﹐帝恬懀延。

虛無越衡天﹐帝正定光。

太極蒙翳天﹐帝曲育九昌。

南方八天

赤明和陽天﹐帝理禁上眞。

玄明恭華天﹐帝空謠醜音。

耀明宗飄天﹐帝重光明。

竺落皇笳天﹐帝摩夷妙辯。

虛明堂曜天﹐帝阿婁生。

觀明堂耀天﹐帝郁密羅千。

玄明恭慶天﹐帝龍羅菩提。

太煥極瑤天﹐帝宛黎無延。

西方八天

元載孔升天﹐帝開眞定光。

太安皇崖天﹐帝婆婁阿貪。

顯定極風天﹐帝招眞童。

始皇孝芒天﹐帝薩羅婁王。

太皇翁重浮容天﹐帝閔巴狂。

無思江由天﹐帝明梵天。

上擛阮樂天﹐帝勃勃監。

無極曇誓天﹐帝飄弩穹隆。

北方八天

皓庭宵度天﹐帝慧覺昏。

淵通元洞天﹐帝梵行觀天。

太文翰寵妙成天﹐帝那育醜瑛。

太素秀樂禁上天﹐帝龍羅覺長。

太虛元上常容天﹐帝總監鬼神。

太釋玉隆騰勝天﹐帝眇眇行元。

龍變梵度天﹐帝運上玄玄。

太極平育賈奕天﹐帝大擇法門。

三十二天﹐三十二帝。諸天隱諱﹐諸天隱名。天中空洞﹐自然靈章。諸天隱韻﹐天中之音。天中之尊﹐天中之神。天中大魔﹐天中之靈。九和十合﹐變化上淸。無量之奧﹐深不可詳。敷落神眞﹐普度天人。今日欣慶受度﹐歷關諸天﹐請滅三惡﹐斬絕地根。飛度五戶﹐名列太玄。魔王監舉﹐無拘天門。東斗主算﹐西斗記名﹐北斗落死﹐南斗上生﹐中斗大魁﹐總監眾靈。靑帝護魂﹐白帝侍魄﹐赤帝養气﹐黑帝通血﹐黃帝中主﹐萬神無越。靑天魔王﹐巴元醜伯。赤天魔王﹐負天擔石。白天魔王﹐反山六目。黑天魔王﹐監醜朗馥。黃天魔王﹐橫天擔力。五帝大魔﹐萬神之宗﹐飛行鼓從﹐總領鬼兵﹐麾幢鼓節﹐遊觀太空﹐自號赫奕﹐諸天齊功。上天度人﹐嚴攝北酆。神公受命﹐普掃不祥。八威吐毒﹐猛馬四張。天丁前驅﹐大帥仗旛。擲火萬里﹐流鈴八衝。敢有干試﹐拒遏上眞。金鉞前戮﹐臣天后刑。屠割鬼爽﹐風火無停。千千截首﹐萬萬翦形。魔無千犯﹐鬼無祆精。三官北酆﹐明檢鬼營。不得容隱﹐金馬驛程。普告無窮。萬神咸聽。三界五帝﹐列言上淸。

元洞玉曆﹐龍漢延康。眇眇億劫﹐混沌之中。上無復色﹐下無復淵。風澤洞虛﹐金剛乘天。天上天下﹐無幽無冥。無形無影﹐無極無窮。溟涬大梵﹐寥廓無光。赤明開圖﹐運度自然。元始安鎭﹐敷落五篇。赤書玉字﹐八威龍文。保制劫運﹐使天長存。梵炁彌羅﹐萬範開張。元綱流演﹐三十二天。輪轉無色﹐周回十方。旋斗南歷箕﹐回度五常。三十五分﹐總炁上元。八景冥合﹐炁入玄玄。玄中太皇﹐上帝髙眞。泛景太霞﹐嘯詠洞章。金眞朗郁﹐流響云營。玉音攝炁﹐靈風聚煙。紫虛郁秀﹐輔翼萬仙。千和萬合﹐自然成眞。眞中有神﹐長生大君。無英公子﹐白元尊神。太一司命﹐桃康合延。執符把籙﹐保命生根。上游上淸﹐出入華房﹐八冥之內﹐細微之中。下鎭人身﹐泥丸絳宮。中理五炁﹐混合百神。十轉回靈﹐萬炁齋仙。仙道貴生﹐無量度人。上開八門﹐飛天法輪。罪福禁戒﹐宿命因緣。普受開度﹐死魂生身。身得受生﹐上聞諸天。諸天之上﹐各有生門。中有空洞﹐謠歌之章。魔王靈篇﹐辭參髙眞。

第一欲界飛空之音

人道渺渺﹐仙道莽莽﹐鬼道樂兮﹐當人生門﹐仙道貴生﹐鬼道貴終。

仙道常自吉﹐鬼道常自凶。髙上淸靈爽﹐悲歌朗太空。惟願仙道成﹐不欲人道窮。北都泉曲府﹐中有萬鬼羣。但欲遏人算﹐斷絕人命門。阿人歌洞章﹐以攝北羅酆。束送祆魔精﹐斬馘六鬼鋒。諸天炁蕩蕩﹐我道日興隆。

第二色界魔王之章

落落髙張﹐明炁四騫。梵行諸天﹐周回十方。無量大神﹐皆由我身。我有洞章﹐萬徧成仙。仙道貴度﹐鬼道相連。天地渺莽﹐穢气氛氛。三界樂兮﹐過之長存。身度我界﹐體入自然。此時樂兮﹐薄由我恩。龍漢蕩蕩﹐何能別眞。我界難度﹐故作洞文。變化飛空﹐以試爾身。成敗懈退﹐度者幾人。笑爾不度﹐故爲歌音。

第三無色界魔王歌曰

三界之上﹐眇眇大羅。上無色根﹐雲層峨峨。惟有元始﹐浩劫之家。部制我界﹐統乘玄都。有過我界﹐身入玉虛。我位上王﹐匡禦眾魔。空中萬變﹐穢气紛葩。保眞者少﹐迷惑者多。仙道難固﹐鬼道易邪。人道者心﹐諒不由他。仙道貴實﹐人道貴華。爾不樂仙道﹐三界那得過。其欲轉五道﹐我當復柰何。

此三界之上﹐飛空之中﹐魔王歌音﹐音參洞章﹐誦之百徧﹐名度南宮。誦之千徧﹐魔王保迎。萬徧道備﹐飛升太空。過度三界﹐位登仙公。有聞靈音﹐魔王敬形敕制﹐地祇侍衛送迎﹐拔出地戶五苦八難﹐七祖升遷﹐永離鬼官。魂度朱陵﹐受煉更生。是謂無量﹐普度無窮。有祕上天文﹐諸天共所崇。泄慢墮地獄﹐禍及七祖翁。

道言﹕此二章並是諸天上帝﹐及至靈魔王隱祕之音﹐皆是大梵之言﹐非世上常辭﹐言無韻麗﹐曲無華宛﹐故謂玄奧﹐難可尋詳。上天所寶﹐祕於玄都紫微上宮﹐依玄科四萬劫一傳﹐若有至人賫金寶質心﹐依舊格告盟十天﹐然後而付焉。

道言﹕夫天地運度﹐亦有否終。日月五星﹐亦有虧盈。至聖神人﹐亦有休否。末學之夫﹐亦有疾傷。凡有此災同气﹐皆當齊心修齋﹐六時行香﹐十徧轉經﹐福徳立降﹐消諸不祥。無量之文﹐普度無窮。

道言﹕夫末學道淺﹐或仙品未充﹐運應滅度﹐身經太陰﹐臨過之時﹐同學至人﹐爲其行香誦經十過﹐以度屍形如法﹐魂神徑上南宮﹐隨其學功﹐計日而得更生﹐轉輪不滅﹐便得神仙。

道言﹕夫天地運終﹐亦當修齋﹐行香誦經。星宿錯度﹐日月失昏﹐亦當修齋﹐行香誦經。四時失度﹐陰陽不調﹐亦當修齋﹐行香誦經。國主有災﹐兵革四興﹐亦當修齋﹐行香誦經。疫毒流行﹐兆民死傷﹐亦當修齋﹐行香誦經。師友命過﹐亦當修齋﹐行香誦經。夫齋戒誦經﹐功徳甚重﹐上消天災﹐保鎭帝王。下禳毒害﹐以度兆民。生死受賴﹐其福難勝﹐故曰無量﹐普度天人。

道言﹕凡有是經﹐能爲天地﹑帝主﹑兆民﹐行是功徳。有災之日﹐發心修齋﹐燒香﹐誦經十過﹐皆諸天記名﹐萬神侍衛﹐右別至人﹐克得爲聖君金闕之臣﹐諸天記人功過﹐毫分無失﹐天中魔王亦保舉爾身﹐得道者乃當洞明至言也。

諸天中大梵隱語無量音道君撰

元始靈書上篇

東方八天

廣生髙映﹐覺元洞虛。應玄九眞﹐化交肇圖。文靈運構﹐宗範玄都。感變總括﹐威昭自成。綠嶺遷景﹐皇道含明。天琳耀權﹐炁晶育魂。融羅負立﹐圓英隱文。期巨神包﹐洪綱告寧。

南方八天

章炎通泛﹐堅敷澄宗。虛像玄華﹐龍陽舞穹。微正霄艷﹐淵太凝衝。元關三紐﹐大梵飛空。隱覺龍益﹐天倫慶呈。神戶纏絡﹐眞元散精。淨握冥照﹐回合升遷。導騫宴云﹐靈應騰天。

西方八天

剛澤微控﹐陰峻孤儀。貫炁明素﹐震洞開微。周化幽應﹐澄輝帝臺。平遐挹虛﹐恢茂章池。結飆臨育﹐麗無散開。陽通百六﹐沈芒隱階。幽廓冥默﹐眞峯會靈。堅丕順道﹐告命騫林。

北方八天

龍安洞變﹐純陽隱玄。方本還炁﹐象伏髙員。神變惠允﹐解煉靈根。赤精純道﹐成號威尊。利云友常﹐億仞中丘。郁城瓊壘﹐謠音慶流。受位玉室﹐大憲通幽。玄章煥落﹐綱輪乃周。

元始靈書中篇

道君撰

東方八天

亶婁阿薈﹐無想觀音。須延明首﹐法攬菩曇。稼那阿奕﹐忽訶流吟。華都曲麗﹐鮮菩育臻。答落大梵﹐散煙慶雲。飛灑玉都﹐明魔上門。無行上首﹐回跖流玄。阿陀龍羅﹐四象吁員。

南方八天

南閻洞浮﹐玉眸詵詵。梵形落空﹐九靈推前。澤洛菩臺﹐綠羅大千。眇莽九醜﹐韶謠緣邅﹐云上九都﹐飛生自騫。那育鬱馥﹐摩羅法輪。霐持無鏡﹐攬姿運容。馥朗廓奕﹐神纓自宮。

西方八天

刀利禪猷﹐婆泥咎通。宛藪滌色﹐太眇之堂。流羅梵萌﹐景蔚蕭嵎。易邈無寂﹐宛首少都。阿襤郁竺﹐華莫延由。九開自辯﹐阿那品首。無量扶蓋﹐浮羅合神。玉誕長桑﹐栢空度仙。

北方八天

玃無自育﹐九日導乾。坤母東覆﹐形攝上玄。陀羅育邈﹐眇炁合云。飛天大醜﹐總監上天。沙陀劫量﹐龍漢瑛鮮。碧落浮黎﹐空歌保珍。惡奕無品﹐洞妙自眞。元梵恢漠﹐幽寂度人。

道言﹕此諸天中大梵隱語無量之音﹐舊文字皆廣長一丈。天眞皇人昔書其文﹐以爲正音。有知其音﹐能齋而誦之者﹐諸天皆遣飛天神王﹐下觀其身﹐書其功勤﹐上奏諸天﹐萬神朝禮﹐地祇侍門﹐大勛魔王﹐保舉上仙。道備克得﹐遊行三界﹐升入金門。此音無所不辟﹐無所不禳﹐無所不度﹐無所不成﹐天眞自然之音也。故誦之致飛天下觀﹐上帝遙唱﹐萬神朝禮﹐三界侍軒﹐羣祆束首﹐鬼精自亡﹐琳瑯振響﹐十方肅淸﹐河海靜默﹐山嶽吞煙﹐萬靈振伏﹐招集羣仙﹐天無氛穢﹐地無祆塵﹐冥慧洞淸﹐大量玄玄也。

元始靈書下篇

天眞皇人撰

東方八天

森甪儲云﹐九魂煉晶。枳默窺玦﹐浮枚臼。鹿幾陽房﹐碧提酇回。池滇黨負﹐歧這謁攜。藻章變瑜﹐蘭泮壁環。亢滂野生﹐極中昆淸。曜展洞涸﹐寂無眇凝。素倚虛羅﹐皇違元靈。

南方八天

炎鍍綽堂﹐太霄謠隅。歷遐薦漪﹐周扃加圖。披峣蹊臄﹐觚亶渾都。戟蕓荼炫﹐井欺持蒲。掌維迮儀﹐奕洸瑯璀。扁屢益但﹐幽微畢雷。涓湟寔東﹐赤曜叢稽﹐玉玄演侯。栢渠至規。

西方八天

鎬正左適﹐婆泥煞靈。悲招均疆﹐洎南躔魁。靜夷損光﹐混元覺緣。道守岑遙﹐綿徵知宣。太靈湮漠﹐炳和盧隨。哲京常華﹐墟咸堅沙。栗鐸黜株﹐會衍球裴。卓云靑府﹐業睹般基。

北方八天

窪孩蒙甘﹐翠宇九蘭。肅鉤連興﹐龍汾神關。溝淪沈魔﹐豁蠻祈通。玄寥亢息﹐無知肆明。蟒修吉夕﹐馥壇時畎。湯長敷昌﹐匪庸謹濟。朝康堲寬﹐祕法侈宜。廣帝理生﹐衛肇宏人。

天眞皇人﹐梵炁玄遼﹐天寶自然﹐八合之音。主治世會﹐地壘洪澤﹐變災厄難。誦詠之者﹐禳辟祆祥﹐淸淨道炁﹐無不寧也。地官奉書﹐百靈敬畏﹐神朱寫文﹐服佩明驗﹐施之於至學﹐不宣於下俗也。

太極眞人頌

神云煥層虛﹐梵羅屯碧霄。元始九龍駕﹐皇人按靑軺。靈光集萬眞﹐珠景開陽寥。出示靈寶篇﹐福徳由是招。洞玄隱髙嚴﹐玉音泛云璈。無量匪得思﹐道海生波濤。法義同涓流﹐滋植成嘉苗。用以拯饑窮﹐教興衛中朝。帝尊壽億年﹐太平滅兵刀。稽首望玉宸﹐靈華散金毫。

靈寶無量度人上品妙經卷之一竟

靈寶無量度人上品妙經

卷之二

玉宸大道品

道言﹕昔於始靑天中大浮黎土﹐受元始度人無量上品。元始天尊初降淸微﹐示現珠瑞﹐納無鞅眾﹐天眞大神﹐上聖髙尊﹐妙行眞人﹐俱入珠中。以無量度人靈寶上品之法﹐眾眞監度﹐以授於我。當此之時﹐喜慶難言﹐法事粗悉﹐諸天復位。卽於開皇五劫之初﹐玄龍升度天關之時﹐再降太丹流爓之天。洞陽凝暉﹐玉玄赤境﹐度人萬億﹐以玉宸大道付授於我。元始天尊當說是經﹐周回十過﹐以召十方﹐始當詣座。天眞大神﹑上聖髙尊﹑妙行眞人﹑玉宸大道﹑元師仙君﹑太極帝眞﹑飛華九靈﹑禹余天帝﹑紫霞丈人﹑無鞅數眾﹐乘空而來。玉虛流煙﹐三景煥彩﹐碧輪寶輿﹐羽軺絳蓋﹐神錦鳳羅﹐玄明蔭幾﹐洞空合回﹐神晶交炳﹐九气揚霞﹐三房旋耀﹐天廓地寧﹐碧落凝眞﹐飆靈散景﹐回風混合﹐帝一監生﹐圓羅灌气﹐飛動八門﹐日珠含秀﹐月璧泫波﹐靈綱郁靄﹐徧周化境。元始天尊玄坐空浮玉文寶臺之上﹐說經一徧﹐玉晨大聖同時稱善。是時﹐一國男女徹聽十方﹐無有滯礙。說經二徧﹐周視無極﹐徹然洞觀。說經三徧﹐語音淸妙﹐化度方來。說經四徧﹐一神應萬﹐萬神合眞。說經五徧﹐三界種民﹐念往卽至﹐神行無迹。說經六徧﹐指按二儀﹐倏忽周徧。說經七徧﹐永斷生滅﹐億劫長存。說經八徧﹐道海呈祥﹐玄山發瑞。說經九徧﹐形煉爲气﹐气煉爲神。說經十徧﹐自然至眞﹐玉宸證道﹐十方三界﹐俱獲超升。是時﹐一國是男是女﹐莫不同心﹐無有彼此﹐咸得長生。

道言﹕是時﹐

元始天尊說經一徧﹐東方玉宸大道自然大神﹐無鞅之眾﹐浮空而至。

說經二徧﹐南方玉宸大道自然大神﹐無鞅之眾﹐浮空而至。

說經三徧﹐西方玉宸大道自然大神﹐無鞅之眾﹐浮空而至。

說經四徧﹐北方玉宸大道自然大神﹐無鞅之眾﹐浮空而至。

說經五徧﹐東北玉宸大道自然大神﹐無鞅之眾﹐浮空而至。

說經六徧﹐東南玉宸大道自然大神﹐無鞅之眾﹐浮空而至。

說經七徧﹐西南玉宸大道自然大神﹐無鞅之眾﹐浮空而至。

說經八徧﹐西北玉宸大道自然大神﹐無鞅之眾﹐浮空而至。

說經九徧﹐上方玉宸大道自然大神﹐無鞅之眾﹐浮空而至。

說經十徧﹐下方玉宸大道自然大神﹐無鞅之眾﹐浮空而至。

十徧周竟﹐十方無極天眞自然大神﹐一時同至﹐一國男女﹐同心歸仰。來者有如屯雲積霧﹐不可稱計﹐周徧一國﹐四合浮虛﹐非可禁止。於是元始攝指飛光﹐微如炯星﹐暉耀九色﹐亭立空玄﹐照徹上下﹐去土十仞﹐洞表見裹﹐此十方境宛同琉璃﹐混然一色。元始安座﹐光暉普極﹐觀此國土如鏡中像﹐天人衣裾﹐男女形相﹐絲髮皎露﹐大虛空中﹐無有纖隔。玉宸大道自然大神﹐與諸上聖無量髙尊﹐妙行眞人﹐十方化气道品大神﹐俱從一光﹐徧攝法體﹐十百千萬﹐密如層谷﹐回光返射﹐容像互映﹐明透分別﹐了不雜亂。其國天人來應證者﹐仰看神光風馳云繞﹐萬聖咸在太虛空中﹐觀妙寂然無體。元始卽於道光之內﹐說此玉宸大道度人之法。周竟﹐眾眞監度﹐以授於我﹐當此之時﹐喜慶難言﹐法事旣畢﹐諸天復位﹐頃刻之間﹐寂無遺響。是時﹐天人遇值大範﹐普獲升度﹐長生永存。神凝气專﹐同而無分﹐傾土歸仰﹐以道爲心。無念無爲﹐無思無營﹐無覺無識﹐無滅無生﹐無起無住﹐無己無名﹐言合至妙﹐神飛紫淸﹐齊同慈愛﹐異骨成親﹐國安民丰﹐欣樂太平。玉宸大道﹐無量度人﹐欽信悟解﹐得道成眞。

道言﹕元始天尊說經中所言﹐並是玉宸大道上帝內名隱韻之音﹐亦是髙眞玉淸神王內諱﹐百靈之隱名也﹐非世上之常辭。上聖已成﹐眞人通玄究微﹐能悉其章﹐誦之十過﹐萬天敬禮﹐千帝伏聽﹐玉京運搖﹐海澄嶽峙﹐三景合照﹐七曜齊明﹐魔魂滅種﹐鬼爽絕嬰﹐邪气肅淸﹐三先廓靜﹐槁形白骨﹐返生還神。至學之士﹐誦之十過﹐則五老監盟﹐四帥下觀﹐三官錄功﹐八史外營﹐魔王受事﹐萬神禮廷﹐濟夭度厄﹐死而更生。所以爾者﹐學士心依玉宸﹐气合道眞﹐威制六天﹐無幽不聞﹐勑制三界﹐招眞致靈。但知玉宸﹐不必流丹﹐誦詠洞文﹐道气入身﹐目睹三元﹐太上道君﹐無極無形。輕誦此經﹐風刀考身﹐刻名酆山。玄老呼名﹐供養尊禮﹐道備徳興﹐業葉眞仙﹐壽命億齡﹐萬災不幹﹐神明護門。斯經尊妙﹐獨步玉京﹐度人無量﹐爲萬道之宗﹐巍巍大梵﹐徳難可勝。

道言﹕凡誦是經十過﹐九帝降輪﹐諸天遙唱﹐億曾萬祖﹐幽魂苦爽﹐皆卽受度﹐上登玉宸﹐同與九帝﹐上奔太霄﹐爲帝之賓。至學之士修誦是經﹐功滿徳就﹐皆得神仙﹐飛升金闕﹐成道玉宸也。上學之士修誦是經﹐皆受護度﹐飛升南宮﹐炎火之陵。世人受誦﹐則延壽長年﹐易骨變形﹐得悟元皇﹐大道自居﹐眞神長存﹐气與道同﹐去濁流淸﹐淸爲神精﹐气合靈津﹐不經地獄﹐太陰煉形﹐三官衛屍﹐太一養魂﹐遊行虛空﹐出入八門。此經微妙﹐普度天人﹐已生未生﹐皆得受度﹐無量之福﹐生死蒙惠﹐上天所寶﹐不傳下世。至士賫金寶效心﹐盟天而傳。輕泄大道﹐殃連祖考﹐役使河源﹐摙波鬼域﹐受報北都﹐侍經九老﹐日中靈童﹑大道玉女各三十六人﹐扶翊眞人﹐保護受經者身。

道言﹕正月長齋﹐誦詠是經﹐靑華帝君﹑九光眞人﹐爲子書名﹐上拔祖考﹐億世之靈﹐上登玉宸。七月長齋﹐誦詠是經﹐煉气成神﹐神歸禹余﹐大道洪元﹐煉子神形﹐身得仙眞﹐記名寶書﹐妙合天地﹐水劫無傾。十月長齋﹐誦詠是經﹐爲帝主人王。溥天之民﹐君臣父子﹐育物如天﹐好生如春﹐福及萬方﹐境域常寧﹐宗緒昌衍﹐永保長生﹐永鎭天下﹐康樂升平。八節之日﹐誦詠是經﹐九陽梵炁﹐俱來入身﹐純陽變體﹐神气水存。本命之日﹐誦詠是經﹐玉宸降房﹐大道休明﹐魂魄澡潔﹐六气內榮﹐不罹世患﹐卻災辟兵﹐六天閉邪﹐三景挾升﹐萬道開通﹐帝官奉迎﹐刻名太微﹐位登仙卿﹐功滿徳就﹐飛升上淸。

道言﹕行道之日﹐皆當香湯沐浴﹐齋戒入室﹐東向叩齒三十六通﹐上聞三十六天﹐心拜三十六過﹐閉目﹐靜思身坐靑紫絳三色雲气之中﹐內外蓊冥﹐有靑龍﹑白虎﹑朱雀﹑玄武﹑獅子﹑白鶴﹐羅列左右﹐日月照明﹐洞煥室內﹐項生圓象﹐光映十方﹐如此分明。密咒曰﹕

無上玄元﹐太上道君﹐召出臣身中三五功曹﹐左右官使者﹐侍香玉童﹐傳言玉女﹐五帝直符﹐直日香官﹐各三十六人﹐關啟所言﹐今日吉慶﹐長齋淸堂﹐修行至經﹐無量度人﹐願所啟上徹﹐俓禦無上三十二天元始上帝至尊幾前。

畢﹐引炁三十二過﹐東向誦經。

元始無量度人上品妙經

元始洞玄靈寶本章﹐玉宸大道﹐十合度人。玄眞帝書﹐隱顯自然。玉宸之眞﹐眇眇上淸。若顯若晦﹐若亡若存﹐湛然虛寂﹐交結紛紛﹐其道至妙。靈化所聞﹐洞耀九元﹐橫帶七宸﹐左扶豁落﹐右掖金眞﹐紫霄流響﹐赤光橫奔﹐纏變其章。大道生根﹐伏於玉京﹐蕭羅之臺﹐下蟠淨霐雙池之源﹐駢出二宮日月之門﹐擲火萬丈﹐掃蕩祆氛﹐洞陽丹華﹐朱煙八遙﹐灌煉神窗﹐昆侖九虛﹐爓景嗡霞﹐玉神羅英﹐咽禦長樓﹐玉華散開﹐神融骨化﹐萬气昭諧﹐玉宸入玄﹐道气成身﹐煥爛恍惚﹐混極命仙﹐道以生神﹐气以成形﹐明以衛眞﹐化以敷榮﹐無往不至﹐所作立成。太微煉精﹐幽廓沈冥﹐碧虛赤境﹐大道元京﹐上浮雲庭﹐玄闕髙淸﹐禹余化气﹐周回十方。中有豁落北臺之神﹐中有赤精九和之君﹐中有泥丸天蓋眞人﹐中有金闕輔皇上帝之卿﹐中有上淸三境之尊﹐中有長生變仙之靈﹐中有雙童流光﹐赤文結珠﹐自然玉宸﹐金眞丈人。太霞明堂﹐少精綠軿﹐圓規大有﹐太一召仙﹐降福度生﹐天化綿綿﹐今日禦景﹐萬帝臨軒。

東方無極自然神王﹐玉宸大道無量度人。

南方元極自然神王﹐玉宸大道無量度人。

西方無極自然神王﹐玉宸大道無量度人。

北方元極自然神王﹐玉宸大道無量度人。

東北無極自然神王﹐玉宸大道無量度人。

東南無極自然神王﹐玉宸大道無量度人。

西南無極自然神王﹐玉宸大道無量度人。

西北無極自然神王﹐玉宸大道無量度人。

上方無極自然神王﹐玉宸大道元量度人。

下方元極自然神王﹐玉宸大道無量度人。

十方至眞自然神王﹐長生飛景玉宸大道無量大神。並乘神光九陽之輿﹐碧霄金根朱鸞之輦﹐含象萬變之紱﹐淸靈洞光之蓋﹐赤幢蔽日﹐瑤輪碾空。各駕玄晶神狩﹐黑甲毒龍﹐玃天辟非﹐變化無窮。拊須延之璈﹐擊太霄之鼓。紫煙素云﹐隱現萬靈。天騶仗旛﹐大帥啟程﹐風火合發﹐神霞散明。垂祥降禧﹐浮空自來。揚音波虛﹐伏魔護生﹐上淸司馬﹐髙靈總眞﹐玉宸帝司﹐大道之神﹐度人應仙﹐長生大君。佩籙執符﹐齊到帝庭。上極九空﹐神蓋之宮。泥丸之分﹐三素流晶﹐玄丹太寧﹐中黃紫微。上眞之靈﹐普告三元﹐紫戶靑房﹐煙羅云營。玉堂紫嬰﹐伯華之神﹐化骨之英﹐雙童流鈴。金眞玉光﹐二景大神﹐左轉豁落﹐右電火鈴。急催三五﹐上淸吏兵﹐丹紋紫絡﹐繞匝天經。顧眄飛光﹐吸納玉城﹐下極幽泉﹐河瀆溟泠。曲折之理﹐黑水內停﹐玉女轉機﹐金童絞繩。上世玄祖﹐考罰休停。玉宸道炁﹐速檢號名。罪籍削解﹐業道無榮﹐不得拘畱﹐上帝嚴刑。元始符命﹐時刻升遷。積夜九都﹐太溟弱淵﹐一切魔爽﹐寒露苦魂﹐火煉陰塞﹐焚蕩百關﹐凶姦滅種﹐速制酆山。玉宸大道﹐變體生仙﹐仙煉身度﹐劫劫無傾。隨光引气﹐神池吐煙﹐與道同生﹐壽逾億年。永度七傷﹑八難﹑九厄﹐步登天門﹐超浚三境﹐鳳臺﹑髙軒﹐逍遙上淸。上淸之天﹐天帝元眞﹐妙空之境梵行。

東方九天

玉宸梵遙天﹐帝玉眞上華。

紀樂元須天﹐帝大武洞尢。

抱素衝寂天﹐帝郁檀波田。

上化重空天﹐帝樂化自生。

九光空素天﹐帝遠扶仙。

朱極靜修天﹐帝洞日芝玄。

曲照含離天﹐帝子華瑯英。

崇仁徳修天﹐帝赤珠咸和。

龍胎曜華天﹐帝殊冥梵康。

南方九天

粹華無鎭天﹐帝耀殿六遊。

道辯衝容天﹐帝玉羅仲神。

濯廣滋元天﹐帝明豫靜通。

炎景耀明天﹐帝無色嬰。

福應極眞天﹐帝慮文次嵩。

玉苑法持天﹐帝徳夷和。

定名紫元天﹐帝黃文臺父。

上極思眞天﹐帝十華髙聰。

玄龍隱羽天﹐帝彰徳用光。

西方九天

大無空洞九明天﹐帝耀日程家。

丹回綠鎖天﹐帝芝元洞生。

覺源赤玉天﹐帝回彥明宗。

素明慶奉天﹐帝赤公伯文。

皇籍度生天﹐帝長景羅。

境陽浩稱天﹐帝玉神無竟。

芒忽變由天﹐帝江生慕空。

九疇質陽天﹐帝歷勤成。

蓋車靑極天﹐帝摩多容。

北方九天

中極太素天﹐帝理淵躬。

太上廣化天﹐帝丑都九離。

白魂英遙天﹐帝波帝呵都。

惠明招濟天﹐帝洪棋蕩眞。

都照元陽天﹐帝耀江子明。

亮極玄竺化靈天﹐帝怙範查虛。

子定平無天﹐帝沙何耀明。

易常究中天﹐帝玉臺丞。

光空百宗天﹐帝越景王。

三十六天﹐三十六帝﹐玉宸隱諱﹐玉宸隱名。天中自然﹐九空靈章﹐上淸隱道﹐皇極之眞。洞虛之尊﹐太空之神﹐玉京祕範﹐大化之文。變升之格﹐開度之靈﹐九晶十明﹐明堂降生。玉宸大道﹐深不可詳。豁落七眞﹐普度天人。其道至重﹐下眞匪聞。身佩五斗﹐頭建三辰﹐飛神景霄﹐和合至眞。今日欣慶受度﹐歷關諸天﹐刻名丹籍﹐招眞命仙。紫度炎光﹐气入太玄﹐斬絕五道﹐夙負咸原。三靈共舉﹐五帝同軒﹐道成上淸﹐無拘天門。東斗肇形﹐西斗運精﹐北斗育質﹐南斗降神。繞身纏絡﹐太上千眞﹐金玉混光﹐擲奔火鈴﹐中斗帝宮﹐攝告萬靈。靑帝授符﹐白帝攝兵﹐赤帝執法﹐黑帝典刑﹐黃帝居中﹐萬境保寧。靑天上靈﹐玉光次明﹐赤天上靈﹐寶耀圓成。白天上靈﹐皓素虛明。黑天上靈﹐太乙幹精。黃天上靈﹐伯常子京。五方玉宸﹐三界同賓﹐騰天倒地﹐電激雷奔。周行十方﹐下察杳冥﹐神帥統制﹐億萬神兵。巡山索海﹐旌佩紛紜﹐變化太空﹐神機乃分。敢有幹前﹐斬伐橫吞﹐玉宸降命﹐驅蕩不祥。蒼禽振羽﹐長蚪列張﹐黃神前衝﹐赤帝持旛。射火無極﹐大殺揚鞭﹐八景淸邈﹐十華列言。皆奉玉宸﹐自然至眞﹐玄符所告﹐鐝天輔輪。誅魔滅醜﹐火令無文﹐萬萬千千﹐馘絕祆魂。天獸吐毒﹐電火噴云﹐速送三官﹐檢捕無停。有害正道﹐追命北君﹐玉宸大道﹐感徹帝尊。云麾羽葆﹐上朝玉淸。

混劫帝歷﹐精潛太明。華芒倏變﹐九道開生。洞樓日月﹐玄耀雙睛。內徹泥丸﹐赤文之庭。琳條結气﹐奔飛火鈴。左淨右霐﹐三府澄淸。運用揮擊﹐威化天京。左爲金眞﹐右爲玉光。回翔八極﹐石景中房。身登太霞﹐位列仙王。玉垣上妙﹐道所經常。九丹太微﹐絳闕瑤房。洞空洞無﹐洞陰洞陽。非相非名﹐非短非長。流輝瓊室﹐仰餌玄霜。骨化柔金﹐神度天梁。上賓蕊淵﹐日池龍塘。太乙執綏﹐玉女捧觴。天老持符﹐開化無疆。普授要言﹐刻書靑瑯。解脫九幽﹐扶飆散煙。鳳歷赤書﹐龍章隱篇。密布五气﹐度人億千。據衡揖魁﹐功歸上玄。大輪運斡﹐三十六天。上通神宮﹐九帝眞軒。司馬注書﹐太史保延。過度日月﹐合宮蘊遷。施政薦音﹐大化綿綿。包羅六虛﹐陽景交纏。十過九周﹐气合三元。元中太嬪﹐碧霄飛裙。七眞禦合﹐上景靈尊。玄中至陰﹐紫闕大神。神居玄丹﹐絳臺生根。雌一玉檢﹐黃道生煙。無量度人﹐大洞靑編。遊體玉華﹐攝命帝仙。風爲火偶﹐出沒無間。梵謠激气﹐天聲舞玄。紫雲合蔭﹐白素回旋。玉宸浮蓋﹐校籍萬仙。一合再合﹐自然至眞。流精五色﹐太和入身。身中之眞﹐泥丸尊神。輔卿弼仙﹐三元帝君。守護玉闕﹐調養生元。玄一老子﹐林夫太眞。白元蕊珠﹐紫元煉精。明堂三暉﹐玉宸度人。移化就變﹐萬气髙分。太淸太極﹐冥空上靈。錦衣星裾﹐龍袍虎文。攝气保命﹐億聖同倫。茫茫至化﹐妙立無垠。上游上淸﹐出入太微。八景之內﹐大有之機。下鎭人身﹐蒼碧丹池。中合五气﹐服禦晨暉。左顧右盻。七祖同飛。仙貴長生﹐生道貴眞。眞神得道﹐無量度人。上開玄關﹐四辟八門。中有至精﹐泥丸夫人。手攀神光﹐身流紫雲。玉宸至重﹐道非遠神。神明得眞﹐眞气合生。上淸靈章﹐列奏諸天。諸天致神﹐今子知眞。三元之上各有生門。中有飛神化气之章仙王玉章﹐辭參髙眞。

第一下元玉宸大道碧空仙王之音雲光沖融。霄風八通。綠輿朝旌﹐命駕神龍。玄海澄碧﹐朱旗攝魔。九天齊威﹐振蕩百邪。是我泥丸﹐靈光飛霞。流煙八道﹐蒼晶玉羅。紫晨道成﹐灌气三華。元量度人﹐書功帝君。元始符告﹐天策紀名。超離幽壤﹐飛度朱陵。帝庭蕭仞﹐化煉形魂。

第二中元玉宸大道紫洞仙王之章暉暉紫微﹐眇莽八維。化形禦玄﹐周靈圍。天河灌津﹐杓昂魁低。玉璫繁明﹐大珠小璣。羣星搖光﹐隨指帝旗。安座紫宸﹐流金四暉。朱煙洞開﹐火精飆馳。中有老人﹐絳章云衣。升我玉京﹐下觀郁儀。徊風煽飆﹐合景希夷。日童混珠﹐照映中規。騰輝億境﹐二气合離。道祕玉眞﹐厥諱淵池﹐手執長戟﹐腰帶瓊蕤。左權右衡﹐丹蛇玄龜。賜我度人﹐上淸同歸。

第三上元玉宸大道太虛仙王歌曰吐气成龍﹐噓气生風。嚴我神駕﹐蹈景飛空。日月運轉﹐交會無窮。不見我神﹐神與虛通。子問大道﹐道何形容。殊不能知﹐泥丸洞樓。神蓋蔚蒼﹐正化興隆。養煉爾神﹐郁秀雙童。流鈴擲火﹐朱光九重。周行八極﹐天運剛淵。煉陰滅祆﹐侍宸玉垣。此道玄妙﹐洪福綿綿。

此三空之上﹐三元宮中﹐玉宸仙王度人之音﹐音參洞章。誦之百徧﹐名書上淸﹔誦之千徧﹐三元降庭﹔萬徧道備﹐飛升上淸。治按三元﹐萬神禮庭﹐有聞靈音﹐仙王保眞。勑制三界﹐指策千靈﹐永滅地官﹐五司考神。出入無難﹐里社送迎﹐九祖煉化﹐魂魄超升。是謂玉晨﹐道成至眞﹐度人無量﹐太極簡名。有祕上淸文﹐諸天共所崇。泄慢沈幽牢﹐永謝太極翁。

道言﹕此玉宸洞章﹐皆諸天上帝﹐及三元仙王隱祕之音﹐皆是大梵之言﹐非世之常辭。其言混洞﹐其文天成﹐故於祕妙不可思詳。上淸所寶﹐祕於玄都紫微上官﹐依玄科四萬劫一傳。若有至人賫金寶質心﹐依玉宸付授之格﹐告盟九帝﹐然後而傳焉。

道言﹕二儀運行﹐亦有終起。七政九宮﹐亦有災次。至眞道士﹐亦有隱顯。末學之夫﹐亦有疾傷。凡有此災同气﹐皆當齊心修齋﹐六時行香﹐十徧轉經﹐以玉宸大道祕重之力﹐天回地轉﹐神安鬼息﹐福徳立降﹐消諸不祥。玉宸洞文﹐普度無窮。

道言﹕夫末學道淺﹐或仙品未充﹐或知行玉宸未悉﹐道要不悟﹐自然以心爲托﹐墮於有數。﹣運應滅度﹐身經太陰。臨過之時﹐同學至人﹐爲其行香﹐誦經十過﹐以度屍形如法﹐則神宮縝密﹐泥丸堅固﹐流鈴內煥﹐玉宸涵光﹐屍煉魄滅﹐魂神上升﹐隨其學功﹐計日而得更生。陽火入身﹐還其朽形﹐靈肉布體﹐忽然更生﹐轉輪不惑﹐位登髙仙。

道言﹕辰申數極﹐劫窮運否﹐亦當修齋﹐行香誦經。黃赤攺度﹐勃蝕淩犯﹐亦當修齋﹐行香誦經。時令勝郁﹐支幹不和﹐亦當修齋﹐行香誦經。國境水旱﹐兵戈四興﹐亦當修齋﹐行香誦經。疫癘流行﹐鬼神害傷﹐亦當修齋﹐行香誦經。師友命過﹐亦當修齋﹐行香誦經。夫齋戒誦經﹐功徳甚重﹐上消天災﹐下消人禍﹐保延帝王億載之壽﹐安寧國家﹐以度兆民。生死受賴﹐其福難勝﹐故曰無量﹐普度天人。

道言﹕凡有是經﹐能爲天地帝主兆民﹐行是功徳﹐告禮玉宸元皇至眞﹐有願之日﹐發心修齋﹐燒香﹐誦經十過﹐皆上淸記名﹐萬神侍衛﹐右別至人﹐得爲聖君﹐長生大帝﹐王府之臣﹐諸天注其道功﹐表著玉宸。疏功錄過﹐不失毫分﹐三元仙王﹐亦保舉爾身。得道者﹐乃當洞明至言也。

上淸天中玉宸大道隱語靈音

道君撰

元始玉章首篇

東方八天

梵無眇虛﹐玉會婁京。玉明帝剛﹐華達宛須。明落智闃﹐昧孤成圖。栢大除極﹐涓岡茂禺。翳勤煩宛。提定玄謨。卓景浩澄﹐玉目髙蘇。圭華驅邪﹐辯流瓊胡。文殿正利﹐猛鄙員都。月津凝輝﹐光神洞珠。

南方八天

京蔚嗟會﹐紫律夷余。注極斕炎﹐招來牛堅。猛火極回﹐素道懷然。古眞元衝﹐气淵龍崇。剛嚴鵲益﹐駕聿乘容。乾知挺格﹐冥治呼玄。玉羅京孱﹐都開度軒。九命沙摩﹐綠鏟緣連。升行周度﹐泰廣交纏。

西方八天

斗胃亢泰﹐紫流衍盧。擎河赤蹊﹐轉止聞於。無極耿爓﹐歷塊扶羅。天旌皓精﹐眇神煥都。帝歷卯室﹐眞丙西祖。懋覺月印﹐池澄求孚。道希采利﹐正質滋延。憑逋溟海﹐淵力徒虛。鑑淨極越﹐四洞蘭儲。

北方八天

稼元索靈﹐聽孤自幾。遲齒日紀﹐丘華綸維。火炎飆舉﹐馳兆圓時。命籍綠荊﹐秀符偃稽。陀諸號育﹐慶舒景扉。一式玉垣﹐依衍弼希。箕侍句尾﹐臻童黨持。彥度淸靈﹐云銜紫移。風禁寂傳﹐太玄竟奇。

道言﹕此上淸天中﹐玉宸大道君之隱文﹐玉帝所祕﹐無量之音。舊文書太空華蓋紫微垣上境﹐綠字蟠屈﹐廣長一丈。天眞皇人昔書其文﹐以正天音。有知其音﹐能齋而誦之者﹐上淸諸天﹐皆遣三元仙王﹐玉宸萬眞﹐下鑑子身﹐書其功勤﹐上奏諸天﹐四司凜節﹐九宮拜迎。心未通悟﹐但誦其文﹐仙王保任﹐飛升玉京﹐遊宴洞陽﹐髙奔紫庭。此音玉宸大道之章﹐無所不感﹐無所不明﹐無所不鎭﹐無所不營﹐三元用之﹐無所不神﹐天眞上帝自然至眞之音也。故誦之則八素合景﹐神光映形﹐泥丸之中﹐森列萬神﹐玄眞大君﹐告子以妙道也。日誦此經﹐耳聰目明﹐發毀更生﹐自然契玄﹐金眞玉光﹐徧繞爾身﹐神宮振暢﹐萬气歸眞﹐千聖降霞﹐道海明淸﹐無極開濟﹐大量玄玄也。

靈寶無量度人上品妙經卷之二竟

卷之三

天地八維安鎭國祚品

道言﹕昔於靜空天中﹐朱落神風﹐太玄妙土﹐受元始度人天地八維安鎭國祚無量上品。元始天尊當說是經﹐周回八過﹐以召八維﹐始當詣座。天地八維大神﹐上聖髙尊﹐鎭國眞君﹐無鞅數眾﹐乘空而來。玉華紫气﹐瑞靄凝暉﹐瓊車泛霞﹐羽仗交映﹐翠蓋駢羅﹐香風散靈﹐天精昭朗﹐萬象澄鮮﹐神光散揚﹐黃霧芬芯﹐綠羅泛景﹐洞煥太虛。八日八夜﹐諸天日月星宿﹐經緯魁衡﹐一時停景。金眞玉明﹐靈響靜空﹐法雷輕震﹐莫不肅然。一國地土﹐緬平一等﹐山川偉麗﹐林木敷榮﹐威光應感﹐天瑞咸臻﹐眾眞翊侍﹐元始天尊玄坐玉蕊敷華禦化寶牀之上。說經一徧﹐諸天大聖同時稱善﹐是時﹐﹐萬國一切有情﹐普蒙開化﹐俱發善心。說經二徧﹐八維安鎭﹐帝祚綿昌。說經三徧﹐品匯交和﹐民人富樂。說經四徧﹐禍亂永消﹐毒害不生。說經五徧﹐道化普宣﹐咸陶聖範。說經六徧﹐天覆地載﹐和气沖融。說經七徧﹐靈文顯布﹐正道淸明。說經八徧﹐民物熙洽﹐無有事心。說經九徧﹐眞文發現。說經十徧﹐嘉祥杳至﹐是時﹐一國是男是女﹐莫不傾心﹐皆受護度﹐咸得長生。

道言﹔是時﹐

元始天尊說經一徧﹐東維無極無量品靑華官君將吏﹐無鞅之眾﹐浮空而至。

說經二徧﹐南維無極無量品丹華官君將吏﹐無鞅之眾﹐浮空而至。

說經三徧﹐西維無極無量品皓華官君將吏﹐無鞅之眾﹐浮空而至。

說經四徧﹐北維無極無量品紫華官君將吏﹐無鞅之眾﹐浮空而至。

說經五徧﹐東北維無極無量品鬼門官君將吏﹐無鞅之眾﹐浮空而至。

說經六徧﹐東南維無極無量品地戶官君將吏﹐無鞅之眾﹐浮空而至。

說經七徧﹐西南維無極無量品人門官君將吏﹐無鞅之眾﹐浮空而至。

說經八徧﹐西北維無極無量品天門官君將吏﹐無鞅之眾﹐浮空而至。

八徧周竟﹐八維安鎭國祚官君將吏﹐八景八威﹐八史八神﹐諸部仙官﹐曹屬之眾﹐一時同至﹐一國男女﹐傾心歸仰。皆願天地八維﹐福瑞應感﹐安泰欣榮﹐來聽天尊﹐宣布法要﹐安鎭國祚﹐保天長存。有如細雨密霧﹐無鞅之眾﹐傾圓圍繞﹐非可禁止。於是元始卽於眉間額珠之上﹐出異色寶光﹐光分八道﹐每一道中現天書自然梵炁神符。於此八維﹐出此八符﹐安鎭國祚﹐保定乾坤﹐復現丹章﹐玉文靈篇﹐迎至妙气﹐感攝嘉祥。元始登引八維﹐天曹地司﹐官君將吏﹐八方至眞。無量大神﹐無鞅數眾﹐俱入寶光之中﹐天人仰看﹐惟見拂拂﹐從寶光中入﹐混化梵炁神符之內。旣入寶光﹐不知所在﹐國人廓散﹐地靄綿云﹐皎如柔玉。元始卽於妙景之內﹐說安鎭國祚大法都竟﹐眾眞監度﹐以授於我﹐當此之時﹐喜慶難言。法事粗悉﹐諸天復位﹐倏欻之間﹐寂無遺響。是時﹐天人遇值經法﹐普得濟度﹐全其本年﹐無有殘傷﹐傾土歸仰﹐鹹盡一心。不欺不誣﹐不忮不謀﹐不毀不爭﹐不佞不邪﹐不媚不忍。言尙忠正﹐口無怨譽﹐齊同慈愛﹐異國成親﹐國安民丰﹐欣樂太平。經始出教﹐一國以道﹐預有至心﹐宗奉禮敬﹐皆得度世。

道言﹕元始天尊說經中所言﹐並是諸天上帝內名。安鎭國祚﹐禳解八維﹐至福降祥﹐隱韻之音。亦是上靈內祕﹐瑯笈之書﹐招集至眞元聖妙有內諱﹐保帝熙時之隱名也﹐非世之常辭。上聖已成﹐眞人通玄﹐降靈力﹐扶皇圖﹐道持洪祚﹐威伏邪丑﹐徳被生類﹐能悉其章。誦之八徧﹐八維康靖﹐六合又寧﹐諸天遙唱﹐萬帝設禮﹐河海湛然﹐山嶽效靈﹐日月重景﹐璣星順踱﹐羣魔束形﹐鬼精滅爽﹐回福延世﹐安養種人。至學之士﹐誦之八過﹐則五帝護國﹐三天助持﹐魔精喪眼﹐鬼祆滅爽﹐濟度垂死﹐絕而得生。所以爾者﹐學士𨿽稟至科﹐八維峙符﹐安鎭靈法﹐神气未合﹐體未洞眞。召制八神﹐威未制天政。徳可伏禦地祇﹐束縛魔靈﹐但請祥致福而已﹐不能更生。輕誦此章﹐身則被殃。供養尊禮﹐家國興隆﹐世世昌熾﹐與善。因緣﹐萬災不幹﹐神明護門。斯經尊妙﹐獨步玉京。度人無量﹐爲萬道之宗﹐巍巍大範﹐徳難可勝。

道言﹕凡誦是經八過﹐天地八維八神﹐官君將吏﹐八景大神﹐安鎭國祚。八大神王﹐八方眞人﹐同時齊到。邪怪潛伏﹐民物安和﹐邦家寧鎭﹐魔精妖魅﹐八符禳解﹐營護眞靈﹐八維之地﹐伏骼藏屍。千年木石﹐水火之怪﹐丹蛇赤鼠﹐陰影冤滯﹐古昔之鬼﹐往眾先宗﹐億曾萬祖﹐幽魂苦爽﹐皆卽受度﹐上升朱宮﹐格皆九年﹐受化更生﹐得見太平。而好學至經﹐功滿徳就﹐皆得神仙﹐飛升金闕﹐遊宴玉京也。上學之士﹐修誦是經﹐身合天地﹐絡應八維﹐頭中九宮﹐上通太極﹐八方玉文﹐煥照身宮﹐何鎭心君﹐性靜無爲﹐混合百神﹐魂魄受煉﹐陰陽運靈﹐左居無英﹐右守白元﹐中有晨暉﹐照耀億千﹐驛馬奏功﹐司命結篇﹐皆卽受度﹐飛升南宮。普世受誦﹐俱獲道眞﹐玉符招神﹐神安气靈。赤筋霜髓﹐紫脈成文﹐文布洞章﹐骨變丹金。則乃延壽長年﹐後皆得作尸解之道。魂神暫滅﹐不經地獄﹐卽得返形﹐遊行太空。此經微妙﹐普度無窮﹐一切天人﹐莫不受慶。無量之福﹐生死蒙惠﹐上天所寶﹐不傳下世。至士賫金寶效心﹐盟天而傳。輕泄漏慢﹐殃及九祖﹐長役地官。侍經八維安鎭玉童玉女﹐各三十二人﹐營衛神文﹐保護受經者身。

道言﹕正月長齋﹐誦詠是經﹐安鎭寅﹑卯﹑辰﹑巳﹑午﹑未﹑申﹑酉﹑戌﹑亥﹑子﹑丑之方﹐維正之位﹐兆域之中。爲上世亡魂﹐斷地逮役﹐度上南宮。七月長齋﹐誦詠是經﹐安鎭天地﹐民物生靈﹐咸遂道性﹐克慕神仙﹐諸天書名﹐黃籙白簡﹐削死上生。十月長齋﹐誦詠是經﹐爲國王帝主﹐君臣父子﹐安鎭國祚﹐保天長存﹐世世不絕﹐常爲人君﹐安鎭其方﹐民稱太平。八節之日﹐誦詠是經﹐天地八維﹐成皆安鎭﹐八景降祥﹐瑞應備現﹐靈文祕圖﹐八柱刊瓊﹐八官紀善﹐道化保於無窮。三元之日﹐誦詠是經﹐十二辰宮﹐四方八維﹐天神地祇﹐施慈降福﹐注定吉祥﹐永使聖君﹐上徳日隆。神洞無間﹐體生玉華﹐面有金顏﹐魂神澄正﹐萬炁長存﹐斷除苦惱﹐身有光明﹐三界侍衛﹐五帝司迎﹐萬神朝禮﹐名書上天﹐功滿徳就﹐飛升上淸。

道言﹕行道之日﹐皆當香湯沐浴﹐齋戒入室。東向﹐叩齒三十二通﹐上聞三十天﹐心拜三十二過。閉目﹐靜思身坐靑黃白三色雲气之中﹐內外蓊冥﹐有靑龍﹑白虎﹑朱雀﹑玄武﹑獅子﹑白鶴﹐羅列左右﹐日月照明﹐洞煥室內﹐八維符吏﹐八面功曹﹐環立侍直﹐項生圓象﹐內現天文龍鳳之書﹐安鎭天地﹐光映八維﹐如此分明。密咒曰﹕

無上玄元﹐太上道君﹐召出臣身中三五功曹﹐左右官使者﹐侍香玉童﹐傳言玉女﹐五帝直符﹐直日香官﹐各三十二人﹐關啟所言。今日吉慶﹐長齋淸堂﹐修行至經﹐無量度人。願所啟上徹﹐俓禦無上三十二天元始上帝至尊幾前。

畢﹐引炁三十二過﹐東向誦經。

元始無量度人上品妙經

元始洞玄靈寶本章﹐上品妙首﹐安鎭度人﹐天地八維﹐八威隱韻﹐凝篆自然。八神赤文。祖劫元眞。元始妙气﹐化生諸天。開闡八維﹐輔立天根。天地神眞﹐分气結身。方維旣定﹐禍福乃陳。上帝靈符﹐辟魔護人。無文不光﹐無文不明﹐無文不立﹐無文不成﹐無文不安﹐無文不鎭。是爲大梵﹐安鎭乾坤﹐國祚隆長﹐慶瑞永綿。郁羅蕭境﹐玉帝靈都。上極無上大羅天中﹐眇眇劫仞。下至昆侖奠界﹐八維區別。萬方辧分﹐正位皆有官君神吏守衛。奏疏上晨﹐紀善注功﹐率由於民。大行梵炁﹐周回八方。中有天地八維之神﹐直符殺鬼之使﹐安鎭國祚之尊﹐南極長生大君﹐神霄眞王﹐靑華之君。出教立法﹐保國護民﹐符鎭八維﹐天地朗明﹐天省玉堂﹐上相眞君。中有上宰玄司之君﹐禳解災气﹐國祚鹹寧。中有南上司命司錄﹐延壽益算﹐度厄尊神﹐淸蕩方隅﹐萬物欣欣。今日開化﹐諸天臨軒。

東維無極飛天護世神王﹐長生大聖無量度人。

南維無極飛天護世神王﹐長生大聖無量度人。

西維無極飛天護世神王﹐長生大聖無量度人。

北維無極飛天護世神王﹐長生大聖無量度人。

東北維無極飛天護世神王﹐長生大聖無量度人。

東南維無極飛天護世神王﹐長生大聖無量度人。

西南維無極飛天護世神王﹐長生大聖無量度人。

西北維無極飛天護世神王﹐長生大聖無量度人。

八維守符飛天護世神王﹐長生大聖無量大神。並乘玄云﹐都吏甲馬﹐八維神官神吏。旗旛騶騎﹐乘駕風雲﹐噴煙吐火。龍神驛卒﹐鬼官虎賁﹐四面大將﹐八臂神丁﹐朱額靑甲﹐乘飆跨麟。直符小吏﹐安鎭靈曹﹐地域之神﹐億乘萬騎﹐升降而來﹐迎侍霄駕﹐鎭國保生。天機丞相﹐南昌上宮﹐韓司主錄﹐八維大神﹐執天地籍﹐檢察萬神﹐飛意密召﹐齊到帝前。隨所方維﹐嚴奏上天。普告三界﹐無極神鄕﹐泉曲之府﹐北都羅酆﹐三官九府﹐十二河源。急召積屍大靈星君﹐使度生民。八維克害﹐破射惡殺﹐呼魄追魂﹐上解祖考﹐億劫種親﹐疾除罪簿﹐落滅惡根﹐不得拘畱﹐逼合鬼羣。元始符命﹐安鎭升遷﹐北都寒池﹐部衛形魂﹐地司保舉﹐度品南昌。天機都省﹐道運長新﹐死魂受煉﹐仙化生民。生民受度﹐劫劫永存﹐隨劫輪轉﹐與天齊年。永度方維﹐注害不幹﹐隨符安鎭﹐保慶長年。道備徳成﹐超淩三界﹐逍遙上淸。上淸之天﹐天帝玉眞﹐護持國境梵行。

東方八天

明持玉陽天﹐帝至利師方。

角胎上極天﹐帝勛夷思完。

儲淨妙有天﹐帝羣題士詢。

彥迹鉛宗天﹐帝歷蘄化常。

氏張輔皇天﹐帝彭義慈。

太至吳祖天﹐帝招機總維。

祕瞢韓化天﹐帝傳眞識元。

逸邈希順天﹐帝祖羅英。

南方八天

熯度霄炎天﹐帝龍澌沵沙。

鑄神骨想天﹐帝玄鮮生。

曜華麗舉天﹐帝純寂渙池。

宣革慶鴻天﹐帝香京沂牢。

變黻拭崇天﹐帝肇玄慈名。

斗虛爓阿天﹐帝眞云祕都。

阻義炎流天﹐帝猛子回堂。

略羽道余天﹐帝洞景易當。

西方八天

紆論制魔天﹐帝誥屠辛良。

柳寓稱當天﹐帝伯定謨。

徼連紫鯨天﹐帝奏祥敷。

傲靈悅空天﹐帝上覺眞。

越積渚安天﹐帝演丘資賢。

宜封觀虛天﹐帝峻淵辭朋。

義神飛廬天﹐帝判極洞霞。

頌玄流景天﹐帝泰遙康容。

北方八天

兜玄隱微天﹐帝气襲龍枚。

兆化億光天﹐帝保粹衝。

史阿奚幾天﹐帝湊昌輪。

豫常尢兪天﹐帝斷從堅。

賓張守符天﹐帝曲回明方。

福王行逸天﹐帝壽耆晞。

靜原華鼎天﹐帝度眞天形。

道遠浩流天﹐帝言永疆。

三十二天﹐三十二帝。諸天隱諱﹐諸天隱名。天中空洞﹐安鎭國祚﹐自然靈章﹐八維隱韻。安鎭之音﹐安鎭之尊。八維之神﹐八維大魔﹐八維之靈﹐度符玄合。變化上淸﹐無量之奧﹐深不可詳。召攝神眞﹐普度天人。今日禳除度法﹐歷關諸天﹐請鎭國維。斬絕祆羣﹐飛仙八景﹐名列太玄﹐眞魔監舉﹐無拘天門。東斗定化﹐西斗伏祆﹐北斗斬姦﹐南斗衛生﹐中斗鎭惡﹐總監八維。靑帝養育﹐白帝輔成﹐赤帝安民﹐黑帝滅禍﹐黃帝衛生﹐保安兆時。靑天魔王﹐安鎭東維。赤天魔王﹐寶符南離。白天魔王﹐西遏刀兵。黑天魔王﹐北維普寧。黃天魔王﹐八威神兵。五帝大魔﹐搜捕八維。淸肅天地﹐總領鬼兵﹐麾慞鼓節﹐遊觀太空。靈文偉煥﹐羅布威光﹐安鎭國祚﹐嚴攝邪氛。神王受命﹐除世不祥﹐玄蛇吐毒﹐九都膽張。天丁縛鬼﹐北斗戮精﹐擲火萬里﹐流鈴八衝。敢有干試﹐拒遏八神﹐金刀亂施﹐千祆滅形。仰嘯玉華﹐俯咀絳涬。天地八維﹐念道安眞﹐屠滅禍爽﹐風火無停。千千截首﹐萬萬剪形﹐魔無干犯﹐鬼無祆精。三官北酆﹐明檢鬼營﹐不得容隱﹐金馬驛呈。普告無窮﹐萬神咸聽﹐三界五帝﹐列言上淸。

元始上帝和合三炁﹐天地八維﹐安鎭國祚之法﹐祕於東華寶室﹐威禁至重。八維眞符﹐皆自然靈章。飛玄之華﹐九鳳之气﹐以成紫字。用以救護世厄﹐方隅邪怪﹐境土不順之道。若國境疾癘﹐兵盜﹑水火之難﹐則行香修齋﹐六時行道﹐誦此妙經﹐隨所災分﹐丹書此符﹐作旺相所宜之色﹐設於國內。燒香﹐醮禮三天帝君﹐八維神王將吏。中庭﹐法師仗劍﹐步躡斗罡﹐禁气﹐誦咒﹐隨所安符。訖後三日或七日﹐徹去壇席﹐大吉。如一家有方隅注害毒惡之气﹐身黃土符之殺﹐亦用此符禳厭﹐亦祭八維官君將吏等也此。

上淸護世之文﹐不可輕慢。衛符皆有靈官童子﹐玉女直符﹐以申令行事焉。具符如左八符﹐或繒﹐或紙﹐金鑄﹐石刻﹐皆可。每維直符十九人﹐使者三人﹐守符官君將吏三千人。

安鎭東維靑華丈人護世長生眞符

靑書黑繒﹐施震宮上。

安鎭南維赤靈眞人護世旺福眞符

丹晝黃繒﹐施離宮上。

安鎭西維章簡玉女護世禳兵眞符

白書黑繒﹐施兌宮上。

安鎭北維龍玄大神護世保祚眞符

黑書白繒﹐施坎宮上。

安鎭東北維皓眞靈君護世伏魔眞符

白書綠繒﹐施艮官上。

安鎭東南維碧仙神君護世通玄眞符

碧書紫繒施巽宮上。

安鎭西南維玄眞夫人護世寶皇眞符

黑書絳繒﹐施坤宮上。

安鎭西北維天老帝君護世鎭國眞符

白書黑繒﹐施乾宮上。

如上八符﹐皆梵炁至精變化﹐自然成文。安鎭天地八維﹐變災爲福﹐帝尊萬年。民有信誠﹐取黃繒以丹書八符﹐佩身﹐辟萬邪千禍﹐出入行來﹐不避太歲﹐方維大殺﹐修營居室﹐施符八維﹐元亨利貞。

安鎭國祚萬歲太平五福眞君﹐一十二字﹐黃書之安﹐中央石臺上。

中央玉文一十二字﹐保鎭國祚﹐福壽帝尊﹐諸天上帝臺闕之上﹐皆刻書之也。國界之內﹐四時不調﹐災癘競起﹐皆當醮禮。天眞敷露﹐五方眞文﹐安鎭入符及山水簡券﹐七日之內﹐必獲感降﹐致福流祥也。

元始混茫﹐五气回光﹐上降下接﹐玉液流滂。結爲玉京﹐環峙八方﹐金气生剛﹐神風激揚。浩浩九劫﹐太乙玉房﹐道爲气母﹐龍漢延康。眇眇億劫﹐混沌之中﹐上無色界﹐下無輪淵。金栗潤澤﹐羣龍伏潛﹐中有大神﹐身如玉蚖。莽莽萬丈﹐噴雷吐煙﹐眼爲日月﹐血液爲泉。浩波杳冥﹐海之百川﹐云凝气鼓﹐玉景爲天。﹑天上天下﹐無幽無冥﹐無形無影﹐無極無窮。溟涬大梵﹐遼廓無光﹐赤明開圖﹐運度自然。元始安鎭﹐敷落靈眞﹐八維神綱﹐星斗交連。勑命靈官﹐分域龍君﹐天殺地殺﹐八維大神。十二官分﹐上干下坤﹐道气如繩﹐貫珠絡纓。神符赤書﹐辟斥祆氛﹐保制劫運﹐使天長存。梵气彌羅﹐萬範開張﹐元綱流演﹐三十二天。輪轉無色﹐周回八維﹐旋斗歷箕﹐六气纏綿。三十五分﹐總禦天關﹐勝伏淩犯﹐動靜攺遷。維內守神﹐衛世無愆﹐生善滅惡﹐定錄三天。八景冥合﹐气入玄玄﹐玄中太皇﹐上帝髙眞。泛景八維﹐禳鎭咸寧﹐金眞朗郁﹐流響云營。玉音攝气﹐靈風聚煙﹐紫虛郁秀﹐輔翼萬仙。露文植符﹐福祚帝宸﹐水升火降﹐自然成眞。眞中有神﹐長生大君﹐無英公子﹐白元尊神。太乙司命﹐祧康合延﹐八維之內﹐各有尊靈。共保皇圖﹐護衛帝門﹐執符把籙﹐保國救民。上游上淸﹐出入華房﹐八維之內﹐細微之中。下鎭百靈﹐中華絳宮﹐運行五气﹐混合萬神。十轉迥靈﹐萬气齊眞﹐眞道貴生﹐無量度人。上開八關﹐八維之方﹐罪福禁戒﹐宿命因緣。普受開度﹐死魂生身﹐九土安鎭﹐气降諸天。諸天之上﹐八道靈文﹐中有空洞﹐謠歌之章。眞王靈篇﹐辭參髙眞。

第一欲界淸寧維域飛空之音

道化一形﹐陰陽兩分。天上天下﹐瓊室玉宮。十二神營﹐八維四門。水火金木﹐寒暑相因。沖气爲和﹐刑克俱存。順爲吉徳﹐逆爲禍根。天地八維﹐倚伏所存。煌煌赤符﹐蕩逐神姦。保徳常自吉﹐泄慢常自凶。髙上神霄王﹐綠輿來紫空。惟願法教興﹐生津遠莫窮。龍章施八維﹐辟除禍害宗。不使斷正气﹐保延世運亨。淩虛誦洞玄﹐以攝扶持功。束送幽邪靈﹐斬馘祆魔鋒。安鎭長綿綿﹐聖祚日興隆。

第二色界八維禧佑之章

玉都萬神﹐總禦八方。圓羅洞無﹐大梵周行。變化浩渺﹐周布億千。飛玄成書﹐佩服眞靈。斷絕殃注﹐吉慶相連。坎離激戾﹐邪气紛紛。神符所至﹐靈光燕存。福降紫淸﹐運會自然。此時樂兮﹐上帝之恩。禳祆滅凶﹐生類和寧。我道難遇﹐故顯洞文。飛空妙範﹐混合玄元。成敗之用﹐率由爾身。普天護度﹐賴此歌音。

第三無色界安鎭天福歌曰

碧雲郁嵯﹐玉淨圓羅。洞虛無色﹐耀素靈波。惟有元一﹐混沌之神。生育天地﹐布列玄眞。世分八維﹐中含紫虛。皇極爲王﹐統禦萬方。飛神萬變﹐法道眞﹑常。赤文煥麗﹐制魔召祥。施張靈化﹐庶物咸康。致福者心﹐諒不由他。心通妙意﹐三气凝華。國祚由是安﹐教化靡不同。萬神享慶會﹐靈童伐鼓鐘。

此三界之上﹐飛空之中﹐飛仙歌音﹐音參洞章。誦之百徧﹐名度南宮。誦之千徧﹐魔王保迎。萬徧道備﹐飛升太空﹐過度三界﹐位登仙公。有聞靈音﹐魔王敬形﹐勑制地祇﹐侍衛聖君。八弦安泰﹐永絕禍難。祖彌升遷﹐遊宴玉天。欣樂無窮。歡盼劫年。是謂無量﹐保度無窮。有祕上天文﹐諸天共所崇﹐泄慢墮地獄﹐禍及七祖翁。

道言﹕此二章並是諸天上帝﹐及至靈眞王隱祕之音﹐皆是大梵之言﹐非世之常辭。言無韻麗﹐曲無華宛﹐故謂玄奧﹐難可尋詳。上天所寶﹐祕於玄都紫微上宮﹐依玄科四萬劫一傳。若有至人賫金寶質心﹐依舊格告盟十天﹐然後而付焉。

道言﹕夫天地運度否終﹐日月五星虧盈﹐至聖神人休否﹐末學之夫疾傷﹐上逮國境水旱﹐民物疾癘﹐八維之分﹐有諸災怪。同气至士﹐皆當齊心修齋﹐六時行香﹐八徧轉經﹐醮禮天眞﹐八維施符﹐中安十二玉字﹐勤苦至禱﹐福徳立降﹐消諸不祥﹐元量之文﹐普度無窮。

道言﹕夫治化未周﹐道徳未充﹐事應廣運﹐開闡玄功﹐當擇上學至人﹐爲其行香誦經。則天地八維﹐普獲安鎭﹐國祚成亨﹐人無邪害。眞正神明﹐萬物被徳﹐稟生受靈﹐鬼屍滯爽。開度形魂﹐徑上南宮。隨其學功﹐計日而得更生。輪轉不滅﹐便得神仙。

道言﹕夫天地運終﹐星宿錯度﹐日月失昏﹐四時失度﹐陰陽不調﹐國境有災﹐水火兵盜﹐疫毒流行﹐兆民死傷﹐師友命過﹐皆天地八維刑勝之气﹐注射使之。皆當施符﹐按法修齋﹐行香誦經。夫齋戒誦經﹐功徳甚重﹐上消天災﹐保鎭帝王﹐下禳毒害﹐以度兆民。生死受賴﹐其福難勝﹐故曰無量﹐普度天人。

道言﹕凡有是經﹐能爲天地帝主兆民﹐行是功徳。有災之日﹐發心修齋﹐燒香誦經﹐醮告八維﹐施符用法﹐誦經八過﹐皆諸天記名﹐萬神侍衛。右別至人﹐克得爲聖君金闕之臣﹐諸天記人功過﹐毫分無失。天中眞王﹐亦保舉爾身。得道者﹐乃當洞明至言也。

諸天中大梵隱語無量音道君撰

元始靈書安鎭國祚玉篇

東方八天

竅叫鰲酰﹐辯龢穌零。教昂泊撲﹐越英孳緘。炳扁流轄﹐爰瓏稽郴。妙落筆兪﹐肇熒彌摩。郁圖璟祖﹐竇冥健

稠。管棐赭環﹐徽咸協汾。鮮鐸巴漫﹐

道瓊綠完。蔽膜遊綿﹐邈巒斗箋。

南方八天

訥池建憩﹐炯桓疑兟。罔玄師元﹐霹溥優賓。宥團宥假﹐天晶歷孫。叫崛羈罩﹐麼錫漾惇。鎪犀斡索﹐譚監鬼道。懋姬暄緒﹐屢涪婁鹵。蕭仙登京﹐篆昭孔盟。晝就豚浹﹐混徊洞侖。

西方八天

蘇訶交彭﹐屈觀史庚。忍利欹遁﹐幽茂武神。圭羅積坤﹐殊容被紳。濫卓廣割﹐嬰漏淵璘。頂捨乾婁﹐淨展昏鈞。命提歡茹﹐遘混泥淪。淪莊運秀﹐毗孤遼泉。逵濯衍文﹐史亟酉仙。

北方八天

藏堅滸銳﹐日曄靈頤。輻遠迹徠﹐蘊剸犀雷。耀揚晃微﹐陁蘭伊垂。乳咸旌派﹐虛劫赤璺。盤巒俯巓﹐纏翅驛繪。鈕耿遙玄﹐眞沆霄宣。蕩逸亙廓﹐龍廬皎荃。酆截令牢﹐燔丁北然。道言﹕此諸天中大梵隱語﹐無量之音﹐舊文五色神金﹐鼓冶爲符﹐安鎭天地八維之上。調正運數﹐气合元和﹐扶衛國祚﹐與道常興。字皆廣長一丈﹐天眞皇人昔書其文﹐以爲正音。有知其音﹐能齋而誦之者﹐諸天皆遣八方神王﹐八維宰牧﹐下觀其身﹐書其功勤﹐上奏諸天﹐萬神朝禮。地祇侍門﹐大勛眞仙。保舉上眞﹐道備克得。遊行三界﹐升入金門。此音無所不辟﹐無所不禳﹐無所不度﹐無所不成﹐天眞自然之音也。故誦之致八眞下觀﹐上帝遙唱﹐萬神朝禮﹐三界侍軒﹐羣祆束首﹐鬼精自亡。琳瑯振響﹐十方肅淸﹐河海靜默﹐山嶽吞煙﹐萬靈振伏﹐招集羣仙﹐天無氛穢﹐地無祆塵﹐冥慧洞淸﹐大量玄玄也。

靈寶元量度人上品妙經卷之三竟

卷之四

永延劫運保世升平品

道言﹕昔於皇靈天中﹐妙化飛音大黎樂土﹐受元始度人永延劫運保世升平無量上品。元始天尊當說是經﹐周回十過﹐以召十方﹐始當詣座﹐天眞大神﹐上聖髙尊﹐妙行眞人。無鞅數眾﹐乘空而來。瑞彩彌漫﹐靈香飛空﹐龍車紫蓋﹐交映拱扶﹐流霞輝煥﹐洞朗萬天。九日九夜﹐諸天浮蓋﹐圓象森羅﹐樞鬥一時停機﹐二景合光﹐八極廓淸﹐湛然澄瑩﹐一國山林川澤淵藪﹐緬平蔚薈﹐無不華明﹐土皆作柔玉﹐光照凝鮮﹐無有異色。眾眞侍座﹐元始天尊玄坐太空九色玄龍寶局之上。說經一徧﹐諸天大聖同時稱善﹐萬物民人﹐咸皆遂性。說經二徧﹐物無札癘﹐民息憂虞。說經三徧﹐人安其化﹐無所爭求。說經四徧﹐時稱丰樂﹐不識災凶。說經五徧﹐萬方率服﹐遐邇同風。說經六徧﹐禽魚胎卵﹐各保生成。說經七徧﹐麟鳳來儀﹐天地應祥。說經八徧﹐至徳熙洽﹐民物還淳。說經九徧﹐國君王侯﹐永保世續。說經十徧﹐普天率土﹐咸證道妙﹐是時﹐一國是男是女﹐莫不傾心。皆受護度﹐咸得長生。

道言﹕是時﹐

元始天尊說經一徧﹐東方無極無量品延劫保世至眞大神﹐無鞅之眾﹐浮空而至。

說經二徧﹐南方無極無量品延劫保世至眞大神﹐無鞅之眾﹐浮空而至。

說經三徧﹐西方無極無量品延劫保世至眞大神﹐無鞅之眾﹐浮空而至。

說經四徧﹐北方無極無量品延劫保世至眞大神﹐無鞅之眾﹐浮空而至。

說經五徧﹐東北無極無量品延劫保世至眞大神﹐無鞅之眾﹐浮空而至。

說經六徧﹐東南無極無量品延劫保世至眞大神﹐無鞅之眾﹐浮空而至。

說經七徧﹐西南無極無量品延劫保世至眞大神﹐無鞅之眾﹐浮空而至。

說經八徧﹐西北無極無量品延劫保世至眞大神﹐無鞅之眾﹐浮空而至。

說經九徧﹐上方無極無量品延劫保世至眞大神﹐無鞅之眾﹐浮空而至。

說經十徧﹐下方無極無量品延劫保世至眞大神﹐無鞅之眾﹐浮空而至。

十徧周竟﹐十方無極天眞大神﹐一時同至。一國男女﹐傾心歸仰﹐來者萬億﹐普徧方土﹐咸皆欣願﹐來詣天尊﹐觀聽上法﹐洞達妙無﹐劫運綿長﹐保世升平﹐萬國歸依﹐天人和同。無鞅之眾﹐迮國一半﹐土皆偏陷﹐非可禁止。於是元始凝目斂神﹐飛出妙气﹐結爲圓光﹐大如赤日﹐在空玄之中﹐去地九丈﹐元始登引﹐天眞大神﹐上聖髙尊﹐妙行眞人﹐十方無極至眞大神﹐無鞅數眾﹐俱入圓光之內。天人仰看﹐惟見拂拂﹐從光明中入。旣入圓光﹐不知所在﹐國人廓散﹐地還平正﹐無復欹陷。元始卽於圓光之內﹐說經都竟﹐眾眞監度﹐以授於我。當此之時﹐延度劫數﹐保世升平﹐福徳無量﹐道法自然﹐萬匯樂育﹐喜慶難言。法事粗悉﹐諸天復位倏欻之間﹐寂無遣響。是時﹐天人遇值經法﹐普得濟度﹐全其本年﹐無有中傷﹐傾土歸仰﹐咸契大道。無夭無關﹐無患無殃﹐無爭無擾﹐無惡無邪﹐無偏無黨﹐意無貪欲﹐心無怨憎﹐齊同慈愛﹐異骨成親。國安民丰﹐欣樂太平。經始出教﹐一國以道﹐預有至心﹐宗奉禮敬﹐永延劫運。

道言﹕元始天尊說經中所言﹐並是諸天上帝內名﹐隱韻之音﹐亦是魔王內諱﹐百靈之隱名也。皆至道之神機﹐天地之密文。可以永延大小劫運﹐保世升平﹐帝享萬曆﹐民物咸亨﹐非世之常辭。上聖已成﹐眞人通玄究微﹐能悉其章﹐誦之十過﹐天地合泰﹐運度無愆﹐三災消革﹐五气常平﹐善瑞咸臻﹐帝祚綿昌。至學之士誦之十過﹐則身躬永固﹐命運長延﹐保世億齡﹐感眞致仙﹐濟度垂死﹐絕而得生。所以爾者﹐學士道气未純﹐體未合靈。召制十方﹐威未制天。政徳可伏禦地只﹐延度災衰。但卻死而已﹐不能更生。輕誦此章﹐身則被殃。供養尊禮﹐門戶興隆﹐世世昌熾﹐與善因緣﹐萬災不幹﹐神明護門。斯經尊妙﹐獨步玉京﹐保延無量﹐爲萬道之宗。巍巍大範﹐徳難可勝。

道言﹕凡誦是經十過﹐諸天齊到﹐推延妙气﹐制水伏火﹐不得淩犯﹐劫運永長﹐無有時災﹐永保升平。凡學至經﹐功滿徳就﹐皆能保衛﹐成其至治﹐欣樂年丰也。上學之士修誦是經﹐外保六合﹐內保一身﹐內外一理﹐同獲永延﹐小大蒙福﹐幽顯被恩。此經微妙﹐保衛無窮。一切天人﹐莫不受慶。無量之福﹐萬劫蒙惠。上天所寶﹐不傳下世。至士賫金寶效心﹐盟天而傳。輕泄漏慢﹐殃及九祖。長役鬼官。侍經五帝﹐玉童玉女﹐各二十四人﹐營衛神文﹐保護受經者身。

道言﹕正月長齋﹐誦詠是經﹐歷劫萬世﹐數會無窮﹐道化長存。七月長齋﹐誦詠是經﹐消除乖沴﹐召至福祥。十月長齋﹐誦詠是經﹐爲國王帝主﹐君臣父子﹐安鎭國祚﹐保天長存﹐世世不絕﹐常爲人君﹐安鎭其方﹐民稱太平。八節之日﹐誦詠是經﹐永延劫運﹐保世升平。身受道徳﹐祖彌超登﹐得爲九宮﹐三天眞人。離合之日﹐誦詠是經﹐普濟生靈﹐咸獲福壽﹐擾競永消﹐普世率寧﹐萬神鎭衛﹐五帝司存。晏盻無窮﹐以度億齡。

道言﹕行道之日﹐皆當香湯沐浴﹐齋戒入室﹐東向﹐叩齒三十二通﹐上聞三十二天﹐心拜三十二過﹐閉目﹐靜思身坐靑黃白三色雲气之中﹐內外蓊冥﹐有靑龍﹑白虎﹑朱雀﹑玄武﹑獅子﹑白鶴﹐羅列左右﹐日月照明﹐洞煥室內﹐項生圓象﹐光映十方﹐如此分明。密咒曰﹕

無上玄元太上道君﹐召出臣身中三五功曹﹐左右官使者﹐侍香玉童﹐傳言玉女﹐五帝直符﹐直日香官﹐各三十二人﹐關啟所言。今日吉慶﹐長齋淸堂﹐修行至經﹐無量度人﹐願所啟上徹﹐俓禦無上三十二天元始上帝至尊幾前。

畢﹐引炁三十二過﹐東向誦經。

元始無量度人上品妙經

元始洞玄靈寶本章上品妙首﹐

十回度人﹐百神隱韻﹐離合自然﹐妙化玉眞﹐

髙玄上神﹐孕育元气﹐融結萬天﹐開明華景﹐

和合陰陽。陰陽合變﹐五運推行﹐寒暑代遷﹐

萬化生成。冥冥大範﹐妙數該通﹐盛衰周布﹐

各有窮極。陽九百六﹐水火相厄﹐號曰劫災﹐

造化俱忒。大劫所交﹐水火蕩焚﹐乾坤滅景﹐

惟道獨存。元始安鎭﹐瓊書上篇﹐總眞命靈﹐

檢校諸天。星宿分度﹐軌運無愆﹐攝召蛟龍﹐

負塞河源。東井不傾﹐江海停淵﹐統持世界﹐

各有眞神。衛世之君﹐太平髙尊﹐五靈玄老﹐

三气丈人。

中有護國十方大聖﹐永制劫仞度厄尊神﹐回災散禍﹐保世淸貞﹐今日宣布﹐諸天臨軒。

東方無極飛天保延世劫神王﹐長生大聖無量度人。

南方無極飛天保延世劫神王﹐長生大聖無量度人。

西方無極飛天保延世劫神王﹐長生大聖無量度人。

北方無極飛天保延世劫神王﹐長生大聖無量度人。

東北無極飛天保延世劫神王﹐長生大聖無量度人。

東南無極飛天保延世劫神王﹐長生大聖無量度人。

西南無極飛天保延世劫神王﹐長生大聖無量度人。

西北無極飛天保延世劫神王﹐長生大聖無量度人。

上方無極飛天保延世劫神王﹐長生大聖無量度人。

下方無極飛天保延世劫神王﹐長生大聖無量度人。

十方至眞飛天神王﹐永延劫運﹐保世升平﹐無量大神。

並乘靈瑞祥雲﹐明霞寶輿﹐翠蓋華輪﹐驂駕玉龍﹐侍衛辟邪。

建紫旄之節﹐云錦神旛﹐前嘯鸞歌逸響﹐後吹簫籟相和。

普天稱慶﹐莫不欣歡。金童散香﹐玉女翼轅﹐

安天大將﹐赤甲萬兵﹐齊麾並驅﹐擁衛髙眞﹐

保度劫災﹐蕩熄祆氛。三元正吏﹐九天上靈﹐

統化元老﹐安鎭大神。檢校運會﹐簡奏帝前﹐

陰陽滯結﹐隨應開宣。斡旋大紐﹐檢極靈關﹐

歷數相厄﹐回順彌綸。水火流布﹐生成自然﹐

超淩安泰﹐杜絕災原。凶勃殄滅﹐萬慶咸臻﹐

不容乖忒﹐無招禍愆。靈寶玉字﹐安鎭劫延﹐

君民安泰﹐億劫長存。乾坤靜肅﹐日月合明﹐

昆虫遂性﹐至化無邊。神眞協贊﹐世祚長年﹐

與道齊徳﹐功歸萬天。越度三災﹐福祿純全﹐

億兆無爲﹐逍遙太平。太平之機﹐總攝上玄﹐無色之境梵行。

東方八天

義明昭正天﹐帝殊師彥希。泰智云陽天﹐帝妙定無炎。

昌機遊玄天﹐帝肇初玆成。魯思元舉天﹐帝莊華永恩。

玄章變梵天﹐帝無寂阮監。韶動希音天﹐帝陽浴利生。

度生救靈天﹐帝辯混持雷。周井虛秦天﹐帝云梁藻彌。

南方八天

朱海霞藏天﹐帝皓塞衝圖。瑤扈璇侶天﹐帝祭勤董猷。

利正京符天﹐帝晉句頤澤。六常賓愬天﹐帝九方眞童。

呼恥更回天﹐帝保紀定明。魁神總令天﹐帝捧罡飛霄。

抱日慶交天﹐帝確生鼎孚。量乎文洪天﹐帝瑟那東。

西方八天

察非正憲天﹐帝崇四欽靈。兆籍羅公天﹐帝斬�鬥兵。

楮牧妙睹天﹐帝陋都內眞。幹定道庸天﹐帝樂明報先。

龍羅竦持天﹐帝漂粗尉宜。候宿推霞天﹐帝大微亮宗。

道至玉翰天﹐帝祈明俱唐。上虛寶有天﹐帝曲擇薈房。

北方八天

沈淵泛生天﹐帝廣候無希。冥回杳迹天﹐帝魏鑑變祥。

羽演簍藉天﹐帝居門云芒。淵靈浪元天﹐帝土狨庚驅。

遼微斷極天﹐帝鑑伯眞侔。鼎焞召气天﹐帝屢無遘規。

酌並傲冥天﹐帝擢寒連。妙微昆定天﹐帝道驗中皇。

三十二天﹐三十二帝﹐諸天隱諱﹐諸天隱名。

天中空洞﹐自然靈章﹐諸天隱韻﹐天中之音﹐

天中之尊﹐天中之神。延劫大魔﹐天中之靈。

和會帝气﹐統化上淸﹐無量之奧﹐深不可詳。

敷教神霄﹐保衛無窮。

今日欣慶受度﹐歷關諸天﹐統禦劫化﹐保世升平。

開延紀歷﹐气運無愆﹐混合太一﹐回度五行。

歲星衛生﹐太白司成。辰星藏養﹐熒惑敷榮。

鎭星中主﹐皇一周行。靑靈定仁﹐皓靈輔義。

丹靈贊禮﹐玄靈衛智。中央元老﹐恢張沖气。

東皇大神﹐木祆蕩。南眞大神﹐災禍寧極。

白帝大神﹐金兵消革。元晶大神﹐玄會合徳。

中皇大神﹐總禦符靈。五方十界﹐萬道之神﹐

握鈴仗鉞﹐嚴衛億千。鼓運化綱﹐召制神眞。

歷劫天地﹐保鎭不傾。二十八宿﹐抗禦四躔。

中斗臨向﹐彌禍開生。四序旋列﹐寒暑循環。

陰陽輪轉﹐怪沴勿幹。大劫至期﹐辟卻災羣。

五河主宰﹐溟泠大神﹐促令檢錄﹐開除水津。

元始符告﹐敢有稽停﹐攝送上宮﹐所誅無存。

姦邪喪气﹐祆亂滅根。世受大福﹐道化澄淸。

永載慶昌﹐仁善興隆。普推眾妙﹐同升上宮。

順扶歷數﹐列奏髙空。元始大梵﹐三气推延。

分判二象﹐植立萬天。神靈羅布﹐造化生成。

生成陶育﹐五气流行。六气代遷﹐榮謝相仍。

气運否塞﹐大劫纏綿。命有數會﹐水火風災。

華耀隳沒﹐生靈滅根。溟津幽寥﹐三景藏輝。

善惡無別﹐凶咎交馳。元始安鎭﹐福徳自然。

靈書大策﹐寶錄上篇。促召諸天﹐十方大神。

統握玄圖﹐綿綿不窮。範圍道气﹐妙用開通。

神綱經緯﹐運劫法輪。樞轄造化﹐常保元貞。

靈風鼓扇﹐八極和平。和气沖融﹐善瑞咸臻。

敷揚天政﹐歷奏上眞。眞中有神﹐長生大君。

神霄後聖﹐靑華帝君。東極西臺﹐左右仙卿。

執符定簡﹐以保希夷。威明將吏﹐掃絕百非。

上奉九天﹐下制三災。四維八區﹐一徳咸歸。

邪穢蕩盡﹐魔癘折摧。億萬斯載﹐富樂又寧。

不容姦慝﹐上善日新。忠良輔化﹐與道合明。

道貴保延﹐無量劫津。悉除鬼盜﹐風火無停。

海宇淸謐﹐天地廓澄。慶逮幽壤﹐滯爽超登﹐

沈魂滅對﹐釋解冤愆。純化蕩蕩﹐稱贊諸天。

諸天大聖﹐咸喜歡言。

中爲空洞謠歌之章﹐魔王靈篇﹐辭參髙眞。

第一欲界飛空永劫之音

神化恢張﹐吉慶方亨。邪道滅兮﹐嘉祥來臻。

天道昭昭﹐息絕祆氛。仁善歸至徳﹐姦凶造惡根。

貪愛忘眞守﹐天經錯謬行。勿使成華愆﹐當今保太平。

惡魔樂殘敗﹐傷困勞生靈。擾我淸淨境﹐怨毒苦相仍。

髙上玉淸王﹐賜我靈寶章。攝制綿長劫﹐常膺無上功。

眞風旣蕩蕩﹐世祚日興隆。

紫淸降福洞微天尊永劫寶符

第二色界魔王延運之章

混洞乾坤﹐歷運無常。陰陽否愆﹐厄塞劫津。

劫災所至﹐水火蕩焚。萬景三辰﹐冥冥莫存。

賴我眾靈﹐安鎭普天。推延大紀﹐解釋災根。

調禦四气﹐寒暑相和。人何知此﹐以享我恩。

禍害沈息﹐淸晏自然。此時樂兮﹐護度億齡。

煌煌羣生﹐一合俱眞。上帝寶符﹐敷落山川。

宗社寧肅﹐永保太平。善應元吉﹐我道常尊。

太皇萬福天尊延運寶符

第三無色界魔王保世歌曰

三天之上﹐萬景之宗。元皇統禦﹐我界所崇。

勑制神靈﹐保衛天根。三災化蕩﹐八道淸明。

劫輪無滯﹐順化流行。檢校星纏﹐宿度悉分。

我奉帝符﹐勑制魔羣。敢有姦橫﹐陽光激憤。

太平開化﹐安鎭長存。永膺福慶﹐後天無傾。

造化玄樞﹐上攝天機。

若不知此道﹐何以登眞梯。無令逢運會﹐羣祆得放威。

太平護國天尊保世眞符

已上三符﹐以金銅鑄﹐安闕門殿廢之上﹐大吉。學道者佩服﹐延年卻災度

厄﹐丹書赤紙如科。

此三界之上﹐飛空之中﹐眞魔謠詠之音﹐音參洞章。受之永延劫運﹐帝祚克昌。誦之百徧﹐消卻時災。誦之千徧﹐魔王衛靈。萬徧道備﹐億世升平。保度劫化﹐萬凶摧傾。有聞靈音﹐魔王敬形。勑制地祇﹐侍衛神眞。臣民康樂﹐超脫禍難。福慶大來﹐莫不咸臻。是謂無量﹐保度無窮﹐有祕上天文﹐諸天共所崇。泄慢墮地獄﹐禍及七祖翁。

道言﹕此二章並是諸天上帝﹐及至靈魔王隱祕之音﹐皆是大梵之言﹐扶佑劫運﹐衛世降祥﹐招眞致神。』惠民安國。言無韻麗﹐曲無華宛﹐故謂玄奧﹐難可尋詳。上天所寶﹐祕於神霄玉淸玉府經室華堂﹐應運六萬劫下傳。若有至人賫內寶質心﹐依舊格告盟九天﹐然後而付焉。

道言﹕夫天地運度﹐亦有否終。日月五星﹐亦有虧盈。劫數世運﹐亦有促延。至聖神人﹐亦有休否。末學之夫﹐亦有疾傷。凡有此災﹐同气皆當齊心修齋﹑六時行香﹐十徧轉經﹐福徳立降﹐消諸不祥﹐無量之文﹐普度無窮。

道言﹕夫末學道淺﹐或仙品未充﹐運應滅度﹐身劫將終﹐神經太陰。臨過之時﹐同學至人﹐爲其行香﹐誦經十過﹐以度屍形﹐如五煉生屍法﹐魂神俓上南宮﹐度名天機玄省。隨其學功﹐計日而得更生。轉輪不惑﹐便得神仙。

道言﹕夫天地運終﹐亦當修齋﹐行香誦經。星宿錯度﹐日月失昏﹐亦當修齋﹐行香誦經。四時失度﹐陰陽不調﹐亦當修齋﹐行香誦經。大小劫終﹐五運攺易﹐世紀延續﹐亦當修齋﹐行香誦經。疫毒流行﹐兆民死傷﹐亦當修齋﹐行香誦經。稼穡不登﹐亦當修齋﹐行香誦經。夫齋戒誦經﹐功徳甚重。上消天災﹐保鎭帝王。下禳毒害﹐以度兆民。生死受賴﹐其福難勝﹐故曰無量﹐普度天人。

道言﹕凡有是經﹐能爲天地帝主兆民﹐行是功徳。有災之日﹐發心修齋﹐燒香誦經十過﹐皆諸天記名﹐萬神侍衛。右別至人﹐克得爲聖君金闕之臣。諸天記人功過﹐毫分無失。天中魔王﹐亦保舉爾身。得道者乃當洞明至言也。

諸天中大梵隱語無量音道君撰

元始靈書永延劫運護世太平玉篇

東方八天

郁羅髙張﹐化運玄庸。歷譜緣世﹐憫憤慈宮。

幸佑夷拱﹐敷卓姦求。輅儆題攸﹐覺租沂鉤﹐

祝屠睹需﹐琳局鄙幽。大格省急﹐宰錄並由。

獻嶽遘塞﹐云業道解。錫疇帝房﹐略勿鋤諫。

南方八天

褒燒儲析﹐星簡昉泰。神音謹忱﹐醮伯呼在。

漠延䢐墀﹐伐靈力心。第粵著延﹐髙始耿亨。

昭符江愬﹐山屍毛樊。乙怨通輻﹐捲白彼關。

升童照腦﹐精延內鑑。運意神占﹐寸曠允閒。

西方八天

明思彪陸﹐鐸哥淨淙。瓊阜煙徊﹐媾玆綠姬。

蒙虛遙誠﹐露液密樂。抱連卯墟﹐玄冥洞覺。

蕪晶縻常﹐活欲恥孤﹐熾動命得﹐無何劫空。

定本爲防﹐眞絕乖當。一同龍初﹐子胎幻如。

北方八天

罔光搖潤﹐結沫陷海。抽丘擬岡﹐流漫溢蔓。

忽影紛象﹐興沒降伏。妄有認匪﹐混獨消止。

生恩名慈﹐伐毒擯非。隨自納祥﹐天收赴微。

繩遠丕固﹐糅簍邈窺。榮竟弗悼﹐諱契啟施。

道言﹕此諸天中﹐大梵隱語﹐無量之音。舊文字皆廣長一丈﹐天眞皇人以絳玉之簡﹐刻書其文﹐以爲正音﹐布諸臺闕及太微紫微館室之上﹐以攝大小劫運﹐世數水火﹐克復不祥。有知其音﹐能齋而誦之者﹐諸天皆遣飛天神王﹐下觀其身﹐書其功勤。上奏諸天﹐萬神朝禮﹐地祇侍門﹐大勛眞王﹐保舉上仙﹐道備克得﹐遊行三界﹐升入金門。此音無所不辟﹐無所不禳﹐無所不度﹐無所不成﹐天眞自然之音也。故誦之致飛天下觀﹐上帝遙唱﹐萬神朝禮﹐三界侍軒﹐羣祆束首﹐鬼精自亡﹐琳瑯振響﹐十方肅淸﹐河海靜默﹐山嶽吞煙﹐萬靈振伏﹐招集羣仙﹐天無氛穢。地無祆塵﹐冥慧洞淸﹐大量玄玄也。

靈寶無量度人上品妙經卷之四竟

卷之五

消禳國君王侯世土災祥品

道言﹕昔於靜慶天中﹐玉景安華大眞樂土﹐受元始度人消禳國君王侯世土災祥無量上品。元始天尊當說是經﹐周回十過﹐以召十方﹐始當詣座。天眞大神﹐上聖髙尊﹐耀寶眞人﹐諸天仙王﹐太極公侯﹐左右仙伯﹐卿士神吏﹐無鞅數眾﹐乘空而來﹐寶埒天馬﹐流軿云車﹐揚光輝彩﹐華宸耀浮﹐金根飛輪﹐五云交映﹐侍衛星羅﹐九靈開瑞﹐洞朗八虛。七日七夜﹐諸天三界﹐仙眞境域﹐一時慶樂﹐羣眞協徳﹐人天康壽﹐災患蠲消﹐咸樂太平。諸天世土﹐山川林木﹐緬平一等﹐無復髙下﹐土皆作黃玉﹐無有異色。眾眞侍座﹐元始天尊玄坐空浮九光寶蕊太和瓊龍之上。說經一徧﹐諸天大聖同時稱善﹐是時﹐普天世土之中﹐風化晏淸。說經二徧﹐祆沴不生。說經三徧﹐時序和平。說經四徧﹐星辰順軌﹐日月常明。說經五徧﹐五穀咸茂﹐無有凶橫。說經六徧﹐保眞棄僞﹐民無欲心。說經七徧﹐民徳歸仁﹐富壽永康。說經八徧﹐正道流行﹐羣生遂性。說經九徧﹐國王帝主﹐益增萬壽。說經十徧﹐天人合慶﹐福祚無窮。是時﹐一國是男是女﹐莫不傾心﹐皆受護度﹐咸得長生。

道言﹕是時﹐

元始天尊說經一徧﹐東方無極大聖消災大神﹐無鞅之眾﹐浮空而至。

說經二徧﹐南方無極大聖禳凶大神﹐無鞅之眾﹐浮空而至。

說經三徧﹐西方無極大聖散禍大神﹐無鞅之眾﹐浮空而至。

說經四徧﹐北方無極大聖除殃大神﹐無鞅之眾﹐浮空而至。

說經五徧﹐東北無極大聖滅醜大神﹐無鞅之眾﹐浮空而至。

說經六徧﹐東南無極大聖誠惡大神﹐元鞅之眾﹐浮空而至。

說經七徧﹐西南無極大聖蕩穢大神﹐無鞅之眾﹐浮空而至。

說經八徧﹐西北無極大聖誅邪大神﹐無鞅之眾﹐浮空而至。

說經九徧﹐上方無極大聖殄癘大神﹐無鞅之眾﹐浮空而至。

說經十徧﹐下方無極大聖伏魔大神﹐無鞅之眾﹐浮空而至。

十徧周竟﹐十方無極消禳世土一切災祥至眞大神﹐一時同至﹐諸天國土﹐君臣兆民﹐傾心歸仰。來者有如雲奔霧合﹐無鞅之眾﹐迮國一半﹐土皆偏陷﹐非可禁止。於是元始化一神珠﹐大如郁儀﹐凝輝曜煥﹐升降徘徊﹐在太空之中。元始攝引﹐華芒徧及一切。天眞大神﹐上聖髙尊﹐耀寶眞人﹐十方無極諸天國土君臣兆民﹐消禳世土災祥大神﹐無鞅數眾﹐俱入神珠之中。天人仰看﹐惟見諸天國土﹐君臣兆民﹐消禳世土災祥大神﹐惟見欻欻從華芒中入。旣入華芒﹐不知所在。國人廓散﹐地還平正﹐無復欹陷。元始卽於神珠之內﹐說經都竟﹐眾眞監度﹐以授於我﹐當此之時﹐喜慶難言。法事粗悉﹐諸天復位﹐倏欻之間﹐寂無遺響。是時﹐天人遇值經法﹐普得濟度﹐全其本年﹐無有中傷﹐世土安泰﹐莫不昌隆。不擾不競﹐不疾不傷﹐不刑不殺﹐不侵不盜﹐不夭不殘。上下一徳﹐保合太和﹐齊同慈愛﹐異骨成親。國安民丰﹐欣樂太平﹐經始出教﹐萬國以道﹐預有至心﹐宗奉禮敬﹐皆得度世。

道言﹕元始天尊說經中所言﹐並是諸天上帝內名隱韻之音﹐亦是眞王內諱﹐百靈之隱名也。十方世土之中﹐國君王侯欲延永世襲﹐保安境土﹐使兵災不起﹐水旱不生﹐盜息民丰﹐時康物泰﹐皆當敷置五方消禳世土災祥眞文。或以佩受﹐迎致福祥。鎭國之符﹐立壇祈醮。詠此神文﹐消災禳禍﹐克保太平﹐非世上之常辭。上聖已成﹐眞人通玄究微。能悉其章﹐誦之十過﹐諸天遙唱﹐世土遐昌﹐災病弭除﹐水火蕩平﹐政教大備﹐道徳齊隆﹐福祥薦至﹐民物熙熙。至學之士誦之十過﹐則天地協贊﹐感格神靈﹐經緯順次﹐造化生成﹐國祚綿遠﹐善瑞日臻。所以爾者﹐世土氛穢旣消﹐道气還淳消禳﹐妙範召制威神﹐營衛於時運﹐抗禦而不愆﹐保度至治﹐但無爲而已﹐不復憂虞。輕誦此章﹐身則被殃。供養尊禮﹐社稷興隆﹐世上昌熾﹐與善因緣﹐萬災不幹﹐神明護門。斯經尊妙﹐獨步玉京。消禳一切災祥﹐爲萬道之宗﹐巍巍大範﹐徳難可勝。

道言﹕凡誦是經十過﹐諸天齊到﹐億千萬國﹐國君王侯﹐世土之中﹐皆蒙玄化﹐普受道恩。生養人物﹐徳澤成均﹐潛化蠡賊。使姦慝無聞﹐激揚和气﹐淸靜自然﹐介爾景福﹐上契玉眞也。上學之士﹐修誦是經﹐皆能爲國消禳疾害﹐召致嘉祥。世人受誦﹐則上保家邦﹐下無身災﹐永爲忠孝﹐延壽長年。後獲煉化﹐超生沈淪﹐返質登仙﹐遊宴太淸。此經微妙﹐普度無窮﹐一切天人﹐莫不受慶。無量之福﹐世土蒙惠。上天所寶﹐不傳下世。至士賫金寶效心﹐盟天而傳。輕泄漏慢﹐殃及九祖﹐長役冥關。侍經五帝﹐玉童玉女﹐各二十四人﹐營侍神文﹐保護受經者身。

道言﹕正月長齋﹐誦詠是經﹐消禳國君王侯世土﹐爲天地陰陽﹐乖沴成災﹐禳制克平。七月長齋﹐誦詠是經﹐消禳國君王侯世土﹐日月星辰厄會之愆﹐臨注身宮﹐扶持妙用﹐後天無終。十月長齋﹐誦詠是經﹐消禳國君王侯世土災祥﹐爲永延歷數﹐降致仙眞﹐安鎭國祚﹐保天長存﹐世世不絕﹐長爲人君﹐安鎭其方﹐民稱太平。八節之日﹐誦詠是經﹐靈慶單被﹐敷佑庶民。本命之日﹐誦詠是經﹐消禳災禍﹐保身之中﹐三田八景﹐九宮關節﹐靈眞臟腑﹐百神羅絡一形﹐壽簍無傾﹐鎭禳世土災凶﹐保萬物以同榮﹐尊享上功﹐聖徳齊明﹐三界侍衛﹐五帝司迎﹐萬神朝禮﹐名書上天﹐功滿徳就﹐飛升上淸。

道言﹕行道之日﹐皆當香湯沐浴﹐齋戒入室﹐東向﹐叩齒三十二通﹐上聞三十二天﹐心拜三十二過。閉目﹐靜思身坐靑黃白三色雲气之中﹐內外蓊冥﹐有靑龍﹑白虎﹑朱雀﹑玄武﹑獅子﹑白鶴﹐羅列左右﹐日月照明﹐洞煥室內﹐項生圓象﹐光映十方﹐如此分明。密咒曰﹕

無上玄元﹐太上道君﹐召出臣身中三五功曹﹐左右官使者﹐侍香玉童﹐傳言玉女﹐五帝直符﹐直日香官使者﹐各三十二人﹐關啟所言。今日吉慶﹐長齋淸堂﹐修行至經﹐無量度人。願所啟上徹﹐俓禦無上三十二天元始上帝至尊幾前。

畢﹐引炁三十二過﹐東向誦經。

元始無量度人上品妙經

元始洞玄靈寶本章﹐消禳國君王侯世土災祥上品妙首﹐十回度人﹐百靈隱韻﹐離合自然。五气玉文﹐三天妙根。混沌之始﹐感激神眞。推判萬象﹐品物流形。光華布景﹐與道合明。總禦三界﹐羅絡八方﹐邦國境域﹐帝主侯王﹐各統世土﹐上玄所宗。政治徳化﹐效法是崇﹐動靜之機﹐表慶災祥。善招其吉﹐惡貽其殃﹐洞合希夷﹐天運隆昌。存乎妙範﹐皇極金篇﹐彌綸範气。攝錄神王。檢校禍福﹐會於玉堂﹐左右玄臺﹐丹靈云房。簡察否厄﹐隨气消禳﹐演溢太和﹐周旋徘徊。中有上化保度之司﹐中有極眞雙皇太微﹐中有五老卻災辟非﹐中有道祖太乙天眞﹐中有九靈太妙元神﹐掌握樞紐。西華玉妃﹐回愆散厄。無量之功﹐今日開化﹐諸天臨軒。

東方無極消禳災厄神王﹐長生大聖無量度人。

南方無極消禳災厄神王﹐長生大聖無量度人。

西方無極消禳災厄神王﹐長生大聖無量度人。

北方無極消禳災厄神王﹐長生大聖無量度人。

東北無極消禳災厄神王﹐長生大聖無量度人。

東南無極消禳災厄神王﹐長生大聖無量度人。

西南無極消禳災厄神王﹐長生大聖無量度人。

西北無極消禳災厄神王﹐長生大聖無量度人。

上方無極消禳災厄神王﹐長生大聖無量度人。

下方無極消禳災厄神王﹐長生大聖無量度人。

十方消禳世土災厄保慶神王﹐長生度世﹐無量大神﹐並乘寶埒天馬﹐流駢云車﹐華蓋耀浮﹐金根飛輪﹐騰馭驂駕﹐玉鳳金龍。建召神之節﹐命靈之旛﹐前詠洞虛之曲﹐後歌天寶之章。靑鸞素鶴﹐鳴嘯相和。前馳後擁﹐金華帝仙。騎乘駢羅﹐控景徘徊。停旌駐蹕﹐監眞度非。十方主吏﹐萬國神君﹐天曹主宰﹐皇綱眾靈。持符執籍﹐同會帝宸﹐鑑觀善惡﹐檢察災源。宣命世土九地神州﹐定化之府。神霄外臺﹐典錄仙卿﹐九宮八道﹐十二天元﹐總提運會﹐造育之權﹐蕩除凶戾﹐塞絕惡津﹐不容邪﹐激肆祆云。靈寶上法﹐安鎭消禳﹐回祥致福﹐延祚無邊﹐國君侯王﹐常居自然﹐端拱無爲﹐燕禧劫年﹐民物寧泰﹐共保長存﹐世難息氛。三極澄淸﹐永致陰陽。窮厄之愆﹑四時和平﹐五辰順序﹐二運推遷﹐妙用之本﹐該通太玄。太玄之天﹐天帝洞明﹐元皇之境梵行。

東方八天

瀾部臻祺天﹐帝南菩洎呈。

鎭平思化天﹐帝越輔明津。

拱觀政神無竟天﹐帝索可靈。

道端克遒天﹐帝抱雌觀神。

眞華總明天﹐帝侯昌都。

運陽扶世天﹐帝孟奇晦山。

福納萬申天﹐帝用達斯。

洞靈濟方天﹐帝劉景標。

南方八天

覺慧丹元天﹐帝女裳益玄。

常應炎空天﹐帝學統慈布。

光徳保生天﹐帝杜百還。

洪猷遠滋天﹐帝照無拖。

澤施普揚天﹐帝運撻默尋。

歷祚極隆天﹐帝魁元仲嘉。

福熙照績天﹐帝孝攸倫。

政通神幾天﹐帝洞皇利尊。

西方八天

道功微妙天﹐帝初顯蔚基。

煉素證眞天﹐帝登保妙持。

奇靈省世天﹐帝雅玄旨宜。

百寶履完天﹐帝略伯季望。

順慈濟明天﹐帝龍求信中。

智藏遁芒天﹐帝退吉淵。

武威宗皓天﹐帝助光浪同。

宇寧正隆天﹐帝順徊靈夫。

北方八天

玄生悟眞天﹐帝報逸取仙。

施玄淨粹天﹐帝伯師邊能。

戒精檢神明祖天﹐帝賀室龍門。

遙龍普變思眞天﹐帝釋乙叢。

直功進義天﹐帝曜合紫淸。

太玄思無天﹐帝召變祝棋。

離緣定化天﹐帝末那憂余。

司危履玄天﹐帝虛生斗察。

三十二天﹐三十二帝﹐諸天隱諱﹐諸天隱名。虛玄變化﹐無量洞章﹐空無成韻﹐九天之音。三境之尊﹐立極之神﹐飛天大魔﹐保鎭之靈。陰運陽降﹐法象生成﹐元化之妙﹐大不可量。普育羣眞﹐保國護人﹐消禳災厄﹐靜息祆氛。收捕惡逆﹐掃蕩姦凶﹐解散厄會﹐卻滅洪災。眞王監舉﹐過度天關。東斗丰殖﹐西斗持兵﹐北斗注壽﹐南斗政明﹐中斗養徳﹐恩沛下民。靑帝備文﹐白帝鑑觀﹐赤帝行令﹐黑帝察姦﹐黃帝體道﹐統攝天官。靑童持旛﹐伐滅叛亡。赤童執節﹐消殄火殃。素童秉旗﹐四夷來王。玄童建麾﹐谷盈太倉。黃童仗鉞﹐守衛明堂。五天靈童﹐神化無方。總領三界﹐斡運天常。召神制气﹐叩玉鳴鐘。宣令布教﹐飛行太空。丹天赫弈﹐與道同功。鎭安世土﹐保天無終。上玄降命﹐符告北酆。眞王護世﹐境土崇康。眞文寶書﹐普鎭不祥。八靈翊衛﹐雷電恢張。金獸天馬﹐神鳳毒龍。流鈴煥落﹐風火激衝。炎炎赫赫﹐朗耀咸咸髙穹。馘滅祆壁﹐皇道升平。社稷綿永﹐萬邦咸寧。魔無干試﹐鬼無逃形。六天列曹﹐檢察鬼營。不得怠縱﹐使气交並。普告三官﹐萬神咸聽﹐三界五帝﹐列言上淸。

帝一元始﹐皇老上眞。三气流芳﹐化生神靈。上列九宮﹐下布九淵。太漠眞精﹐紫虛玉淸。曲宸髙映﹐耀景玄冥。蒼混綠旻﹐白章碧炎。羅絡大梵﹐素云呇煙。金闕黃房﹐玉京寶山。丹霞郁壘﹐蕊珠廣寒。眇眇劫仞﹐無極靈宮。混黃下降﹐輪轉剛風。九水三周﹐浩蕩頑空。外運綱紐﹐流演諸天。中育萬類﹐主之以君。體備天地﹐齊居獨尊。陰陽升降﹐庶物乃成。元和沖妙﹐牧養人民。陰窮陽悖﹐天災互生。兵荒水早﹐疫毒流行。民物天傷﹐何以禳除。洞玄靈篇﹐七眞印章。五帝玉文﹐石精金光。太丹玄經﹐消禳世土之災﹐永亨利貞。調正五常﹐七曜齊明。人主受福﹐永保太平。上游玉虛﹐九化飛輪。太微之內﹐玄極之中。三元考校﹐正道興隆。蕩蕩灝景﹐藐藐圓羅。圓輝絳煙﹐大明陰華。朱爓蒼晶﹐騰光散霞。天道貴和﹐無量度人。出入八門﹐生化之根。陽九百六﹐水火刀兵。普受拯濟﹐消滅災凶。世獲樂康﹐上聞三天。三天之上﹐玉帝玄居﹐中有消禳世土災厄之章﹐八景瓊書﹐辭參髙眞。

第一保鎭國君飛空之音

淳羅神丘﹐受錄紫皇。乘雲落煙﹐八道交光。玉闕龍文﹐保鎭帝皇。妙哉神霄尊﹐興此大法橋。天光降紫微﹐寶符攝羣祆。翩翩歸上帝﹐紛紛登絳霄。國君受大福﹐天歌朗幽寥。世祚享太平﹐懋昌道所招。元始授靈章﹐大範何昭昭。境界旣以肅﹐惡根皆殄消。正己道來格﹐萬劫亦非遙。

第二消禳王侯災厄之章

大道恢張﹐變化無方。峨峨諸天﹐咸立侯王。翼衛億千﹐共正宏綱。下及人世﹐仰法髙穹。悠悠羣類﹐功歸帝皇。斡運斗極﹐齊以昆侖。召仙集眞開化超登。感降和气﹐養育生民。掃殄凶醜﹐卻滅邪源。肅淸世土﹐皇極眞明。三玄寶符﹐統攝萬兵。得與飛仙﹐同到玉階。遊行太空﹐所向利亨。運

神上景﹐永居紫庭。

第三消禳世土災厄歌曰

上列九天﹐下分九淵。蕩蕩道景﹐經緯無邊。輪轉元綱﹐而定域中。國界旣正﹐宸極居尊。森羅三境﹐安鎭五山。帝處神洲﹐總攝萬靈。若有災厄﹐禳以玉文。玄音八書﹐六十四篇。洞明天地﹐六气交纏。拂除凶穢﹐簡奏上玄。保鎭隆平﹐三界晏然。至道本無形﹐神妙可相傳。玄徳被羣有﹐稽首神霄文。

此三界之上﹐飛空之中﹐眞王歌音﹐音參洞章。誦之百徧﹐四海和同。誦之千徧﹐民化時雍。萬徧道備﹐世祚無窮﹐超度三界﹐徳業興崇。有聞靈音﹐封山召靈﹐勑制地祇﹐侍衛送迎﹐保安國土﹐普濟羣生。是謂無量﹐億劫度人﹐有祕上天文﹐諸天共所崇。泄慢墮地獄﹐禍及七祖翁。

道言﹕此二章並是諸天上帝﹐及神霄眞王隱祕之音。消滅國君王侯世土之內一切災厄﹐辟斥不祥﹐禳除兵饑蝗旱﹐洪災瘟疫﹐繁霜雷電﹐暴惡風雨﹐一切怪異。使世土遐長﹐宗冑囗茂﹐禁制邪魔﹐召迎和气﹐皆是大梵之言﹐非世上常辭。言無韻麗﹐曲無華宛﹐故謂玄奧﹐難可尋詳。上天所寶﹐祕於神霄玉淸王府東室祕藏﹐數丁壬辰應運下傳。若有至人賫金寶質心﹐依舊格告盟十天﹐然後而付焉。

道言﹕夫天地運度﹐亦有否終。日月五星﹐亦有虧盈。至聖神人﹐亦有休否。末學之夫﹐亦有疾傷。凡有此災﹐同气皆當齊心修齋﹐六時行香﹐十徧轉經﹐福徳立降﹐消諸不祥。無量之文﹐普度無窮。

道言﹕夫末學道淺﹐或仙品未充﹐運經災厄﹐身歷傾危﹐但當冥心行香﹐誦經十徧﹐卽得過度厄難﹐隨其學功﹐計日而得升遷﹐不犯干試﹐超登列仙。

道言﹕夫天地運終﹐星宿錯度﹐日月失明﹐四時失度﹐陰陽不調﹐國境災怪﹐疫毒流行﹐兆民死傷﹐師友命過﹐皆當於國門之外﹐築五方玄壇﹐於有災之所﹐向望其處﹐敷露五方眞文﹐六時行香﹐贊禮誦詠﹐投詞上章﹐招致眞靈。諸天卽遣消禳世土十大神將﹐一合來降﹐驅斷災厄﹐除斬祆魅﹐世土安寧﹐五福薦至。夫齋戒誦經﹐功徳甚重﹐上消天災﹐保鎭帝王。下禳毒害﹐以度兆民。生死受賴﹐其福難勝﹐故曰無量﹐普度天人。

道言﹕凡有是經﹐能爲天地帝主兆民﹐行是功徳。有災之日﹐發心修齋燒香﹐誦經十過﹐皆諸天記名﹐萬神侍衛。右別至人﹐克得爲眞王玉府之臣。諸天記人功過﹐毫分無失。天中眞王﹐亦保舉爾身。得道者﹐乃當洞明至言也。

諸天中大梵隱語無量音道君撰

元始消禳國君王侯世土災祥玉篇

東方八天

景位屍陁﹐邀林同歌。辧樊至持﹐韋詢丕多。鉤白猛提﹐韓淵竟傞。徧霧勑符﹐橫佐篇沙。冀液秦屯﹐停侯總河。無闌催宴﹐離云濯波。壘慈貽明﹐光廓幽羅。正行梵龍﹐天機玉沲。

南方八天

星殿元基﹐歷奔華邊。轉擲賀門﹐九峨承天。化直占殿﹐允皇逸權。聊還注壺﹐景運璣璇。丙現守澤﹐平遙屈連。慶常驛飛﹐流岐玄仙。蕩方經構﹐璧建趣堅。陳東莫支﹐猛柞混田。

西方八天

劍伊眞庭﹐連岡驥晶。變素莎臺﹐治異消靈。卦室鎖疆﹐飛翔定扃。蔭末山峯﹐汶時贄丁。演亶棋陋﹐祠婁決徵。祖判叔徒﹐吉倚文寧。頻酆曲泉﹐例蘇云城。元被渦祖﹐救慈蓬興。

北方八天

纁組迎符﹐樞臺北圖。究綿密祝﹐嬰次緣桓。苟隸寂曹﹐月緒敷綿。琤初凝紀﹐遼笳牧班。霞沛望逾﹐令別將神。削凝詔成﹐力宣固全。錄梵廣報﹐冥察裕玄。栗微罔著﹐覺陶茨輪。

道言﹕此諸天中﹐大梵隱語﹐無量之音。舊文祕在九天玉闕之內﹐應運降世﹐消禳下土諸國境域災癘。字皆廣長一丈﹐天眞皇人昔書其文﹐以爲正音。有知其音﹐能齋而誦之者﹐諸天皆遣靈飛使者﹐下觀其身﹐書其功勤﹐上奏諸天。萬神朝禮﹐地祇侍門﹐四極眞王﹐保舉上升﹐道備克得﹐遊行三界﹐升入金門。此音無所不辟﹐無所不禳﹐無所不度﹐無所不成﹐天眞自然之音也。故誦之致飛天下觀﹐上帝遙唱﹐萬神朝禮﹐三界侍軒﹐羣祆束首﹐鬼精自亡﹐琳瑯振響﹐十方肅淸﹐河海靜默﹐山嶽吞煙﹐萬靈振伏﹐招集羣仙﹐天無氛穢﹐地無祆塵。冥慧洞淸﹐大量玄玄也。

太上五方眞文﹐及國君王侯所佩消禳災祥符命﹐並附於後。

東方眞文

南方眞文

西方眞文

北方眞文

中央眞文

國君佩符

王者佩符

諸侯佩符

右符安世土﹐除災禍。隨所旺色﹐書碧繒上﹐絳囊盛。上香﹐三再拜﹐佩之﹐吉。更用一著社中﹐尢勝。

元始無量度人上品妙經卷之五竟

卷之六

太一神變五福護國禳兵品

道言﹕昔於始靑天中﹐碧落空歌大浮黎土﹐受元始度人太一神變妙品。元始天尊當說是經﹐周回十過﹐以召十方﹐始當詣座。天眞大神﹐上聖髙尊﹐妙行眞人﹐三元太一眞君﹐九宮八史﹐靈圖玉局大神﹐無鞅數眾﹐乘空而來。九光泛駕﹐紫霄薦芷﹐綠煙裊香﹐丹鳳云輿﹐班龍寶輩﹐雕輪層蓋﹐注玉凝輝﹐縟彩爭華﹐仙云呈麗﹐洞照八極。九日九夜﹐諸天神嶽﹐靜布靈風﹐蕩除纖翳﹐廓淸區海﹐澄覽太和。一國地土山川林木﹐芳潤等齊﹐碧霞回宛﹐周視寥虛﹐妙光同色。眾眞侍座﹐元始天尊玄坐空浮玉京金梁八風浮臺雲珠寶構曲晨萬龍天徳之座。說經一徧﹐諸天大聖同時稱善﹐是時﹐混沌營胎﹐自無成有。說經二徧﹐太一稟生﹐狀如蓮菂。說經三徧﹐含華吐蕊﹐眞气流虹。說經四徧﹐九色云芽﹐迸勾爲甲。說經五徧﹐太一居中﹐外羅八景。說經六徧﹐玄液同滋﹐元气內輔。說經七徧﹐天嬰七竅﹐開爽能聲。說經八徧﹐人物出胎﹐太一仰視。說經九徧﹐太一試步﹐九宮旋行。說經十徧﹐身禦錦衣﹐手持玉式。是時﹐一國是男是女﹐欣睹天尊﹐演示太一神變道機﹐元宗降福度人﹐冥信歸誠﹐皆受濟護﹐咸得長生。

道言﹕是時﹐

元始天尊說經一徧﹐東方三元太一慶生眞君﹐至眞大神﹐無鞅之眾﹐浮空而至。

說經二徧﹐南方三元太一廣明眞君﹐至眞大神﹐無鞅之眾﹐浮空而至。

說經三徧﹐西方三元太一神虎眞君﹐至眞大神﹐無鞅之眾﹐浮空而至。

說經四徧﹐北方三元太一隱道眞君﹐至眞大神﹐無鞅之眾﹐浮空而至。

說經五徧﹐東北三元太一鬼策眞君﹐至眞大神﹐無鞅之眾﹐浮空而至。

說經六徧﹐東南三元太一本生眞君﹐至眞大神﹐無鞅之眾﹐浮空而至。

說經七徧﹐西南三元太一坤母眞君﹐至眞大神﹐無鞅之眾﹐浮空而至。

說經八徧﹐西北三元太一大老眞君﹐至眞大神﹐無鞅之眾﹐浮空而至。

說經九徧﹐上方三元太一天呱直君﹐至眞大神﹐無鞅之眾﹐浮空而至。

說經十徧﹐下方三元太一地齒眞君﹐至眞大神﹐無鞅之眾﹐浮空而至。

十徧周竟﹐十方三元太一眞君﹐無鞅之眾﹐一時同至﹐一國男女﹐傾心歸仰。來者皆從上元九宮太一眞君﹐中元九宮太一眞君﹐下元九宮太一眞君。三元每宮太一﹐各變三宮﹐於其三宮。又變九宮﹐九宮之內﹐每宮九宮﹐九九各變八十一宮﹐太一居中。十方太一﹐垂光度人﹐是諸天人咸詣元始﹐瞻聽大法﹐眾不可計。侍從三元太一眞君﹐云塡海赴﹐滿餘一國﹐聖地震動﹐觀闕傾搖﹐晃耀無極﹐不可禁止。於是元始不起於座﹐上攀玉綱﹐手把大魁﹐忽從空落﹐天人遠矚﹐華蓋燦然﹐萬寶縈結﹐惟見斗口元魁墜空﹐六炳昭列碧影之間﹐圓映金色﹐熠熠吐霞﹐如大火聚。其中有太上眞君﹐金牀玉帳﹐紫繡錦裙﹐項負九色﹐手持星珠﹐瑩煥瓊都。天尊顧視天人﹐宣告無鞅。乃曰﹕三元九宮太一眞君﹐各乘宮室﹐神變福祥。在人身中﹐號中黃太一﹐宴處玄丹。今作神變﹐降道元魁﹐遐想玉城﹐未逾方寸﹐我以神力無量度人﹐太一變身﹐同我說法。於是元始登引天眞太神﹐上聖髙尊﹐妙行眞人﹐十方無極﹐三元太一眞君﹐至眞大神﹐無鞅數眾﹐俱入元魁之中。天人仰看﹐惟見勃勃從魁星中入。旣入星宮﹐不知所在﹐國人廓散﹐地還平正﹐無復欹震。元始卽於星宮之內﹐說經都竟﹐眾眞監度﹐以授於我﹐當此之時﹐喜慶難言。法事粗悉﹐諸天復位﹐焂欻之間﹐寂無遺響。是時﹐天人遇值經法﹐普得濟度﹐太一神變﹐隨運降福﹐全其本年﹐不有害傷﹐傾土歸仰﹐成悟道心。無難無兵﹐無饑無病﹐無暴無夭﹐無變無刑﹐無畏無驚﹐言符休應﹐口饒善聲。齊同慈愛﹐異骨成親。國安民丰﹐欣樂太平﹐經始出教﹐一國以道﹐預有至心﹐宗奉禮敬﹐皆得度世。

道言﹕元始天尊說經中所言﹐並是三元太一內名﹐隱韻之音﹐亦是九宮內諱﹐百靈之隱名也﹐非世上之常辭。上聖已成眞人﹐通玄究微﹐能悉其章﹐誦之十過﹐太一下觀﹐三元鼓節﹐天輪錯翠﹐地局界金﹐日月合璧﹐星宿連珠﹐河漢揚淸﹐山嶽嚴峙﹐靈風蕩虛﹐萬穴吹籟﹐移綱轉機﹐化職自行﹐羣魔束形﹐鬼精滅爽﹐回屍起死﹐白骨成人﹐太一之福﹐滅而更生。至學之士﹐誦之十過﹐則五帝仗鉞﹐三元命旛﹐太一乘車﹐周臨八埏﹐福從气行﹐萬道克先﹐斷除不祥﹐災饉播遷﹐魔鬼掃迹﹐幽爽升仙﹐君徳所加﹐慶熙億年﹐神威無方﹐位居綱前﹐疾病垂死﹐遇而能全。所以爾者﹐學士候气待時﹐太一命眞﹐以制十方﹐威攝萬天﹐伏禦地祇﹐束縛魔靈﹐辟災卻死﹐脫難就生﹐太一神文﹐變化回靈。輕誦此章﹐身則被殃。供養尊禮﹐門戶興隆﹐世世昌熾﹐與善因緣﹐萬災不幹﹐太一守門。斯經尊妙﹐獨步玉京。度人無量﹐爲萬道之宗﹐巍巍大範﹐徳難可勝。

道言﹕凡誦是經十過﹐當知太一神變之道。夫三元二十七宮﹐天元﹑人元﹑地元三部﹐各有太一眞君主之。隨九气九星九宮之色﹐各以定世之禍福。濟時衛世﹐護國保君﹐使帝壽永隆﹐天象共泰﹐乃太一之玄功。

天之九宮﹐北帝居﹐東北遊樞﹐東育生﹐東南望黎﹐南朱陵﹐西南女房﹐西皓淸﹐西北虛徵﹐中黃靈。其太一曰﹕古蒼﹑竹孚﹑冥由﹑紫儀﹑九首﹑白旗﹑定嘉﹑速吉﹑兵囚。

人之九宮﹐北道玄﹐東北吐魂﹐東嬰兒﹐東南鬼都﹐南火山﹐西南虎身﹐西熊女﹐西北乾父﹐中福堂。其太一曰長生﹑帝康﹑伯輪﹑臣斧﹑玄圖﹑九殺﹑丹精﹑七甲﹑人母。

地之九宮﹐北玄室﹐東北蒼提﹐東玄靑﹐東南宜明﹐南赤兵﹐西南將印﹐西伏殺﹐西北道京﹐中普登。其太一曰﹕玄虎﹑綠齒﹑披髮﹑九身﹑靑蛇﹑白蒙﹑血噬﹑猖奴﹐孟錞。三元之隱名﹐與世所稱異﹐其道甚祕。中宮五福之庭﹐土神之精﹐上爲天皇﹐中爲太一﹐下爲玄一。在學道者﹐身爲帝所﹐而思之爲玄一。得其道者﹐以一爲萬﹐以萬爲一﹐通變化﹐知生根﹐壽而不死﹐長生仙也。

五土之气﹐爲帝主福﹐故四十五年而遷其室。居北者﹐九年而遷居﹔西南者﹐十八年而遷居﹔東者﹐二十七年而遷居﹔東南者﹐三十六年而遷居﹔西者﹐六十三年而遷居﹔東北者﹐七十二年而遷居﹔南者﹐八十一年而遷。遷不背逆﹐下無臨制﹐上無刑克﹐則災害不生﹐日享太平。或履非其位﹐遇非其時﹐上下不相得﹐則隨宮爲﹐其災眚亦﹐系道徳之所致也。能誦是經﹐則太一回旗﹐使者執節﹐召福致气﹐不戰而勝。兵道大利﹐吉歸帝尊﹐與天齊年。太一神變﹐難可詳知。太一者﹐三元之貴神﹐以福人君者也。其變無常﹐知之壽無紀極﹐道徳來備。太一之气﹐朝變爲慶雲﹐中變爲重輪﹐暮變爲流金﹐星光夜流﹐又餘者是也。見之焚香誦經﹐以迎其福﹐坐致天祿﹐得爲神仙﹐遊宴飛升﹐自然得道。云如弁士者﹐五福在北也﹔云如飛龍者﹐太一在東也﹔云如舟魚者﹐太一在南也﹔云如旗常者﹐太一在西也﹔云如教蓋者﹐太一在中也﹔云如遊女者﹐太一在東北也﹔云如火炬者﹐太一在東南也﹔云如丘隴者﹐太一在西南也﹔云如戈矛介士者﹐太一在西也﹔云如輅車者﹐太一在西北也。上學之士﹐不以道俗﹐望云燒香﹐誦經十過﹐太一降九宮騎吏﹐護國安人﹐福慶普賴﹐皆卽受度﹐長生神仙。太一眞君護國帝王﹐保安人民。有知太一﹐總臨萬天﹐近居一身﹐則億曾萬祖﹐幽魂苦爽﹐皆悉受度﹐上升朱宮。格皆九年﹐受化更生﹐得爲貴人。身自受誦﹐心識意解﹐則延壽長年﹐後皆得作尸解之道。魂神暫滅﹐不經地獄﹐卽得返形﹐遊行太空。此經微妙﹐普度無窮﹐太一神變﹐天人受度﹐無量之福﹐生死蒙惠。上天所寶﹐不傳下世。至士賫金寶效心﹐盟天而傳。輕泄漏慢﹐殃及九祖﹐長役鬼官。侍經五帝﹐玉童玉女﹑各二十四人﹐營衛神文﹐保護受經者身。

道言﹕正月長齋﹐誦詠是經﹐迎上元太一眞君﹐從官將吏﹐九宮大神﹐爲上世亡魂﹐斷地逮役﹐兵刑殞命﹐度上南宮。七月長齋﹐誦詠是經﹐迎中元太一眞君﹐從官將吏﹐九宮大神﹐消兵卻敵﹐佐輔帝王﹐福及人民﹐身得神仙﹐諸天書名﹐黃籙白簡﹐削死上生。十月長齋﹐誦詠是經﹐迎下元太一眞君﹐從官將吏﹐九官大神﹐爲國王帝主﹐禳解五兵﹐寧鎭八方﹐盜賊喪形﹐姦充不生﹐君臣父子﹐安鎭國祚﹐保天長存﹐世世不絕﹐常爲人君﹐安鎭其方﹐人樂太平。八節之日﹐誦詠是經﹐奉迎五福太一眞君﹐入居中宮﹐得爲九宮眞人。本命之日﹐誦詠是經﹐迎三元太一眞君﹐入居命局﹐降福兆身﹐魂神澄正﹐萬气長存﹐不經苦惱﹐身有光明﹐三界侍衛﹐五帝司迎﹐萬神朝禮﹐名書上天﹐功滿徳就﹐飛升上淸。

道言﹕行道之日﹐皆當香湯沐浴﹐齋戒入室﹐東向﹐叩齒三十二通﹐上聞三十二天﹐心拜三十二過。閉目﹐靜思身坐靑黃白三色雲气之中﹐內外蓊冥﹐儼見十方太一﹐各乘本宮﹐布气天內﹐有靑龍﹑白虎﹑朱雀﹑玄武﹑獅子﹑白鶴﹐羅列左右﹐日月照明﹐洞煥室內﹐項生圓象﹐光映十方﹐如此分明。密咒曰﹕

無上玄無﹐太上道君﹐召出臣身中三五功曹﹑左右官使者﹑侍香玉童﹑傳言玉

女﹑五帝直符﹐直日香官﹐各三十二人﹐關啟所言。今日吉慶﹐長齋淸堂﹐修行至經﹐無量度人。願所啟上徹﹐俓禦無上三十二天元始上帝至尊幾前。

畢﹐引炁三十二過﹐東向誦經。

元始無量度人上品妙經

元始洞玄﹐靈寶本章。太一神變﹐五福度人。三元隱韻﹐離合自然。混黃窈茫﹐無門無傍。朗朗太空﹐道气無方。八十一劫﹐遼廓無光。混沌胞胎﹐不從陰陽。忽生至神﹐彊名太一。乘駕黃龍﹐手把天綱。狀玉嬰兒﹐丹錦綠裳。回旋左右﹐眞正八鄕。萬靈伏從﹐莫有敢當。太一大神﹐是爲天根。時遊玉淸﹐上聖之身。泥丸九宮﹐下生萬天。及以人民﹐各有知識。分別種倫﹐分形萬物。居人腦宮﹐是爲明覺一眞大神﹐上居太微﹐中安福庭﹐下此九宮﹐爲帝之賓。太一生誕﹐元始同眞﹐上無復祖﹐惟道爲身。一旣植立﹐天地乃凝﹐無一不光﹐無一不明﹐無一不立﹐無一不成﹐無一不度﹐無一不生﹐是爲大梵天中之天。太一眞形﹐遊步玉京。上極無上﹐大羅玉淸。眇眇劫仞﹐若亡若存。乘道之淸﹐三元布宮。以九爲程﹐太一禦之。垂福弭兵﹐與道同遷。元始俱生﹐動靜消息﹐進退晦明。前有金闕﹐後有玉房。東爭西霧﹐太一經行。支演梵炁﹐周回十方。中有三元九圖之神﹐中有玉局行算之君﹐中有易度遷室之神﹐中有揚旗﹑望歲﹑赤幘﹑直符丈人﹐中有太一﹑前驅﹑後部﹑八殺﹑五福﹑六气﹑九虛尊神﹐回骸起死﹐無量度人。今日校錄﹐諸天臨軒。

東方無極三元九宮太一眞皇﹐長生大聖無量度人。

南方無極三元九宮太一眞皇﹐長生大聖無量度人。

西方無極三元九宮太一眞皇﹐長生大聖無量度人。

北方無極三元九宮太一眞皇﹐長生大聖無量度人。

東北無極三元九宮太一眞皇﹐長生大聖無量度人。

東南無極三元九宮太一眞皇﹐長生大聖無量度人。

西南無極三元九宮太一眞皇﹐長生大聖無量度人。

西北無極三元九宮太一眞皇﹐長生大聖無量度人。

上方無極三元九宮太一眞皇﹐長生大聖無量度人。

下方無極三元九宮太一眞皇﹐長生大聖無量度人。

十方至眞太一眞皇﹐長生度世無量大神﹐並乘碧霞﹐紫白交云﹐流光照空﹐丹轂綠輿﹐蚪輪鳳軿﹐羽翣朱紱﹐蔭映搖曳。驂駕九色巨天神獸﹐玉宸飆欻之龍。建靑髦之節﹐七曜洞神靈旛﹐前嘯九歌齊唱﹐後吹八音同鳴。天馬辟邪﹐鼓舞躑躅﹐鸞鶴鴻鶔﹐嘯集噰噰。六甲啟途﹐玉女扶轅﹐億乘萬騎﹐浮空而來﹐傾光回駕﹐禦運度生。太一直符﹐三元九宮﹐布策推局﹐招搖大神﹐天目飛鳥﹐揆气推時﹐下臨方外﹐福禍應期。執籙把籍﹐齊到帝前﹐隨所應度﹐嚴校諸天。普告三界﹐九維八極﹐二十八分﹐所臨邦國﹐兵饑水旱﹐暴卒癘疫﹐祥瑞福應﹐君壽道徳。合符下上﹐克制所經。三官九府﹐十二河源﹐陰陽气局﹐內外一千二百度運﹐天界人域﹐主治福禍。下逮生民祖考﹐億劫種親﹐福會所臨﹐太一降气﹐幽爽蒙度﹐冥泉發光﹐疾除罪簿﹐落滅惡根﹐不得拘畱﹐逼合鬼羣。太一符命﹐時刻升遷﹐迎气修誦﹐升壇叩靈﹐以祈福應。𨿽植災宮所臨之國﹐至信祈禳﹐則三官鳴軫﹐太一回轅﹐災變爲福﹐享國太平﹐帝壽億年。世人命歷所加﹐當爲災害﹐依法祈請﹐天光映身﹐及世長生。太一紫宮﹐福及天人﹐至有滅化﹐在貴福之分。則北都寒池﹐部衛形魂﹐制魔保舉﹐度品南宮。死魂受煉﹐仙化成人。生身受度﹐劫劫長存。隨圖輪轉﹐禦代直年。有知其神﹐身爲仙眞﹐永度三災四殺﹐五鬼六害﹐七傷﹑八難﹑九厄﹑超淩三界﹐逍遙上淸。上淸之天﹐天帝玉眞﹐無色之境梵行。

東方八天

太一所行九宮三十二天﹐九色之气隨宮灌之。三十二天﹐亦九宮之分﹐太﹑一所臨制也。學者存思﹐服天气﹐避害迎福﹐眞气下降﹐太一來應﹐可致神仙。有天下者﹐依爲福之天﹐以祈請奏告﹐神機立應。

羽眞洞無天﹐帝善契淵空。

元渚流祺天﹐帝降流明蟄。

紫度九宮天﹐帝華定膺。

太玄步气天﹐帝覺除溢生。

玉籍儲福天﹐帝洞浮左嚴。

至元增妙天﹐帝律用偵侯。

和陽寶圖天﹐帝覺錫自逾。

和明昭韞天﹐帝了杳忘都。

南方八天

赤殃飛遊天﹐帝勃監祁檐。

震寂曜靈天﹐帝論堂地元。

洚沈子討天﹐帝龍菩大羅。

鋪化曜離天﹐帝奕敷權。

落玄遊气天﹐帝上景祠連。

質羅梵庫天﹐帝保昌延。

明丞滋狂天﹐帝朱液夜捐。

孟諭謹正天﹐帝平堂淵。

西方八天

道義衝眞天﹐帝郁籃仙。

覺無眞理天﹐帝辧丘夷默。

道謀重望幾天﹐帝龍曜弗尼。

河都棋貳天﹐帝漸子疇。

九道或微天﹐帝祿旗通。

諴除盈眞天﹐帝會家無。

仙首理混天﹐帝翹羅鼎光。

福會域遐天﹐帝毗遵祺玄。

北方八天

玄墟撩幽天﹐帝彭羅孫。

了止極庸天﹐帝妙陀輪。

無極景明天﹐帝龍首部玄。

極眞洞無天﹐帝超定利元。

普拯神牛天﹐帝斗眞義玄。

密宿樞微天﹐帝耀眞明。

鬼室柳懸天﹐帝蔚頭祺翩。

兆宗永平天﹐帝窈玄滋遷。

三十二天﹐三十二帝﹐諸天隱諱﹐諸天隱名﹐太一空洞﹐自然靈章。太一隱韻﹐太一神音﹐太一之尊﹐太一之神﹐太一之眞﹐太一之諱﹐太一之靈。九宮十方﹐變化上淸﹐無量之奧﹐深不可詳。敷落神眞﹐運臨天人。今日欣慶﹐推測歷布諸關﹐返凶成吉﹐斬絕世根﹐出死入生﹐面禮玉君。飛度七政﹐回旋太玄﹐歲直奉書﹐請制天門。東斗左扶﹐西斗右攜﹐北斗正樞﹐南斗轉機﹐中斗天蓋﹐太一內行。靑帝執符﹐白帝持兵﹐赤帝行令﹐黑帝攝精﹐黃帝統運﹐萬里前徵。靑天直使﹐仗鉞揚麾。赤天直使﹐太一回旗。白天直使﹐幹城積屍。黑天直使﹐奉衛咸池。黃天直使﹐五福大岐。五天直使﹐太一爲宗。總領丁甲﹐啖魔飲風﹐玄纛嘯幟﹐與兵齊攻。羌道小醜﹐敢肆驕庸﹐斗標轉式﹐玉圖攺封。萬福合帝﹐利勝無凶﹐天騶在前﹐飛騎浮空。八道擲火﹐四天檢蹤﹐護國佐時﹐太一神公。首建日月﹐手把金鍾﹐身禦黃甲﹐駕十飛龍。所向無前﹐風火疊衝﹐五福來下﹐紫煙蔚蒙。仙云覆闕﹐三元攝從﹐兵殺不祥﹐悉付北酆。故气魍魎﹐乘气藏容﹐陰與災會﹐民病殘癃。不得容隱﹐金馬驛通。普告無窮﹐萬神咸聽﹐三界五帝﹐列言上淸。

無極至空﹐龍變神移﹐太一道祖﹐萬生所資。天地輔成﹐中運妙微﹐太一受靈﹐日月同飛。眇眇億劫﹐混沌之中﹐神靜气凝﹐布植九宮。九宮爲一﹐一爲九宮﹐九一之道﹐太一之宗。數行去還﹐眞气如龍﹐太一來禦﹐三元律同。包裹動植﹐玉都玲瓏﹐外纏剛風﹐混沌之中。上無爲色﹐下無爲空﹐太一執綏﹐儼侍玉童。一鼓再鼓﹐爲水爲風﹐一接再接﹐天祺指東。爲道聰明﹐庶匯熙融﹐太一入玄﹐九气開天。天上天下﹐無幽無冥﹐無形無影﹐無極無窮。溟津大梵﹐遼廓無光﹐太一神變﹐運度自然。丹艧九野﹐布棋紀年﹐太一神气﹐結爲靈篇。玄讖玉曆﹐虎書龍文﹐保制劫運﹐使天長存。梵气彌羅﹐萬範開張﹐圓機流演﹐三十二天。輪轉九宮﹐周回十方﹐旋子過申﹐回度八門。二十八捨﹐總气上元﹐八景冥合﹐气入玄玄。玄中太一﹐上帝髙尊﹐泛斗倚魁﹐天皇勾陳。九宮十精﹐玉緯金經﹐神風隨軒﹐輔翼萬仙。千和萬合﹐天地同鈞﹐一眞大神。太一之尊﹐上登泰階﹐啟謁大君﹐羽林導前。叩鼓鳴諄﹐遏斬鬼種﹐保命生根﹑上游上淸﹐出入三元﹐八冥之內﹐細微之中。下鎭人身﹐泥丸絳宮﹐中理五气﹐運行萬神。十轉回靈﹐萬气齊仙﹐仙道貴生﹐太一度人。上開八門﹐天地爲輪﹐罪福禁戒﹐宿命因緣。普受開度﹐死道生身﹐身得受生﹐上運諸天。諸天之上﹐各有生門﹐中有空洞謠歌之章﹐太一靈篇﹐辭參髙眞。

第一下元九宮太一眞君飛空之音朝乘黃騅﹐入登太微。下視九州﹐棋布星離。仰觀端門﹐上帝惟禧。

斗車四馳兮綠煙飛﹐金鉞寒光兮天弧垂。丹符赫陽兮五福回﹐萬兵無敵兮天徳歸。神武化昭兮歲無凶饑﹐帝回光輝兮玉衮龍衣。太一臨明堂兮祥滿郊畿﹐阿人排紫空兮傾光彤闔。

第二中元九宮太一眞君之章

我推天策﹐福在帝室。萬國歸命﹐車文混一。昭昭大星﹐弈弈紫光。中纏紫宸﹐下臨玉房。爾神毛頭﹐爾兵阿傍。太一合符﹐乘魁履剛。飲馬綠芻﹐脂車拯箱。不陣而功﹐太一奠方。金童仗旛﹐玉女捧漿。卜墠酌誠﹐五福湯湯。壽我帝尊﹐來天百祥。民人樂歌﹐時維平康。雲飛碧茫﹐珠露玄霜。瑞答普天﹐我道其昌。

第三上元九宮太一眞君之歌

我乘修蛇﹐冠帶雲霞。入經天衢﹐出遊帝家。龍旗所指﹐萬物光華。太一之气﹐喜盈福奢。臨衛帝堂﹐靈耀斯煌。誦我玉書﹐五帝燔香。三界稽首﹐西母傳觴。鳳圖億千﹐龍壽無疆。我徵靑軺﹐八風來朝。望拜太一﹐錦衣翠袍。壇云四回﹐拊石鳴雷。薦我甘華﹐黃縷百枚。天聲杳迢﹐振響琳瑯。左顧紫微﹐右扶玉璫。轉我斗樞﹐萬寶盈倉。降福洋洋﹐含宮咀商。

此三元之上﹐九宮之中﹐太一歌音﹐音參洞章。誦之百徧﹐可免三災。誦之千徧﹐太一保迎。萬徧道備﹐隱淪太空。知一所止﹐位登仙翁。有聞靈音﹐魔鬼滅形。勑制地祇﹐侍衛送迎。拔出地戶﹐五苦八難。身世利遷﹐永離三官。名籍太一﹐列侍帝軒。是謂無量﹐普度無窮。有祕上天文﹐諸天共所崇。泄慢墮地獄﹐禍及七祖翁。

道言﹕此洞章並是諸天上帝﹐及三元九宮﹐十神﹑八奇﹑六隱﹑五眞﹑四門﹑二曜﹑一元﹐太一隱祕之音﹐皆是玉局回度﹑轉凶爲吉﹑攺禍致福之辭。言無韻麗﹐曲無華宛﹐故謂玄奧﹐難可尋詳。上天所寶﹐祕於玄都太一三元紫宮﹐依玄科四萬劫一傳。若有至人賫金寶﹐質心依舊格﹐告盟十天﹐然後而付焉。

道言﹕夫天地運度﹐將臨否終﹐則太一眞君神變以應之﹐則爲神馬肉鬣﹐一角赤色﹐出汲於海中。日月五星﹐將有虧盈﹐則太一眞君神變以﹑應之﹐則爲女巫負瑟﹐以遊唐肆。至聖神人﹐將有休否﹐是太一眞君神變以應之﹐則爲黑气橫貫東西﹐繁霜著木﹐大風摧拉﹐飄注驚暴以應之。末學之夫﹐將有疾傷﹐則太一眞君神變以應之﹐夢爲血屍死亡﹐兵殺疾雷﹐墮崖落河以應之。凡有此災﹐候其神變﹐同气皆當齊心修齋。六時行道﹐十徧轉經﹐福徳立降。或遇太一下游﹐迎逢禮請﹐必得長生。神仙祕道﹐隨時所遇﹐善意察之﹐勿逆其神﹐則保大亨之正。無量之文﹐普度無窮。

道言﹕夫末學道淺﹐或仙品未充﹐運應滅度﹐身經太陰臨過之時﹐太一主屍眞君下而應之﹐以示神變﹐或爲白鶴飛來﹐龜蛇並出﹐或疾風忽至﹐天地晦冥﹐禽獸悲鳴﹐白虹貫日﹐山林攺色﹐仙夢殊徵。則太一守屍﹐三官錄魂﹐九老攝气﹐一周甲子﹐返生還形。同學至人﹐爲其行香﹐誦經十過﹐以度屍形如法﹐魂神徑上南宮﹐隨其學功﹐計日而得更生。轉輪不惑﹐便得神仙。

道言﹕夫天地運終﹐亦當修齋﹐行香誦經﹔星宿錯度﹐日月失昏﹐亦當修齋﹐行香誦經﹔四時失度﹐陰陽不調﹐亦當修齋﹐行香誦經﹔夷戎寇境﹐軍事暴行﹐亦當修齋﹐行香誦經﹔疫毒流行﹐兆民死傷﹐亦當修齋﹐行香誦經﹔師友命過﹐亦當修齋﹐行香誦經。夫齋戒誦經﹐功徳甚重。上消天災﹐保鎭帝王﹐下禳毒害﹐以度兆民。生死受賴﹐其福難勝。故曰無量﹐普度天人。

道言﹕凡有是經﹐能知太一神變護國禳兵之道﹐能爲天地帝主﹑兆民行是功徳。有災之日﹐發心修齋燒香﹐誦經十過﹐皆諸天記名﹐萬神侍衛﹐右別至人﹐克得爲聖君金闕之臣。諸天記人功過﹐毫分無失。天中九宮大神﹐亦保舉爾身。得道者乃當洞明至言也。

諸天中大梵隱語無量音

太一神變護國禳兵玉篇

東方七天

吉洛慶持﹐迷漏乙施。漳陀蹇江﹐並庚殊離。乾曦蔚宛﹐紫敕由幾。贊華穴利﹐黎紂淵宜。越亶回多﹐韓司冥河。洞寂玄若﹐綠景曜羅。池盟演樞﹐支竟幽歌。

南方七天

尾丹曰途﹐館丁彥盧。帝契浩都﹐綿多英堬。飆盈衝遊﹐微气白孤。道散上京﹐嶽嶽察蘇。昌陽健區﹐堯晃光舒。音定法輔﹐天琳紅腴。治無攝緒﹐九眞嘯圖。

西方七天

蘭濤役商﹐罥池希陽。散率鬼都﹐荀候敕符。浪澤寒渚﹐斗司髙蘇。正辧夷直﹐仙遠煙濡。卦說瑯遊﹐奇洞輔皇。邈初景章﹐鬼泉馘藏。銜娘適漠﹐合神郁蒼。

北方七天

魚錄海定﹐扶騫彌華。安膚祆玄﹐智洪仙霞。混元逸隸﹐光通蒙嘉。珪召神竦﹐書羅芒搖。黑獸吁元﹐赤馳龍表﹐壽鏡寶除﹐支方謨宣。覺益華云﹐神瑛奏環。

道言﹕太一神變﹐气行二十八天﹐天气布流九宮。此諸天九宮中大梵隱語﹐無量之言﹐舊文刻書太微鳳館靑壁之上﹐字皆廣長一丈。天眞皇人昔書其文﹐以爲正音。有知其音﹐能齋而誦之者﹐諸天皆遣飛天神王﹐下觀其身﹐書其功勤﹐上奏諸天。萬神朝禮﹐地只侍門﹐大勛三元﹐保舉太一﹐道備克得﹐遊行三界﹐升入金門。

此音無所不辟﹐無所不禳﹐無所不度﹐無所不成﹐太一天眞自然之音也。故誦之﹔致飛天下觀﹐太一遙應﹐萬神朝禮﹐三界侍軒﹐羣祆束首﹐鬼精自亡﹐琳瑯振響﹐十方肅淸﹐天輪髙映﹐萬象懸明﹐海光湛徹﹐嶽穴凝煙﹐萬國振伏﹐稽顙帝前﹐兵道自勝﹐神勇自然﹐冥慧洞淸﹐大量玄玄也。

靈寶無量度人上品妙經卷之六竟

卷之七

顯瑞符應品

道言﹕昔於大丹天中﹐洞陽幽寥赤精境土﹐受元始度人顯瑞符應上品。元始天尊當說是經﹐周回十過﹐以召十方﹐始當詣座。顯化大神﹐主瑞靈尊﹐符應眞人﹐無鞅數眾﹐乘空而來。泛气紫霄﹐瑤輦瑯輿﹐華蓋垂蔭﹐金碧交光﹐飛雲蔚藹﹐朗懼大虛。九日九夜﹐元綱天輪﹐慶煙髙浮﹐七曜凝輝﹐坤靈發祥﹐三元肅靜﹐四炁澄淸﹐諸天寶闕瓊樓﹐瑞霞照映﹐皆現八會眞文﹐洞煥上宮﹐無有異色。眾眞侍座﹐元始天尊玄坐空浮五色寶山之上。說經一徧﹐諸天列聖同時稱善﹐俄有丹鳳黃龍﹐來告升平。說經二徧﹐大地山川七寶湧出。說經三徧﹐渺景陰華﹐光結重輪。說經四徧﹐天市太微﹐皆現景星。說經五徧﹐瑤華滿空﹐慶雲四飛。說經六徧﹐甘露凝珠﹐潤澤一切。說經七徧﹐城闕臺觀﹐玉芝羅生。說經八徧﹐靈書敷陳﹐眞符下降。說經九徧﹐天授玄圖﹐帝膺寶籙。說經十徧﹐人民康樂﹐普受百福﹐艸木昆虫﹐咸均至化﹐是時﹐一國是男是女﹐莫不傾心﹐睹見玄瑞﹐符合聖時﹐各受護度﹐皆得長生。

道言﹕是時﹐

元始天尊說經一徧﹐東方無極無量品舉仙大神﹐無鞅之眾﹐浮空而至。

說經二徧﹐南方無極無量品丹池大神﹐無鞅之眾﹐浮空而至。

說經三徧﹐西方無極無量品明耀大神﹐無鞅之眾﹐浮空而至。

說經四徧﹐北方無極無量品雙闕大神﹐無鞅之眾﹐浮空而至。

說經五徧﹐東北無極無量品碧霞大神﹐無鞅之眾﹐浮空而至。

說經六徧﹐東南無極無量品黃上大神﹐無鞅之眾﹐浮空而至。

說經七徧﹐西南無極無量品中皇大神﹐無鞅之眾﹐浮空而至。

說經八徧﹐西北無極無量品天元大神﹐無鞅之眾﹐浮空而至。

說經九徧﹐上方無極無量品玄虛大神﹐無鞅之眾﹐浮空而至。

說經十徧﹐下方元極無量品洞淵大神﹐無鞅之眾﹐浮空而至。

十徧周竟﹐十方無極顯瑞符應大神﹐一時同至。一國男女﹐各相謂言﹐我等昔聞五篇初出﹐三界始分﹐天尊帝王﹐降生諸天﹐神靈告瑞﹐變化其中。今聞元始演陳天地之本﹐悉歸帝王。帝王之徳﹐配於天地﹐道隆徳廣﹐神備炁充﹐五行至精﹐各顯玄妙﹐挺生奇異﹐敷告帝王﹐爲瑞符應﹐理該洞玄。傾心歸仰﹐來者有如潮期風信﹐無鞅之眾﹐迮國一半土皆偏陷﹐非可禁止。於是元始放大光明﹐隱顯莫測﹐所禦寶山化成一珠﹐大如朗月﹐在太虛之中﹐去地萬丈。元始登引﹐九天列眞﹐上聖髙尊﹐妙行飛仙﹐十方無極﹐瑞應大神﹐無鞅數眾﹐俱入寶珠之中﹐天人仰看﹐惟見拂拂﹐從珠口中入。旣入珠口﹐不知所在﹐國人廓散﹐地還平正﹐無復欹陷。元始卽於寶珠之內﹐說經都竟﹐眾眞監度﹐以授於我﹐當此之時﹐喜慶難言。法事粗悉﹐諸天復位﹐倏欻之間﹐寂無遺響。是時﹐天人遇值經法﹐普得濟度﹐全其本年﹐無有中傷﹐傾土歸仰﹐鹹行善心。不妄不蹈﹐不黨不偏﹐不苟不佞﹐不恣不橋不慢不欺﹐心行恭讓﹐口無浮言﹐齊同慈愛﹐異骨成親﹐國安民丰﹐欣樂太平。經始出教﹐一國以道﹐預有至心﹐尊奉禮敬﹐皆得度世。

道言﹕元始天尊說經中所言﹐並是洞神祖炁﹐靈寶內名﹐隱韻之音﹐亦是降瑞符聖列眞內諱﹐飛仙之隱名也﹐非世之常辭。上聖已成眞人﹐通玄究微﹐能悉其章﹐誦之十過﹐諸天降瑞﹐萬帝錫符﹐河海靜默﹐山嶽藏雲﹐地瑞顯明﹐髙靈燭幽﹐羣魔束形。鬼精滅爽﹐回屍起死﹐白骨成人。至學之士﹐十過﹐則五帝納瑞﹐三界告盟﹐顯應至仁﹐式揚至道。所以爾者﹐天地發祥﹐符合聖眞﹐爲瑞之炁。其炁妙微﹐思而不得﹐論而不知﹐萬物爲變﹐五行化奇。人感其精﹐不爲朽屍。輕誦此章﹐身則被殃。供養尊禮﹐門戶興隆。世世昌熾﹐與善因緣﹐萬災不幹﹐神朋護門。斯經尊妙﹐獨步玉京﹐度人無量﹐爲萬道之宗。巍巍大範﹐徳難可勝。

道言﹕凡誦是經十過﹐精感上玄﹐克集瑞祥﹐妙炁凝結﹐萬物化光﹐上輔人君﹐道運無疆﹐永保億年。而好學至經﹐功滿徳就﹐皆得神仙﹐飛升金闕﹐遊宴玉京也。上學之士﹐修誦是經﹐天瑞昭慶﹐福被一方。簡奏天官﹐名度南宮。世人受誦﹐則靈芝發生﹐池湧醴泉﹐降集道炁﹐制靈召和﹐精煉服餌﹐延壽長年﹐遊行五嶽﹐位證地仙。此經微妙﹐普受無邊﹐一切天人﹐莫不受慶﹐無量之福﹐生死蒙惠。上天所寶﹐不傳下世。至士賫金寶﹐效心盟天而傳。輕泄漏慢﹐殃及七玄﹐長役鬼官。侍經五帝﹐玉童玉女﹐各一十二人﹐營衛寶章﹐守護受經者身。

道言﹕正月長齋﹐誦詠是經﹐使天炁和平﹐艸木發榮﹐物無疵癘﹐萬寶俱成。七月長齋﹐誦詠是經﹐九天降神﹐山嶽孕精﹐產育賢人﹐慕道學仙。十月長齋﹐誦詠是經﹐天地開通﹐封山致靈﹐符瑞臻應﹐俱會帝庭﹐永鎭萬方﹐民稱太平。八節之日﹐誦詠是經﹐五穀繁滋﹐異秀呈祥。月晦之日﹐誦詠是經﹐丹碧靈芝﹐以度兆身﹐不經干試﹐身有光明﹐玉華耀映﹐羽葆司迎﹐萬神朝禮﹐名書上天。功滿徳就﹐飛升上淸。

道言﹕行道之日﹐皆當香湯沐浴﹐齋戒入室﹐東向﹐叩齒三十二通﹐上聞三十二天﹐心拜三十二過。閉目﹐靜思身坐蒼碧赤三色雲炁之中﹐內外蓊冥﹐有靑龍﹑白虎﹑朱雀﹑玄武﹑獅子﹑白鶴﹐羅列左右﹐日月照明﹐洞煥室內﹐項生圓象﹐光映十方﹐如此分明。密咒曰﹕

無上玄元﹐太上道君﹐召出臣身中三五功曹﹐左右官使者﹐侍香玉童﹐傳言玉女﹐五帝直符﹐直日香官﹐各三十二人﹐關啟所言。今日吉慶﹐長齋淸堂﹐修行至經﹐無量度人。願所啟上徹﹐俓禦元上三十二天元始上帝至尊幾前。

畢﹐引炁三十二過﹐東向誦經。

元始洞玄靈寶本章上品﹐顯瑞符應﹐變化度人。玄微隱韻﹐符合自然。

蒼混流精﹐煉胎結仙。妙光景輝﹐化生赤文。融構羅絡﹐慶煙交纏。植立玄根﹐炯耀諸天。丹光玉書﹐普集五靈﹐虛無曠邈﹐浮響幽寥。眞宮帝炁﹐絳綠生音﹐流布九霄﹐水火飛騰。是爲珍瑞﹐混一之居。七寶玄臺﹐紫微上宮﹐上極太無﹐髙淸郁單。把握元機﹐巍巍至尊﹐統禦陰陽﹐造化生成。上範虛漠﹐理微太幽﹐宴處大羅﹐遐覽十方。中有玄元大化之眞﹐中有上淸七變之君﹐中有顯揚天瑞之尊﹐中有符應帝運眞人﹐中有斡旋天綱﹐鎭安地紀﹐飛行空界﹐立極尊神。總校圖錄﹐無量化身﹐今日慶會﹐萬神臨軒。

東方無極仁徳神王﹐長生大聖無量度人。

南方無極明徳神王﹐長生大聖無量度人。

西方無極化徳神王﹐長生大聖無量度人。

北方無極智徳神王﹐長生大聖無量度人。

東北無極柔徳神王﹐長生大聖無量度人。

東南無極正徳神王﹐長生大聖無量度人。

西南元極文徳神王﹐長生大聖無量度人。

西北無極淸徳神王﹐長生大聖無量度人。

上方無極玄徳神王﹐長生大聖無量度人。

下方無極厚徳神王﹐長生大聖無量度人。

十方顯瑞符應神王﹐長生度世無量大神。並乘絳煙﹐瓊車瑤輦﹐紫蓋龍旗﹐驂駕天鹿﹐靈鳳騶虞。建玄英之節﹐三素神旛﹐左列飛天大將﹐右從流金火鈴。天馬麒麟﹐騰擲辟邪﹐十華啟途﹐五佐翼轅。億乘萬騎﹐浮空而來。靈光回耀﹐命仙集眞。龜臺典錄﹐昆侖閬風﹐玄司主宰﹐符瑞大神。執簡侍章﹐同到玉庭﹐隨所昭應﹐攝召諸天。普告域中仙境神洲﹐八海四瀆﹐名山大川﹐洞天宮府﹐十二靈源﹐大地曹局﹐黃闕九宮﹐速布道化﹐肇發嘉祥﹐不得雍遏﹐元瑞克臻。眞王受符﹐福蔭下民﹐寒暑順時﹐三景長明。物無災癘﹐百谷丰登﹐化被四夷﹐仁及昆虫。遂性逍遙﹐欣樂太平﹐隨劫輪轉﹐俱獲飛仙。永斷六天魔試之難﹐淩空步虛﹐遊宴太冥。太冥之天﹐天帝文昌﹐極道之境梵行。

東方八天

應徳寶玄天﹐帝太京祖門。

顯靈恭耀天﹐帝伯公容。

運慶冥感天﹐帝後元畱常。

員明化气天﹐帝召林永仙。

開光妙眞天﹐帝合季衝。

仙度仁受天﹐帝正光通生。

旻章廣志天﹐帝昊集髙卿。

玄化澤都天﹐帝覃承理弓。

南方八天

崇文惠聞天﹐帝拂鑑朗。

紀延大功天﹐帝祝求聞。

禮尊告玄天﹐帝連最招惇。

太華彩靈天﹐帝將賢匪庸。

髙虛明惠天﹐帝洞浦臨。

正力定方天﹐帝敷要總奇。

君慈布仁天﹐帝景回萬容。

用成積化天﹐帝穹景資。

西方八天

育王宗變天﹐帝防監淨康。

方義端妙天﹐帝洪飛益梁。

厚信興教天﹐帝混至杯庚。

成敏施同慶生天﹐帝道昌化延。

微嗇元映天﹐帝巒宏遠衝。

玄監流精天﹐帝召闕山希。

元聖品仙天﹐帝卓抱臨。

瑞莊明符天﹐帝恭蒙比元。

北方八天

法海龍輝大寶天﹐帝昆羅懼。

空洞密昭天﹐帝覺神機。

宗元妙光天﹐帝好從輔昌。

融混丰炁天﹐帝守蒼流軒。

彌印合輪天﹐帝揚旗布安。

太妙護世天﹐帝吉支越初。

歷變全道天﹐帝圖斯騫門。

廣生章觀上加天﹐帝合輔召嚴。

三十二天﹐三十二帝﹐諸天隱諱﹐諸天隱名。天中空洞﹐自然靈章﹐諸天隱韻﹐大洞之音。靈寶之尊﹐瑞應之神﹐開祥啟運﹐混炁之靈。九轉十徧﹐登虛躡空﹐神妙玄奧﹐髙蔭二儀。敷落丹華﹐顯應天人﹐今日同欣至化﹐歷感諸天﹐泛景紫霄﹐回舞云營﹐超涉弱淵﹐玉耀靈津﹐仙聖錫符﹐受書帝門。東斗運神﹐西斗煉精﹐北斗凝結﹐南斗布靈﹐中斗攝炁﹐符瑞化生。靑天命眞﹐素天舉仙﹐玄天定錄。丹天召仙﹐黃天慶會﹐總辟元關。廣霞神王﹐經紀彌綸。長離神王﹐上炎流煙。昌開神王﹐主制七關。郁單神王﹐仙煉八威。中黃神王﹐監眞紏非。五天髙眞﹐萬化之尊﹐統禦天政﹐運斡璇璣。乘龍駕雲﹐飛行太微﹐照辟祆气﹐正气同歸。上帝降圖﹐丹景炎光﹐大君受詔﹐威制十方。百邪摧滅﹐道化施張﹐嘉祥來至﹐境界澄淸。五行順軌﹐皇道長明﹐敢有暴亂﹐束送女靑。三元列曹﹐定罪嚴刑﹐九天八極﹐考校無停。人主受福﹐國安民丰﹐社稷綿綿﹐億劫無終。克享太平﹐與道俱隆﹐神飛玉京﹐遊宴上宮。宣示萬神﹐普告無窮﹐三界五帝﹐列奏髙穹。大運澄廓﹐啟極丹光﹐植立諸天﹐流變陰陽。上騰三气﹐下化百常﹐元洞幽奧﹐飛範堅剛。玄歷數周﹐六濁九淸﹐太漠郁微﹐無象無形。混沌玄黃﹐靈音散生﹐敷我至化﹐廣運自然。炎精扇猋﹐鼓躍天淵﹐瑤編赤簡﹐玉籙正文。攝召沖炁﹐役使萬靈﹐天書森羅﹐大法恢張。隨劫開演﹐大素妙篇﹐授圖神霄﹐永鎭瓊宮。數當慶會﹐慶運流傳。普度羣品﹐同歸三元。至教淸明﹐功參上玄。玄中瑞符﹐來應眞人。生民樂康﹐境土常寧﹐含輝隱耀﹐鎭息綿綿。保精玄華﹐煉胎紫煙﹐乘霞泛景﹐舉形飛仙。千變萬化﹐與气合眞﹐眞中至神﹐萬道之君。正天禦極﹐億劫獨尊﹐號曰元始﹐是爲我身。三界治官﹐總統生根﹐上游玉虛﹐飛神太無。圓羅之內﹐混黃之中﹐洞淵無色﹐八極靈關。速召大魔﹐制會玄都﹐十轉回風﹐慶及幽冥。天道降祥﹐無量度人﹐上開生門﹐經入飛輪。考校圖籙﹐善惡因緣﹐咸受開濟﹐死魂生身。身得受生﹐上奏紫淸﹐紫淸之上﹐各有玄音。中有顯瑞符應之篇﹐三素玉章﹐辭參髙眞。

第一飛仙吟詠元始立極之音

眇眇觀大無﹐諸天宗虛皇。龍漢旣已往﹐冥冥度延康。天地返鴻蒙﹐八垣藏精光。三界皆化消﹐生靈遂渺茫。獨有極道境﹐羣有無夭傷。赤光開玄圖﹐眞文散十方。妙炁降淸微﹐飛輪結元綱。靈寶育三景﹐萬化復恢彰。玄符鎭五山﹐世祚永無疆。上聖坐圓羅﹐常居大福堂。正統皇極道﹐永以付眞王。

第二大魔贊嘆說經昭感之篇

朗朗玄綱﹐周流八虛。輪轉諸天﹐統會玄都。嚴嚴萬神﹐環侍帝居。

上聖弘至教﹐洞陽羅簡書。十過演靈章﹐羣品皆昭蘇﹐妙道無窮極﹐億天藏一珠。仙眞慶無已﹐玉虛受玄符。赤文煥碧霄﹐祥煙滿空浮。大地發珍奇﹐騫樹生瓊琚。鳳麟降世間﹐玉芝秀庭隅。萬劫獲升平﹐玄化從此敷。

第三眞人宣告顯瑞符應之章

元始虛皇﹐髙居玉淸。生育三景﹐立天之根。右列玄輝﹐左運員明。

分炁下中天﹐斗極爲至尊。端坐朝八維﹐下應於人君。人君順天道﹐嘉祥隨徳生。地出長生籙﹐天授玄景文。山川浮秀气﹐珍瑞集王庭。兆民無災癘﹐五穀保丰登。明宣太上旨﹐萬天咸使聞。羣品盡歡悅﹐稽首荷玄恩。

此三界之上﹐飛空之中﹐眞魔歌音﹐音參洞章。誦之百徧﹐名度南官。誦之千徧﹐眞魔保迎。萬徧道備﹐飛升太空﹐過度三界﹐位登仙公。有聞靈音﹐天瑞降身﹐魔王敬形﹐勑制地祇﹐侍衛送迎﹐拔出地戶﹐五苦八難﹐七祖升遷﹐永離冥官﹐魂度朱陵﹐受煉更生。是謂無量﹐普度無窮。有祕上天文﹐諸天共所崇。泄慢墮地獄﹐禍及七祖翁。

道言﹕此二章並是諸天上帝至靈隱祕之音﹐上元太和萬福之气﹐爲祥爲瑞﹐顯告於君。爲人爲忠良賢達﹐在物爲寶玉偉異﹐於禽獸爲麟鳳龜龍﹐於地爲五芝奇木珍石山河之祥﹐於天爲慶雲景星甘露。人君有道﹐符應所行之徳。皆是大梵之言﹐非世上常辭。言無韻麗﹐曲無華宛﹐故謂玄奧﹐難可尋詳。上天所寶﹐祕於神霄玉淸玉府東藏經室﹐數行壬辰﹐運應下傳。若有至人賫金寶質心﹐依舊格告盟三天﹐然後而付焉。

道言﹕夫爲善仁之徳﹐則天顯瑞符應﹐以報其君。爲惡時之過﹐則天顯災異﹐以告於民。故於天地運度否終﹐日月五星虧盈﹐至聖神人休否﹐末學之夫病傷。凡有此災。同气皆當齊心修齋﹐六時行香﹐十徧轉經﹐嘉瑞立降﹐消諸不祥。無量之文﹐普度無窮。

道言﹕夫末學道淺﹐或仙品未充﹐運應滅度﹐身經太陰﹐臨過之時﹐同學至人﹐爲其行香﹐誦經十過﹐以度屍形如法。靈瑞之气默降於身﹐魂神徑上南宮﹐隨其學功﹐計日而得更生。轉輪不惑﹐便得神仙。

道言﹕夫天地運終﹐星宿錯度﹐日月失明﹐四時失度﹐陰陽不調﹐國境不安﹐農商失利﹐疫毒流行。兆民死傷﹐師友命過﹐皆當修齋﹐行香誦經。夫齋戒誦經﹐功徳甚重﹐上消天災﹐保鎭帝王﹐下禳毒害﹐以度兆民﹐生死受賴﹐其福難勝﹐故曰無量﹐普度天人。

道言﹕凡有是經﹐能爲天地帝主兆民﹐行是功徳。有災之日﹐發心修齋﹐燒香誦經十過﹐肇降嘉祥﹐永保太平。皆諸天記名﹐萬神侍衛。右別至人﹐克得爲聖君金闕之臣。諸天記人功過﹐毫分無失。天中眞魔﹐亦保舉爾身﹐得道者乃當洞明至言也。

諸天中大梵隱語無量音道君撰

元始靈書瑞符曲篇

東方八天

蟄積扈演﹐仇非管忱。彌羅漫酬﹐決都合岑。古娥罔籍﹐綿洪美欽。洞荷丙珞﹐華瑤子尋。屈波樊那﹐明魔大林。妙際極梵﹐目奮玄探。恍住戌解﹐歷瓊辟辛。忽灼徧柯﹐銘謀符歆。

南方八天

哲遲延殊﹐救嘉泯賢。果澄利頂﹐公祕景單。越那郁諾﹐顯社玆元。瞀俊豆閣﹐宜正復騫。和舒慜農﹐畢室九回。郎化止伯﹐思己懸居。社嘉法祈﹐錄足尉微。光屯幽爽﹐乾靈自催。

西方八天

衝廣魯淵﹐牟陁炯宣。弼乙旦娑﹐气蒙師勻。薄約龍澱﹐甫幽建存。踐將橫卒﹐蔽仙浦全。杳溫澤臺﹐應晞蒼輪。聿兀昭素﹐云和鼓瓊。寥延鹿迷﹐攝精祕卿。陸謨吁恪﹐寶輪猷屯。

北方八天

角還悟鏜﹐夷林希疆。玄遁淸微﹐古愼匪揚。霞巒邀塵﹐問覺通皇。智平由逵﹐可機式郎。耦都離珊﹐召封化光。龔寵祖迂﹐斗轅兵剛。漂廬健需﹐玄釜陰當。靈肘捐度﹐太赤混方。

道言﹕此諸天中大梵隱語﹐無量之音﹐舊文書中天黃靈臺。招十二玄瑞﹐二十四應﹐於元始五老大福堂之境。赤書玉文﹐顯瑞符應之始﹐字皆廣長一丈﹐天眞皇人昔書其文﹐以爲正音。有知其音﹐能齋而誦之者﹐諸天皆遣飛天神王﹐下觀其身﹐書其功勤﹐上奏諸天﹐萬神朝禮﹐地祇侍門﹐大勛眞魔﹐保舉神霄﹐道備克得﹐遊行三界﹐升入金門。此音無所不辟﹐無所不禳﹐無所不度﹐無所不成﹐天眞自然之音也。故誦之致飛天下觀﹐上帝遙唱﹐萬神朝禮﹐三界侍軒﹐羣祆束首﹐鬼精自亡﹐琳瑯振響﹐十方肅淸﹐河海靜默﹐山嶽吞煙﹐萬靈振伏﹐招集羣仙﹐天無氛穢﹐地無祆塵﹐冥慧洞淸﹐大量玄玄也。

靈寶無量度人上品妙經卷之七竟

卷之八

淸微金科品

道言﹕昔於妙極天中靈洞霄音泰玄化境﹐受元始度人淸微金科無量上品。元始天尊當說是經﹐周回十過﹐以召十方﹐始當詣座。天眞大神﹑上聖髙尊﹑妙行眞人﹑淸微九聖﹑上元天官﹑衛法仙王﹑無鞅數眾﹐乘空而來。玉光綠輿﹐三素飛雲﹐羽葆流輝﹐玄虛散霞﹐丹景浮英﹐晃耀太空。七日七夜﹑諸天陽館陰宮﹐金闕瓊樓﹐羅列眞文﹐靈風扇霄﹐隱韻生音﹐元綱停運﹐雙曜髙明。一國地土山川林木﹐緬平一等﹐無復髙下﹐土皆作碧玉﹐無有異色。眾眞侍座﹐元始天尊玄坐空浮九色神龍之上。說經一徧﹐諸天大聖同時稱善﹐是時﹐一國男女﹐各運精誠﹐願見玄妙。說經二徧﹐靈府虛明﹐廓然開悟。說經三徧﹐神炁混合﹐坐觀十方。說經四徧﹐了悟在心﹐轉能化誘。說經五徧﹐未來眾生﹐廣爲接引。說經六徧﹐證天仙業﹐修上眞道。說經七徧﹐超出三界﹐爲天種民。說經八徧﹐得見元尊﹐神靈位號。說經九徧﹐注籍淸微﹐名上金科。說經十徧﹐與聖合眞﹐永斷輪轉﹐是時﹐一國是男是女﹐莫不傾心。皆受護度咸得長生。

道言﹕是時﹐

元始天尊說經一徧﹐東方無極無量品注生大神﹐無鞅之眾﹐浮空而至。

說經二徧﹐南方無極無量品叩執憲大神﹐無鞅之眾﹐浮空而至。

說經三徧﹐西方無極無量品定名大神﹐無鞅之眾﹐浮空而至。

說經四徧﹐北方無極無量品司化大神﹐無鞅之眾﹐浮空而至。

說經五徧﹐東北無極無量品簡奏大神﹐無鞅之眾﹐浮空而至。

說經六徧﹐東南無極無量品敷教大神﹐無鞅之眾﹐浮空而至。

說經七徧﹐西南無極無量品權變大神﹐無鞅之眾﹐浮空而至。

說經八徧﹐西北無極無量品糾察大神﹐無鞅之眾﹐浮空而至。

說經九徧﹐上方無極無量品監觀大神﹐無鞅之眾﹐浮空而至。

說經十徧﹐下方無極無量品成徳大神﹐無鞅之眾﹐浮空而至。

十徧周竟﹐十方無極天眞大神﹐一時同至﹐一國男女﹐傾心歸仰。來者有如細雨密霧﹐無鞅之眾﹐迮國一半土皆徧陷﹐非可禁止。於是元始結淸微玄妙之炁化一寶珠﹐光如大星﹐在空虛之中﹐去地百丈。元始登引﹐金科生眞﹐玄變髙尊﹐化炁眞人﹐十方無極﹑開導大神﹑無鞅數眾﹐俱入寶珠之中。天人仰看﹐惟見勃勃從珠口中入。旣入珠口﹐不知所在。國人廓散﹐地還平正﹐無復欹陷。元始卽於寶珠之內﹐說經都竟﹐眾眞監度﹐以授於我。當此之時﹐喜慶難言。法事粗悉﹐諸天復位﹐焂欻之間﹐寂無遺響。是時﹐天人遇值經法﹐普得濟度﹐一切羣生﹐皆證善緣﹐傾土歸仰﹐咸契虛明。妙見妙聞﹐妙覺妙知﹐妙有妙無﹐妙合妙離﹐妙變妙化。言符至道﹐心行大慈﹐齊同玄悟﹐淸正無爲。國安民丰﹐欣樂太平﹐經始出教﹐一國以道﹐預有至心﹐宗奉禮敬﹐皆卽受度。

道言﹕元始天尊說經中所言﹐並是諸天化炁帝皇道君隱名聖號﹐十方無極髙眞上靈內諱玄章﹐亦是九壘立極生音﹐百魔考試之文﹐非世之常辭。上聖刻錄金科﹐祕在淸微﹐威禁至重﹐鬼官不可得聞。玉虛洞玄﹐太極太淸﹐四境三十九天﹐神仙眞人﹐能悉其章﹐誦之十過﹐聲振圓羅﹐太一監臨﹐保安天地﹐億劫無傾﹐五辰順道﹐日月常明﹐境土安寧﹐永保太平。回屍起死﹐白骨成人。太空飛仙﹐誦之十過﹐則五老保舉。三界稽首﹐大魔伏謁﹐天官上功﹐升入洞眞﹐永侍元尊。九宮地仙﹐誦之十過﹐元老降庭﹐隨願濟拔﹐大惠含生﹐玉詔司迎﹐上登天宮。輕誦此章﹐身則被殃。供養尊禮﹐門戶興隆﹐世世昌熾﹐與善因緣﹐萬災不幹﹐百靈護身。斯經尊妙﹐獨步玉京﹐度人無量﹐爲萬道之宗。巍巍大範﹐徳難可勝。

道言﹕凡誦是經十過﹐諸天齊到﹐億曾萬祖﹐幽魂苦爽﹐皆卽受度﹐上升朱宮﹐格皆九年﹐受化更生﹐得爲貴人。而好學妙經﹐功滿徳就﹐皆得神仙﹐飛升金闕﹐遊宴玉京也。上學之士﹐修誦是經﹐金科注名﹐萬善咸臻﹐皆卽受度﹐飛升南宮。世人受誦﹐則靈官降身﹐延壽長年﹐後皆得證飛仙之道。玄功外應﹐神气內充﹐形神俱妙﹐遊行太空。此經微妙﹐普度無窮。一切天人﹐莫不受慶﹐生死蒙惠。上天所寶﹐不傳下世。至士賫金寶效心﹐盟天而傳。輕泄漏慢﹐殃及九祖﹐長役鬼官。侍經太丹玉童﹐靑腰玉女﹐各四十二人﹐營衛神文﹐保護受經者身。

道言﹕正月長齋﹐誦詠是經﹐開導重泉﹐光照九幽﹐爲上世亡魂﹐斷地逮役﹐度上南宮。七月長齋﹐誦詠是經﹐奏簡淸微﹐名上金科﹐身得神仙﹐諸天書功﹐黃籙白簡﹐削死上生。十月長齋﹐誦詠是經﹐三元曜明﹐功歸帝君﹐爲國主人王﹐君臣父子﹐安鎭國祚﹐保天長存﹐世世不絕﹐常爲人君﹐安鎭其方﹐民稱太平。八節之日﹐誦詠是經﹐天仙奉迎﹐得爲九宮眞人。本命之日﹐誦詠是經﹐魂神澄正﹐萬炁合仙﹐不經苦惱﹐形運升遷﹐暉映八冥﹐五帝臨軒﹐萬神朝禮﹐名書上天﹐功滿徳就﹐飛升太玄。

道言﹕行道之日﹐皆當香湯沐浴﹐齋戒入室。東向﹐叩齒三十二通﹐上聞三十二天﹐心拜三十二過。閉目﹐靜思身坐靑黃白三色雲气之中﹐內外蓊冥﹐有靑龍﹑白虎﹑朱雀﹑玄武﹑獅子﹑白鶴﹐羅列左右﹐日月照明﹐洞煥室內﹐項生圓象﹐光映十方﹐如此分明。密咒曰﹕

無上玄元﹐太上道君﹐召出臣身中三五功曹﹐左右官使者﹐侍香玉童﹐傳言玉女﹐五帝直符﹐直日香官﹐各三十二人﹐關啟所言。今日吉慶﹐長齋淸堂﹐修行至經﹐無量度人。願所啟上徹﹐俓禦無上三十二天元始上帝至尊幾前。

畢﹐引炁三十二過﹐東向誦經。

元始無量度人上品妙經

元始洞玄靈寶本章淸微金科上品﹐符應度人﹐天眞隱諱﹐結气自然﹐混合玄文﹐中藏至精。虛皇開劫﹐生育諸天﹐洞光廓落﹐三气飛騰。包含大象﹐植立天根﹐靑編金簡﹐普錄神靈。恢張正道﹐赫奕冥冥﹐雙元飛景﹐五炁流形。洞明變化﹐羣類生成﹐是爲沖妙﹐萬道之宗。太微陽華﹐紫霄瓊宮﹐上通大羅﹐虛梵髙空。三眞杳漠﹐無極無窮﹐赤混太無﹐玉境居尊。應見十方﹐無量化身﹐敷教淸微﹐注籍金科。中有諸天萬帝之名﹐中有玉皇正行遊梵之帝﹐中有山川海嶽之形﹐中有羣魔考試之文﹐中有三天洞眞洞玄洞神。開天立極﹐大憲飛輪。我今宣示﹐普召百靈﹐三元同會﹐諸天臨軒。

東方無極注生神王﹐長生大聖無量度人。

南方無極執憲神王﹐長生大聖無量度人。

西方無極定名神王﹐長生大聖無量度人。

北方無極司化神王﹐長生大聖無量度人。

東北無極簡奏神王﹐長生大聖無量度人。

東南無極敷教神王﹐長生大聖無量度人。

西南無極權變神王﹐長生大聖無量度人。

西北無極糾察神王﹐長生大聖無量度人。

上方無極監觀神王﹐長生大聖無量度人。

下方無極成徳神王﹐長生大聖無量度人。

十方主錄金科神王飛天度世無量大神。並乘騰耀瓊輿﹐景霄華輦﹐三素飛雲﹐驂駕天馬斑獸﹐耀晶蒼龍﹐建鳳眞之節﹐流光大旛﹐左備九天羽衛﹐右羅三界神兵。太一帝元﹐統制萬靈﹐赤皇導前﹐玄老監盟。億乘萬騎﹐浮空而來﹐傾光回駕﹐召仙集眞。淸微帝气﹐大洞玄宮﹐九華佐理﹐混合大神。總執金科﹐列班奉迎﹐簡閱符命﹐仙聖隱名。普告三境﹐無極髙尊﹐太霄玉闕﹐劫仞瓊峯。紫微北府﹐三十九君﹐七轉七變﹐回水舞天。玄微結璘﹐下統羅酆﹐曲晨飛蓋﹐同會東河。光啟扇飆﹐運轉天關﹐斗極中方﹐以正昆山。開演至妙﹐降气玄丹﹐經緯天地﹐保鎭度人。生成化育﹐與我合仙﹐五神淸朗﹐億劫無傾。永度諸天﹐學道之民﹐刻書金簡﹐名奏紫宸。紫宸之天﹐天帝耀光﹐無色之境梵行。

東方八天

瑯丘會元天﹐帝澤力居英。

衝構集眞天﹐帝化夕祺分。

霄林景暉天﹐帝庭郁嶽君。

洞宗慶先天﹐帝領斗監明。

格梵飛靈天﹐帝貫合部延。

大方制魔天﹐帝肇肅志廖。

瓊文越章天﹐帝蒙總羅。

宇練洞陽天﹐帝領都陰平。

南方八天

定名感眞天﹐帝洞泛景房。

玄空耀虛天﹐帝落寶監章。

炎靈奉符天﹐帝閣鄰古山。

玉書赤文天﹐帝臻化定。

丹光啟明天﹐帝扇揮音。

景運紫華天﹐帝龍濱劫方。

極元洞皇天﹐帝封正延靈。

皇範總生天﹐帝員監利宣。

西方八天

曇曜召魔天﹐帝洞皇九云。

洞寂存明叩衝天﹐帝宣世瓊。

紫淸太漠洞極天﹐帝令唱六宗。

玉陽妙眞天﹐帝交舒化神。

回風變合天﹐帝道滋元。

流暉曜章天﹐帝律定瑤華。

照元簡气天﹐帝梁瓊伯阿。

融結正綱天﹐帝運皇極明。

北方八天

化气升元天﹐帝眇利持淵。

八垣舞空天﹐帝至衝猷生。

飛神降眞天﹐帝微融妙玄。

太素幹精天﹐帝蔚京玉童。

碧華濟玄天﹐帝冥敷尙登。

三虛極道天﹐帝臨懷敏皇。

太英降房玉史天﹐帝陳常律賓。

太淸正宗天﹐帝梵行緘觀。

三十二天﹐三十二帝﹐諸天隱諱﹐諸天隱名。天中空洞﹐自然靈章﹐諸天隱韻﹐天中之音﹐天中之尊﹐天中之神﹐天中大魔﹐天中之靈。四玄七虛﹐包含至眞﹐金科大格﹐結气爲文。敷化玉淸﹐普度天人﹐今日欣慶﹐回風受煉。

嚴誓百神﹐刻名文昌﹐列告玄機﹐飛度太素﹐合景淸微﹐眞仙考校﹐萬化同歸。東斗授符﹐西斗司直﹐北斗上功﹐南斗定籍﹐中斗合延﹐正天無極。靑帝舉仙﹐白帝驅役﹐赤帝攝气﹐黑帝典錄﹐黃帝制魔﹐統禦化育。靑元道君﹐持握龍蹻。丹光道君﹐執法明曜。少陰道君﹐召山開導。郁微道君﹐運斡玄妙。中黃道君﹐敷令布勑。五方上靈﹐至道之元﹐飛行三界﹐總領羣仙。變化無窮﹐遊觀萬天﹐生成品匯﹐執我威權。上眞化民﹐混合綿綿﹐紫皇奉命﹐收伏祆姦。陽光激電﹐照徹酆山﹐淸正綱輪﹐明啟元關。六天沈魂﹐受煉洞陽﹐神洲大域﹐永保嘉祥。休停惡對﹐咸證善緣﹐茫茫萬有﹐皆獲長年。神飛太無﹐濯气三華﹐景暉被身﹐灌煉天河。三元上佐﹐明校百魔﹐敢有干犯﹐定罪懸沙。普告眾靈﹐同會圓羅﹐升階進秩﹐功列金科。

淸微金科首題三十六字余列本科

右三天道君玉號隱名﹐告四九之數﹐玉淸髙玄自然之文。朱書靑素﹐佩身﹐萬邪莫幹﹐灰服治病﹐行之者名書金科。

洞元豁落﹐升降圓方﹐茫茫大化﹐周曆龍康。上開一气﹐下布陰陽﹐包絡諸天﹐風梵堅剛。玄變流精﹐太素冥冥﹐虛明曠邈﹐無極無形。鴻蒙元象﹐三道化成﹐八坦淸微﹐數極自然。玉京開衍﹐金科上篇﹐黃簡碧書﹐八景玄文。刻錄神名﹐與道長存﹐混洞騰飛布天彌綸。萬景回旋﹐雙曜五辰﹐統禦元綱﹐冥合靈根。皇老大洞﹐三十九章﹐帝一分元﹐安鎭萬方。飛天妙書﹐過度丹光﹐丹光化生﹐九天上靈。駕景紫虛﹐禦气玄音﹐綠霞散空﹐布彩騫林。三華舞煙﹐回秀流云﹐扇霄郁羅﹐明耀長庚。千和萬合﹐自然成眞﹐眞中有神﹐元素道君。方諸仙童﹐靑華帝尊﹐太乙合景﹐司命回風。執簡持科﹐錄注元功﹐上游玉淸﹐劫仞瓊宮。太微之內﹐天界之中﹐下極重淵﹐黃闕玄宮。回首九壘﹐三十六皇﹐五鎭大域﹐仙島十洲。洞天福地﹐無極名山﹐八海四瀆﹐主宰神靈。三元官長﹐無量飛仙﹐咸錫眞符﹐功書帝宸。列班定籍﹐上聞三天﹐三天之上﹐慶會因緣。中有淸微金科之章﹐聖境仙音﹐辭參髙眞。

第一諸天化气淸微之音

眇眇大羅上﹐帝气降淸微。眞光耀玉京﹐攝禦正化機。茫茫歷龍康﹐飛度敗與成。三界化空無﹐大地淪九淵。元始憫羣類﹐玉章下五山。二景騰輝光﹐元綱羅萬靈。洞眞祕玉文﹐靈寶立天根。洞神主玄變﹐萬品從此生。諸方命天帝﹐總校長生人。剛風擎地紐﹐天憲歸皇君。生靈荷大庇﹐億劫永無傾。

第二金科定籍之章

鳳車舞空輪﹐停駕郁山阿。劫仞立大空﹐須延啟三華。元聖閱章籍﹐空中召靈魔。太淸難可度﹐輪轉如塵沙。憫此去來際﹐飛仙運謠歌。蕩蕩龍漢基﹐玄嶽髙嵯峨。萬靈會帝所﹐東井貫天河。濁境逐業緣﹐沈淪將柰何。誦此淸微篇﹐正气蕩邪痾。三界諸天民﹐齊奔濯耀羅。願爾道果成﹐刻名上金科。永契長生理﹐億齡焉足多。

第三聖境眞仙歌曰

圓羅包玉虛﹐髙峙大有宮。騫林覆諸天﹐九聖步靈風。宴景抱華明﹐逍遙太元中。下游洞玄境﹐控禦飛天龍。三十九道君﹐朝禮虛皇尊。大慈振法音﹐聖澤常蒙蒙。勑印啟天關﹐敷落三景文。玉詔下酆都﹐拔度長夜魂。鬼官停考對﹐陽光燭九冥。三塗息苦役﹐八道運飛輪。羣品保長年﹐世土永安寧。

此三界之上﹐飛空之中﹐眞仙歌音﹐音參洞章。誦之百徧﹐名度南宮。誦之千徧﹐魔王保迎。萬徧道備﹐飛升太空﹐過度三界﹐位登仙公。有聞眞音﹐靈魔敬形﹐勑制地祇﹐侍衛送迎。拔出地戶﹐五苦八難﹐七祖升遷﹐永離鬼官﹐魂度朱陵﹐受煉更生。是謂無量﹐普度無窮﹐有祕上天文﹐諸天共所崇﹐泄慢墮地獄﹐禍及七祖翁。

道言﹔此二章並是諸天上帝及至靈眞王﹐隱祕之音﹐皆是大梵之言﹐非世上常辭。言無韻麗﹐曲無華宛﹐故謂玄奧﹐難可尋詳。上天所寶﹐祕於玄都神霄玉淸玉府﹐依玄科三萬七千年﹐應運下傳。若有至人賫金寶質心﹐依舊格告盟玉淸﹐然後而付焉。

道言﹕夫天地運度﹐亦有否終。日月五星﹐亦有虧盈。至聖神人﹐亦有休否。末學之夫﹐亦有疾傷。凡有此災﹐同气皆當齊心修齋﹐六時行香﹐十徧轉經﹐三气合神﹐萬災普消﹐天地淸寧﹐降气玄眞。金科玉律﹐伏禦鬼神﹐無量之文﹐普度無窮。

道言﹕夫末學道淺﹐或仙品未充﹐運應滅度﹐身經太陰﹐臨過之時﹐同學至人﹐爲其行香﹐誦經十過﹐以度屍形如法。不壞不傷﹐形體堅完﹐魂神俓上南宮﹐隨其學功﹐計日而得更生。轉輪不滅﹐便得神仙。

道言﹕夫天地運終﹐大劫流移﹐星宿錯度﹐日月失明﹐四時失度﹐陰陽不調﹐國境歲饑﹐水旱時出﹐疫毒流行﹐師友命過﹐皆當修齋﹐行香誦經﹐存思淸微金科﹐降陽華之气﹐太微之神﹐掃除災氛。夫齋戒誦經﹐功徳甚重﹐上消天災﹐保鎭帝王﹐下禳毒害﹐以度兆民。生死受賴﹐其福難勝﹐故曰無量﹐普度天人。

道言﹕凡有是經﹐能爲天地帝主兆民行是功徳。有災之日﹐發心修齋﹐燒香誦經十過。皆諸天記名﹐萬神侍衛。右別至人﹐克得爲聖君﹐金闕之臣。諸天記人功過﹐毫分無失。天中眞王﹐亦保舉爾身。得道者乃當洞明至言也。

諸天中大梵隱語無量音道君撰

元始靈書淸微金科玉篇

東方八天

飛天羅會﹐浮化漫更。居元梨久﹐廓落司南。冥陽禦直﹐局荷湄金。加虛沃至﹐遷書獨分。玉極待貫﹐貢遷正輪。幾果得都﹐淸羅文云。宜令向淺﹐才敵靈元。波華風停﹐气上呼年。

南方八天

山延洞明﹐玄論康通。曜略景空﹐斗綿揮珠。山棘契錄﹐明旋應符。丹宅洞焰﹐奎琳指琚。韜眩資猗﹐瓊府投虛。何竹生育﹐靈庭栢書。宏朴義華﹐玄阿宮都。綠桓絳天﹐紫霄正浮。

西方八天

畔師霧攜﹐建晉契輔。太紫述羅﹐逍遙薦素。陽唐記方﹐回曲才至。允悟吳滿﹐帝宜捲未。耿液交蕩﹐利咒惟戶。稽門寔奔﹐鄙廣憫度。照燭離幽﹐意篆宜慕。先幾允和﹐登豫琪鞅。

北方八天

元簡長光﹐鼓奚律前。監索敷鄰﹐武明義先。北印極召﹐龍帝炎煙。神邈迪鳥﹐諸因思般。妙玄六周﹐絕馳酆丹。孺常慈申﹐誠虛府閒。竇策勤佐﹐寫祛秉研。詔系始育﹐靈題書編。

道言﹕此諸天中大梵隱語無量之音﹐舊文字刻書金闕玉樓華房之內﹐以制和三气﹐安保萬靈。字皆廣長一丈。天眞皇人昔書其文﹐以爲正音。有知其音﹐能齋而誦之者﹐諸天皆遣飛天神王﹐下觀其身﹐書其功勤﹐上奏諸天。萬神朝禮﹐地祇侍門﹐大勛魔王﹐保舉三玄﹐道備克得﹐遊行三界﹐升入金門。此音無所不辟﹐無所不禳﹐無所不度﹐無所不成﹐天眞自然之音也。故誦之﹐致神王下觀﹐上帝遙唱﹐萬神朝禮﹐三界侍軒﹐羣祆束首﹐鬼精自亡﹐琳瑯振響﹐十方肅淸﹐河海靜默﹐山嶽吞煙﹐萬靈振伏﹐招集羣仙﹐天無氛穢﹐地無祆塵﹐冥慧洞淸﹐大量玄玄也。

靈寶無量度人上品妙經卷之八竟

卷之九

禹余玉律品

道言﹕昔於金映碧光天中﹐絳霄流歌太元妙土﹐受元始度人禹余玉律無量上品。元始天尊當說是經﹐周回十過﹐以召十方﹐始當詣座。天眞大神﹐上聖髙尊﹐妙行眞人﹐上淸九眞﹐禹余眞仙﹐三境眞王﹐無鞅數眾﹐乘空而來。綠華紫煙﹐寶輿云軿﹐靈輝翠蓋﹐交蔭晨霞﹐萬色郁煥﹐映耀霄虛。七日七夜﹐諸天日月合景﹐星斗停機﹐瓊樓玉闕﹐一時同明。天風惠和﹐海嶽晏淸。一國地土山川林木﹐緬平一等﹐無復髙下﹐土皆瑩碧﹐潤澤流鮮﹐無有異色。眾眞侍座﹐元始天尊玄坐空浮九光玉華寶局之上。說經一徧﹐諸天大聖同時稱善﹐是時﹐一國男女﹐超悟圓覺妙性﹐悉獲靈明。說經二徧﹐耳目聰明﹐悟此上淸﹐爲元空界。說經三徧﹐神精固眞。說經四徧﹐累業解散﹐共證淸虛。說經五徧﹐災疾不生﹐時序和平。說經六徧﹐妙气運化﹐萬物皆昌。說經七徧﹐眞風浹洽﹐道徳日新。說經八徧﹐翁艾返壯﹐皆得長年。說經九徧﹐普受開度﹐俱登如仙。說經十徧﹐天上天下﹐萬聖稱嘆﹐是時﹐一國是男是女﹐皆被玄澤﹐仰戴無窮。

道言﹕是時﹐

元始天尊說經一徧﹐東方無極無量品至眞大神﹐無鞅之眾﹐浮空而至。

說經二徧﹐南方無極無量品至眞大神﹐無鞅之眾﹐浮空而至。

說經三徧﹐西方無極無量品至眞大神﹐無鞅之眾﹐浮空而至。

說經四徧﹐北方無極無量品至眞大神﹐無鞅之眾﹐浮空而至。

說經五徧﹐東北無極無量品至眞大神﹐無鞅之眾﹐浮空而至。

說經六徧﹐東南無極無量品至眞大神﹐無鞅之眾﹐浮空而至。

說經七徧﹐西南無極無量品至眞大神﹐無鞅之眾﹐浮空而至。

說經八徧﹐西北無極無量品至眞大神﹐無鞅之眾﹐浮空而至。

說經九徧﹐上方無極無量品至眞大神﹐無鞅之眾﹐浮空而至。

說經十徧﹐下方無極無量品至眞大神﹐無鞅之眾﹐浮空而至。

十徧竟周﹐十方無極天眞大神﹐一時同至。一國男女﹐傾心歸仰﹐來者有如細雨密霧。天人微妙﹐洞合至眞﹐化體結形﹐分變萬億。咸各相謂我等歷劫悟道﹐無諸塵漏﹐證位法身﹐自入气觀﹐了悟玄虛。初居大赤玄气境界﹐道妙之域﹐無爲之中。次達禹余﹐位進淸眞﹐髙證妙果﹐涉於道極。禹言廣大﹐餘言遼遠﹐廣大無窮﹐故號禹余﹐混同元體﹐普該一切。我聞元始說法﹐開示禹余玉律之文﹐最上大法。檢眞檢仙﹐制命眾魔﹐辟卻邪精﹐化惡歸善。無鞅之眾﹐迮國一半土皆偏陷﹐非可禁止。天尊俯觀﹐普告而言﹕爾今眾等學道登眞﹐位列上淸﹐身居禹余﹐法性自然﹐已無遷變。粗習俱淨﹐細著不生﹐自無過尢﹐何用其律。若有立教﹐垂訓於人﹐不立科律﹐而辦修行。譬之天帝仙眞﹐地超九品﹐緣法俱盡﹐而猶圓冠方屨﹐帶劍捂圭﹐乘駕羽軒﹐龍旗鳳宸﹐所以爲法﹐豈可不議。今我出禹余玉律之妙﹐檢天地神聖之文﹐奉之一身﹐蔭及萬祖﹐行之千日﹐恩徧十方。子其敬聽﹐毋忽神文也。於是元始懸一寶珠﹐大如黍米﹐在空玄之中﹐去地五丈。元始登引﹐天眞大神﹐上聖髙尊﹐妙行眞人﹐十方無極﹐至眞大神﹐無鞅數眾﹐俱入寶珠之中。天人仰看﹐惟見拂拂從珠口中入。旣入珠口﹐不知所在。國人廓散﹐地還平正﹐無復欹陷。元始卽於寶珠之內﹐說經都竟﹐眾眞監度﹐以授於我﹐當此之時﹐喜慶難言。法事粗悉﹐諸天復位﹐倏欻之間﹐寂無遺響。是時﹐天人遇值經法﹐普得濟度﹐全其本年﹐無有中傷﹐傾土歸仰﹐咸行道眞。無私無惡﹐無漏無染﹐無結無想﹐無欲無穢﹐無貪無嗔。言無妄誕﹐口詠善聲﹐齊同慈愛﹐異骨成親。國安民丰﹐欣樂太平﹐經始出教。一國以道﹐預有志心﹐宗奉禮敬﹐皆得度世。

道言﹕元始天尊說經中所言﹐並是諸天上帝內名﹐隱韻之音﹐亦是禹余玉律眞王內諱﹐百靈之隱名也。爲上淸之祕﹐九眞之要。知其道者﹐因法卽眞﹐因眞會道﹐道妙合神﹐忘神於虛﹐守道於無。先天地而爲主﹐後天地而獨居﹐匪禹余之玉律﹐安能使神化於無隅﹐蓋非世之常辭。上聖已成眞人﹐通玄究微﹐能悉其章﹐誦之十過﹐諸仙稱贊﹐萬帝咸欣﹐天地淸肅﹐和气沖融﹐三元降瑞﹐九壘發祥﹐振伏邪祆﹐凶怪蕩滅﹐苦趣消除﹐俱登快樂。至學之士﹐誦之十過﹐則感降眞靈﹐招延妙精﹐煉神致仙﹐司命保迎﹐超度七祖﹐受化朱陵﹐回禳災禍﹐無所不神。所以爾者﹐元眞之炁﹐出於上皇﹐玄虛之音﹐該契洞極。混元交激﹐布徳生成﹐一切庶匯﹐普被其恩。輕誦此章﹐身則被殃。供養尊禮﹐門戶興隆﹐世世昌熾﹐與善因綠﹐萬災不幹﹐神明護門。斯經尊妙﹐獨步玉京。度人無量﹐爲萬道之宗。巍巍大範﹐徳難可勝。

道言﹕凡誦是經十過﹐萬聖竦聞﹐諸天齊到﹐以禹余玉律﹐檢察仙聖﹐戒制神靈﹐無不尊畏。勑赦北酆﹐億曾萬祖﹐幽魂苦爽﹐皆卽受度﹐上升朱宮﹐格皆九年﹐受化更生﹐得爲貴人。而好學至經﹐功滿徳就﹐攝制萬靈﹐道被羣品﹐皆得神仙﹐飛升金闕﹐遊宴玉京也。上學之士﹐修誦是經﹐神帝降會﹐三田九宮﹐洞房集明﹐煥耀玉光﹐一身靈固﹐遂獲長生。世人受誦﹐則宿罪消釋﹐奉道希仙﹐勤積善功﹐當超世緣﹐後皆得作尸解之道﹐魂神暫滅﹐不經地獄﹐卽得返形﹐遊行太空。此經微妙﹐普度無窮﹐一切天人﹐莫不受慶﹐無量之福﹐生死蒙惠。上天所寶﹐不傳下世。至士賫金寶效心﹐盟天而傳。輕泄漏慢﹐殃及九祖﹐長役鬼官。侍經五帝﹐玉童玉女﹐各二十四人﹐營衛神文﹐保護受經者身。

道言﹔正月長齋﹐誦詠是經﹐則靑帝奉律﹐天官奏功﹐爲上世亡魂﹐斷地逮役﹐度上南宮。七月長齋﹐誦詠是經﹐則白帝奉律﹐地官奏功﹐身得神仙﹐諸天書名﹐黃籙白簡﹐削死上生。十月長齋﹐誦詠是經﹐則黑帝奉律﹐水官奏功﹐爲國王帝主﹐君臣父子﹐安鎭國祚保天長存﹐世世不絕﹐常爲人君﹐安鎭其方﹐民見太平。八節之日﹐誦詠是經﹐律總八天﹐警勵百神﹐得爲九宮眞人。本命之日﹐誦詠是經﹐絳宮納眞﹐依律致神﹐魂魄澄正﹐萬气長存﹐不經苦惱﹐身有光明﹐三界侍衛﹐五帝司迎﹐萬神朝禮﹐名書上天﹐功滿徳就﹐飛升上淸。

道言﹕行道之日﹐皆當香湯沐浴﹐齋戒入室﹐東向﹐叩齒三十二通﹐上聞三十二天﹐心拜三十二過。閉目﹐靜思身坐九色光明雲炁之中﹐內外蓊冥。有靑龍﹑白虎﹑朱雀﹑玄武﹑獅子﹑白鶴﹐羅列左右﹐日月照明﹐洞煥室內﹐項生圓象﹐光映十方﹐如此分明。密咒曰﹕

無上玄元﹐太上道君﹐召出臣身中三五功曹﹐左右官使者﹐侍香玉童﹐傳言玉女﹐五帝直符﹐直日香官﹐各三十二人﹐關啟所言。今日吉慶﹐長齋淸堂﹐修行至經﹐無量度人。願所啟上徹﹐俓禦無上三十二天元始上帝至尊幾前。

畢﹐引炁三十二過﹐東向誦經。

元始無量度人上品妙經

元始洞玄﹐靈寶本章。禹余玉律﹐上品度人。帝眞隱韻﹐離合自然。赤混太無﹐玄上玉虛。三元開劫﹐生化禹余。廣大遼遠﹐至妙之墟。靈寶天君﹐洞玄之神﹐挺秀玉都﹐結眞上淸。龍漢之始﹐積气華明﹐飛靈煥郁﹐輝煌妙文。列成科簡﹐典錄之章﹐主治萬天﹐仙聖靈眞。分別善惡﹐拘制祆氛﹐不得橫馳﹐敗試失正。規敕邪源﹐塞絕禍端﹐是爲元範﹐化育所存。太和華闕﹐八景云城。大明紫宮﹐玉霄琳房。太微協晨﹐七映長樓﹐穹窿連落﹐流光散浮。中有玄眞度命之神﹐中有丹靈延生定簡之君﹐中有玉晨上生大神﹐中有都天太元丈人﹐中有無上紫微典錄察姦司過檢校尊神。回骸起死﹐無量度人﹐今日校錄﹐諸天臨軒。

東方無極飛天主律神王﹐長生大聖無量度人。

南方無極飛天主律神王﹐長生大聖無量度人。

西方無極飛天主律神王﹐長生大聖無量度人。

北方無極飛天主律神王﹐長生大聖無量度人。

束北無極飛天主律神王﹐長生大聖無量度人。

束南無極飛天主律神王﹐長生大聖無量度人。

西南無極飛天主律神王﹐長生大聖無量度人。

西北無極飛天主律神王﹐長生大聖無量度人。

上方無極飛天主律神王﹐長生大聖無量度人。

下方無極飛天主律神王﹐長生大聖無量度人。

十方至眞飛天主律神王﹐長生度世無量大神。並乘晨霞﹐丹車寶輿﹐翠葆羽軿﹐驂駕玉華神鳳﹐九气驪龍。建上淸三色之節﹐萬景靈旛﹐前導太和妙樂﹐後歌洞化神章。獅子白鶴﹐嘯歌味噰﹐九色翊麾﹐三素衛軒。億乘萬騎﹐浮空而來﹐舞輸霄穹﹐流盻髙玄。八極眞帝﹐十方道君﹐神官主律﹐靈官上卿。紫文靑簡﹐總禦齊臨﹐校功度善﹐察制邪源。驛馳萬域﹐洞府冥關﹐太元定錄﹐保命童初。三十六府﹐昆閬易遷﹐各承律令﹐保度生民。卻除災气﹐延致吉祥﹐陶煉靈質﹐與道俱昌。下濟幽泉﹐三官北酆﹐考原罪福﹐煉化朱陵。咸會眞气﹐返形受生﹐生身受度﹐劫劫長存。隨劫輪轉﹐與天齊年﹐永度三塗﹑五苦﹑八難﹐超淩三界﹐逍遙上淸。上淸之天﹐天帝淨霐﹐玄虛之境梵行。

東方八天

靑化陽範天﹐帝惠吉浦尊。

部眞符龍天﹐帝尼何義元。

景昌太明天﹐帝窈常鄙云。

左元道父天﹐帝祝馳迅舒。

眞气修胃神制天﹐帝會娑南祁。

柏仙煉和天﹐帝蔚長孽飛。

玉素籍玄天﹐帝招扶隔炎。

薪陽純膺天﹐帝隱牙樞惇。

南方八天

駐思結神天﹐帝降婺靈棲。

元弼貴生天﹐帝闕運洙滄。

赤宗鼓時天﹐帝步方九關。

云殿列華天﹐帝中靜惠顏。

九明思微天﹐帝耀華靈淵。

紀道順陽天﹐帝宗符致空。

康緒顯玄天﹐帝降須尙晨。

交露變玄天﹐帝景崇元陁。

西方八天

煉延至定天﹐帝曾咸宜聰。

少華肅登天﹐帝祖皇述辛。

眞明管元天﹐帝利達辧寧。

太素懼靈九山天﹐帝洞侯陽圖。

玉機度人天﹐帝祚希仙王。

元梵象變天﹐帝塗光上玄。

太霄隱虛天﹐帝良都輔昌。

洞微帝眞天﹐帝總監靈神。

北方八天

太嶽嘉欲天﹐帝云靈啟先。

玄戶理幽天﹐帝韓婁捲蒙。

北司平力天﹐帝陰政驅時。

眞道顯芳崇令天﹐帝覺龍宗王。

玄黃洞虛煥落天﹐帝妙生智云。

玉庭元素天﹐帝力眞衛濆。

龍梵變嬰天﹐帝格常居。

泉靈極冥天﹐帝推百雷。

三十二天﹐三十二帝﹐諸天隱諱﹐諸天隱名。天中空洞﹐自然靈章﹐諸天隱韻﹐禹余之音。上淸之尊﹐上淸之神﹐上淸眞魔﹐上淸之靈。玄虛至用﹐萬化生根﹐無量之奧﹐深不可詳。總轄靈綱﹐營機運眞﹐今日宣揚妙化﹐普告三元﹐摧魔滅試﹐舉善升遷。簡定圖籙﹐標名帝仙﹐玄師保舉﹐越度太玄。東斗主歷﹐西斗定刑﹐北斗察非﹐南斗司姦﹐中斗奉化﹐統布大權。靑帝保生﹐白帝輔成﹐赤帝奏功﹐黑帝赦罪﹐黃帝周行﹐恢張吉會。靑律神王﹐護帝羅天。赤律神王﹐顯告刑原。白律神王﹐斬馘酆泉。黑律神王﹐拯判幽姦。黃律神王﹐五嶽都官。檢律眞魔﹐萬神之宗﹐飛行鼓從﹐總領鬼兵。麾幢鼓節﹐遊觀太空﹐神威赫奕﹐諸天齊功。上淸玉律﹐嚴攝北酆﹐神王受命﹐普掃不祥。金精鶩輝﹐飛電四騰﹐參尾前驅﹐玉甲揚旌。流精擲火﹐威南八衝﹐敢有干試﹐拒遏上眞﹐金首前戮﹐天騶後刑。屠割鬼爽﹐風火無停。千千截首﹐萬萬剪形﹐魔無干犯﹐鬼無祆精。三官北酆﹐明檢鬼營﹐不得容隱﹐金馬驛呈。普告無窮﹐萬神咸聽﹐三界五帝﹐列言上淸。

禹余玉律天文一百六十一字

右靑書白素﹐佩之百神衛形。刊文赤棗心﹐用以印萬病﹐效。萬神隨心﹐所用立應。

玉晨大律﹐三天妙文。三气洞合﹐混化元淸﹐天號大赤。元爲上淸﹐天號禹余。始爲玉淸﹐天號淸微。三气未分﹐俱洞爲一﹐三景開光﹐三气乃分。赤混之代﹐玉律冥冥﹐元气捆縕﹐羅絡成文。其气伏藏﹐混爲玉精﹐眇眇億劫﹐混沌之中。上玄郁藹﹐下元散分﹐妙气磅磚﹐玉光凝精。元始帝魂﹐始爲神嬰﹐風元水玄﹐洞虛爲體。金輝耀天﹐華文之始﹐道範旣彰﹐開化無窮。禹余之境﹐萬道所宗﹐流演科條﹐運度自然。經維眾度﹐無量億千﹐玄官神錄﹐檢禦眞冥。保持劫會﹐生气長存﹐元梵纏結﹐三十二天。運輪靈徳﹐周度十方﹐上關帝宅﹐下歷洞宮。宣告隱篇﹐九品符章﹐嘯詠攝气﹐靈風聚煙。紫虛郁秀﹐輔翼萬仙﹐千和萬合﹐自然成眞。眞中有神﹐長生大君﹐無英公子﹐白元尊神。四極之君﹐元皇主宰﹐掌禁尊神﹐玄都典錄。定簡髙靈﹐總該玄籍﹐舉度當仙﹐上游上淸﹐出入華房﹐降延眞气。靈妙之精﹐下灌生關﹐泥丸絳房﹐中合五气﹐混合百神。九變回風﹐萬气齊仙﹐仙道貴生﹐無量度人。上開八門﹐飛神運誠﹐朝謁帝皇﹐七祖齊升。罪福禁戒﹐宿命因緣﹐普受開度﹐死魂生身﹐身得受生﹐上聞諸天﹐諸天之上﹐各有仙門。中有空洞謠歌之章﹐眞王靈篇﹐辭參髙眞。

第一禹余玉律淸玄飛空之音

寥寥三界外﹐浩气結丹玄。玉樓華靄間﹐絳闕連朱煙。中有虛無君﹐統化禦諸天。妙檢著玉文﹐出在太始先。三光煥明郁﹐經緯總萬神。察制遏百非﹐保度道徳人。衝素應格言﹐何足畏魔羣。洞景無遐累﹐億劫忘虧成。誰知此至用﹐可以保長存。

第二玉律檢制神靈之章

赤明大劫初﹐玄淸耀玉文。巍巍靈寶君﹐掌握萬化元。天地山川主﹐神司秉我權。陰陽適妙會﹐蕩蕩無凶姦。調運太平气﹐邪正勿相干。遵奉我律章﹐日保道徳隆。敢有肆橫毒﹐敗我淸靜風。五帝馳威伐﹐速送流火宮。詭妄徒紛紛﹐檢制皆不容。功過無毫忒﹐簡奏玉霄房。超度升有緣﹐同歸太妙

第三玉律元皇超升歌曰

我行上淸境﹐回觀三界中。指顧臨萬天﹐飲忽轡飛龍。人身如籧廬﹐寸田百妄攻。不知神气盡﹐五道如樊籠。當思絕學觀﹐道气常沖融。神凝形自分﹐玄影相朦朧。陰盡滅魔穢﹐淸虛合太空。結煉成仙質﹐簡奏靑華童。眞妙旣充盈﹐福慶及先宗。躡景步寥廓﹐萬劫年何窮。自非髙眞才﹐安我希鴻蒙。天人同我遊﹐勝樂靡不崇。若非因律言﹐奚所振玄風。

此三界之上﹐飛空之中﹐眞王歌音﹐音參洞章。誦之百徧﹐名度南宮。誦之千徧﹐眞王保迎。萬徧道備﹐飛升太空﹐過度三界﹐位登仙公。有聞靈音﹐眞王敬形﹐敕制地祇﹐侍衛送迎。拔出地戶﹐五苦八難﹐七祖升遷﹐永離地關。魂度朱陵﹐受煉更生﹐是謂無量﹐普度無窮。有祕上天文﹐諸天共所崇。泄慢墮地獄﹐禍及七祖翁。

道言﹕此二章並是諸天上帝﹐及至靈眞王隱祕之音﹐禹余玉律。統禦天地﹐檢仙制神﹐天禁至重之文﹐非世上常辭。言無韻麗﹐曲無華宛﹐故謂玄奧﹐難可尋詳。上天所寶﹐祕於神霄玉淸玉府東經寶室。道君開教﹐應運流傳。若有至人賫金寶質心﹐依舊格告盟十天﹐然後而付焉。

道言﹕禹余玉律﹐監察萬眞。簡定功過﹐攝察百神。夫天地運度否終﹐日月五星虧盈﹐至聖神人休否﹐末學之夫疾傷。凡有此災﹐皆有天司掌轄之吏主之。故靑得失幹於天政﹐玉律之所考按﹐不得而私也。敢有私蔽﹐妄爲殃咎﹐律所不赦。同气皆當齊心修齋﹐六時行香﹐十徧轉經。至若道士登壇﹐嚴肅齊整﹐如法誦此玉律大經﹐福徳立降﹐消諸不祥﹐無量之文﹐普度無窮。

道言﹕夫末學道淺﹐或仙品末充﹐運應滅度﹐身經太陰﹐臨過之時﹐同學至人爲其行香﹐誦經十過﹐以度屍形如法。則地官奉律統察﹐地祇拘魂煉屍﹐土中風虎﹐不得侵害﹐魂神俓上南宮﹐隨其學功﹐計日而得更生。輪轉不惑﹐便得神仙。

道言﹕夫天地運終﹐星宿錯度﹐日月失明﹐四時失度﹐陰陽不調﹐國境水旱﹐兵盜間起﹐疫毒流行﹐兆民死傷﹐師友命過﹐同气終歿﹐玉律之所違犯﹐神靈之所嚴畏﹐皆當修齋﹐行香誦經。夫齋戒誦經﹐功徳甚重﹐上消天災﹐保鎭帝王﹐下禳毒害﹐以度兆民。生死受賴﹐其福難勝﹐故曰無量﹐普度天人。

道言﹕凡有是經﹐能爲天地帝主兆民﹐行是功徳。有災之日﹐發心修齋燒香﹐誦經十過﹐皆諸天記名﹐萬神侍衛﹐右別至人﹐克得爲聖君金闕之臣。諸天記人功過﹐亳分無失。天中眞王﹐亦保舉爾身﹐得道者乃當洞明至言也。

諸天中大梵隱語無量音道君撰

元始禹余靈書玉篇

東方八天

室乾頌交﹐韓陁誓晦。韜漏頤侯﹐眞阿管參。徼冒絹撲﹐靑逗驛岑。瓘存興治﹐號桓罟九。逸羅端醜﹐霞紡捐金。露耀忽卓﹐慶陂溪尋。喜陳玉靜﹐寶液鼎淫。辧甲宅祥﹐戍何三眞。

南方八天

神霄幹露﹐警靑虎霞。壺方中定﹐敕法使靈。岫將斬魔﹐慧光滌元。賴巫來見﹐考魂隱宣。仙功惟意﹐眞華命呼。離塗救焚﹐大宸紫君。天嶽祕諱﹐內閟法輪。蓬府司監﹐化度種人。

西方八天

玉闕明都﹐啟昆瑤月。火令擲雷﹐八殺戮檢。魁壘神帝﹐震誠理仙。恍蕩役罰﹐俊召龍崿。遁鐫遐逵﹐昌門入眞。飛甲奔鉞﹐定奇左神。略晉尹泉﹐幽通爽魂。返化冥護﹐東符道君。

北方八天

道沆美時﹐虛精黃治。徧俱菩那﹐法寶玩詣。玉玄經顥﹐卯光胞幾。藏粹貫遙﹐漠洞純微。絳祠覺靈﹐依來輔王。眄濟廣浦﹐澤潤麗荒。斗童錄圖﹐演津祖根。綿冥罔著﹐蕭回魯剛。

道言﹕此諸天中大梵隱語﹐玉律內章﹐無量之音﹐舊文刻禹余玉闕之上﹐以正玉律之文。上中下眞﹐天官貴神﹐恭以佩之﹐不敢違也。非地下官君二千石之長﹐所遵稟爾。字皆廣長一丈。至學得之﹐可以飛神禹余﹐受事玉宸﹐或隱靜云宅﹐下遊人間﹐用其道召檄山靈﹐考錄萬鬼﹐書名上淸。天眞皇人昔書其文﹐以爲正音。有知其音﹐能齋而誦之者﹐諸天皆遣中天神魔﹐七名大將﹐太一仙眞﹐下觀其身﹐附其本神﹐爲兆致靈﹐書其功勤﹐上奏諸天。萬神朝禮﹐地祇侍門﹐大功眞王﹐保舉神霄﹐道備克得﹐遊行三界﹐升入金門。此音無所不辟﹐無所不禳﹐無所不度﹐無所不成﹐天眞自然之音也。故誦之致神魔下觀﹐上帝逼唱﹐萬神朝禮﹐三界侍軒﹐羣祆束首﹐鬼精自亡。琳瑯振響﹐十方肅淸﹐河海靜默﹐山嶽吞煙﹐萬靈振伏﹐招集羣仙﹐天無氛穢﹐地無祆塵。冥慧洞淸﹐大量玄玄也。

靈寶無量度人上品妙經卷之九竟

卷之十

大赤靈文品

道言﹕昔於紫晨天中﹐金碧飛空大明寶土﹐受元始度人大赤靈文無量上品。元始天尊當說是經﹐周回十過﹐以召十方﹐始當詣座。天眞大神﹐上聖髙尊﹐妙行眞人﹐太淸眞王﹐七天列聖﹐太極玉司﹐左右官屬﹐靈官童子﹐無鞅數眾﹐乘空而來。云駕飛軒﹐瑯輿瓊輪﹐彤蓋垂影﹐玉華散輝﹐五色流眩﹐洞耀太空。五日五夜﹐諸天道境﹐玄英深輿﹐神綱息輪﹐玉標金魁﹐一時停運。天風靜籟﹐虛像凝霄﹐雲藏波湛﹐乾坤洞淸。一國地土山川林木﹐緬平一等﹐無復髙下﹐土皆明徹﹐熠耀積翠﹐無有異色。眾眞侍座﹐元始天尊玄坐空浮五色輝明玉蓮之上。說經一徧﹐諸天大聖同時稱善﹐是時﹐﹐一國男女﹐心悟太空﹐得道無爲。說經二徧﹐洞見法身﹐永無漏塵。說經三徧﹐心超妙元﹐通諸法相。說經四徧﹐神慧備足﹐自在飛行。說經五徧﹐音辯如流﹐敷揚至道。說經六徧﹐返照胎光﹐定息無窮。說經七徧﹐玉闕合气﹐神宮流珠。說經八徧﹐騫林轉影﹐普覆諸天。說經九徧﹐萬物發生﹐中無夭折。說經十徧﹐天樂浮空﹐云營靄瑞﹐是時﹐﹐一國是男是女﹐莫不傾心﹐皆受護度﹐咸得長生。

道言﹕是時﹐

元始天尊說經一徧﹐東方無極無量品至眞大神﹐無鞅之眾﹐浮空而至。

說經二徧﹐南方無極無量品至眞大神﹐無鞅之眾﹐浮空而至。

說經三徧﹐西方無極無量品至眞大神﹐無鞅之眾﹐浮空而至。

說經四徧﹐北方無極無量品至眞大神﹐無鞅之眾﹐浮空而至。

說經五徧﹐東北無極無量品至眞大神﹐無鞅之眾﹐浮空而至。

說經六徧﹐東南無極無量品至眞大神﹐無鞅之眾﹐浮空而至。

說經七徧﹐西南無極無量品至眞大神﹐無鞅之眾﹐浮空而至。

說經八徧﹐西北無極無量品至眞大神﹐無鞅之眾﹐浮空而至。

說經九徧﹐上方無極無量品至眞大神﹐無鞅之眾﹐浮空而至。

說經十徧﹐下方元極無量品至眞大神﹐無鞅之眾﹐浮空而至。

十徧周竟﹐十方十境無極天眞大神﹐一時同至﹐一國男女﹐傾心歸仰。來者有如飄雲蘊雨﹐無鞅之眾﹐各各稽首﹐恭禮玉陛。言臣所居之天﹐在種民之上﹐太淸大赤玄空之中﹐天中萬象﹐應念卽有﹐息念卽無。莽蕩浩空﹐光明遼廓﹐道界之內﹐九气聖位超升﹐已盡脫諸緣累﹐一切空想﹐不屬有無﹐思悟永生。大赤天中﹐爲第三太空﹐玄界景耀﹐三華之色﹐下安飛輪﹐保鎭天闕。恭聞天尊於此太極皇眞仙境﹐出示靈文﹐昭垂顯奧。玄霄之中﹐一切眾生﹐下逮神洲﹐無量世界﹐同獲勝果﹐爲無量福。臣等各運道意﹐佇聽至言上眞大法。於是元始懸一寶珠﹐大如黍米﹐在空玄之中﹐去地五丈。元始登引﹐天眞大神﹑上聖髙尊﹑妙行眞人﹑十方無極至眞大神﹑無鞅數眾﹐俱入寶珠之中。天人仰看﹐大赤靈文﹐徧見珠內﹐方廣一丈﹐八角垂芒﹐惟見勃勃從珠口中入。旣入珠口﹐不知所在。國人廓散﹐地還平正﹐無復歌陷。元始卽於寶珠之內﹐說經都竟﹐眾眞監度﹐以授於我﹐當此之時﹐喜慶難言。法事粗悉﹐諸天復位﹐倐欻之間﹐寂無遺響。是時﹐﹐天人遇值經法﹐普得濟度﹐全其本年﹐無有中傷﹐傾土歸仰﹐咸證玄空。無想無念﹐無色無聲﹐無殺無欲﹐無穢無垢﹐無妄無私。言無華麗﹐口無惡聲﹐齊同慈愛﹐異骨成親。國安民丰﹐欣樂太平﹐經始出教﹐一國以道﹐預有至心﹐宗奉禮敬﹐皆得度世。

道言﹕無始天尊說經中所言﹐並是諸天上帝內名﹐隱韻之音﹐亦是大赤靈文﹐九霄玉字﹐上眞之隱名也﹐非世之常辭。列聖已證眞仙﹐通玄究微﹐佩服赤文。能悉其章﹐誦之十過﹐諸天遙唱﹐萬帝設禮﹐靈文開廓﹐十方化玄﹐一切神靈﹐咸歸至應﹐眞道發見﹐羣魔束形﹐鬼精滅爽﹐丹字開生﹐回屍起死﹐白骨成人。至學之士﹐誦之十過﹐則气超五辰﹐徳動三界﹐魔精喪眼﹐鬼祆滅爽﹐拔度垂死﹐沈淪得升。所以爾者﹐學士初解玄空﹐道登大赤﹐欽味靈文﹐體未洞眞﹐以制十方﹐徳未合上聖﹐威可克制百魔洞玄。濟度萬微﹐但超升而已﹐不能洞玄。輕誦此章﹐身則被殃。供養尊禮﹐門戶興隆﹐世世昌熾﹐與善因緣﹐萬災不幹﹐神明護門﹐斯經尊妙﹐獨步玉京。度人無量﹐爲萬道之宗。巍巍大範﹐徳難可勝。

道言﹕凡誦是經十過﹐悟解之者﹐道契大赤﹐气合太淸﹐緣想累入一切塵滯﹐應時消盡。惟一玄虛﹐淡然微影﹐明靜瑩徹﹐洞觀妙體﹐卽爲眞人。諸天齊到﹐億曾萬祖﹐幽魂苦爽﹐皆卽受度﹐上升朱宮﹐格皆九年﹐受化更生﹐得爲貴人。而好學至經﹐功滿徳就﹐皆得神仙﹐飛升金闕﹐遊宴玉京也。上學之士﹐修誦是經﹐悟道證玄﹐登太極宮。一切世緣﹐廓然歸虛﹐默契此理﹐開悟虛明﹐永無變滅﹐超度長生﹐皆卽受煉﹐飛升南宮。世人受誦﹐未入眞靜﹐漸棄有想﹐太空之中﹐自生眞气﹐下浹凡體則延壽長年﹐後皆得作尸解之道﹐魂神暫滅﹐不經地獄﹐卽得返形﹐遊行太空。此經微妙﹐普度無窮﹐一切天人﹐莫不受慶。無量之福﹐生死蒙惠﹐上天所寶﹐不傳下世。至士賫金寶效心﹐盟天而傳。輕泄漏慢﹐殃及九祖﹐長役鬼官。侍經五帝﹐玉童玉女﹐各二十四人﹐營衛神文﹐保護受經者身。

道言﹕正月長齋﹐誦詠是經﹐神風協運﹐燻養萬靈﹐結累解落﹐合眞體元﹐爲上世亡魂﹐斷地逮役﹐度上南宮。七月長齋﹐誦詠是經﹐金眞激云﹐混洞招眞﹐通靈致仙﹐身得飛升﹐諸天書名﹐黃錄白簡﹐削死上生。十月長齋﹐誦詠是經﹐紫雲煉形﹐飛飆左回﹐八景三眞﹐謁眞命神﹐嘯攝虎兵﹐爲國王帝主﹐君臣父子﹐安鎭國祚﹐保天長存﹐世世不絕﹐常爲人君﹐安鎭其方﹐民稱太平。八節之日﹐誦詠是經﹐八景開通﹐五宮洞淸﹐身入太無﹐體合玄虛﹐得爲九宮眞人。本命之日﹐誦詠是經﹐大赤靈文﹐與兆相因﹐千變萬化﹐自然致眞﹐魂神澄正﹐萬气長存﹐不經苦惱﹐身有光明﹐三界侍衛﹐五帝司迎﹐萬神朝禮﹐名書上天﹐功滿徳就。飛升上淸。

道言﹕行道之日﹐皆當香湯沐浴﹐齋戒入室﹐東向﹐叩齒三十二通﹐上聞三十二天﹐心拜三十二過。閉目﹐靜思身坐蒼赤黃三色雲气之中﹐內外蓊冥﹐有靑龍﹑白虎﹑朱雀﹑玄武﹑獅子﹑白鶴﹐羅列左右﹐日月照明﹐洞煥室內﹐項生圓象﹐光映十方﹐如此分明。密咒曰﹕

無上玄元﹐太上道君﹐召出臣身中三五功曹﹐左右官使者﹐侍香玉童﹐傳言玉女﹐五帝直符﹐直日香官﹐各三十二人﹐關啟所言。今日吉慶﹐長齋淸堂﹐修行至經﹐無量度人。願所啟上徹﹐俓禦無上三十二天元始上帝至尊幾前。

畢﹐引炁三十二過。東向誦經。

無始無量度人上品妙經

元始洞玄﹐靈寶本章﹐大赤靈文﹐上品玄空。無量度人﹐太淸隱韻﹐離合自然﹐混洞玉文。冥寂玄通上皇之代﹐神寶化生﹐靈書度命。凝泛玄空﹐上淸之下﹐森列三宮﹐與道合混。九光丈人﹐冥無大劫﹐變立諸天﹐天中聖人。大赤之庭﹐眞人玉輔﹐髙玄化仙﹐下統九品。開署天官﹐生無壽限﹐劫災不登﹐莽蒼浮空。下臨眇城﹐一十二域﹐八景髙淸﹐周曆三道。變化靈文﹐應念自彰﹐大象開明﹐是爲玄梵。天中之天﹐三皇洞神﹐太極太冥﹐浮絕玉京。金華龍山﹐帝一躡景﹐無上元靈﹐正元玄气。三境神穹﹐上極無上﹐大羅玉淸﹐眇眇劫仞﹐若亡若存﹐玉華廣筵﹐大有琳房﹐金闕瓊樓﹐森羅耀綱。太霄正气﹐周徧十方﹐下鎭八維﹐分亙中央。黃老大洞﹐三天化章﹐總气沖元﹐保世亨昌。中有大赤靈文之神﹐中有南極長生之君﹐中有保生靑華之尊﹐中有安鎭元皇大神﹐中有好生韓君丈人﹐中有赤元太一紫極眞君﹐中有南昌司生司化耀明玉紀玄道尊神。回骸起死﹐無量度人﹐今日校錄﹐諸天臨軒。

東方無極飛空神王﹐長生大聖無量度人。

南方無極丹耀神王﹐長生大聖無量度人。

西方無極白洞神王﹐長生大聖無量度人。

北方無極紫霄神王﹐長生大聖無量度人。

東北無極八景神王﹐長生大聖無量度人。

東南無極明化神王﹐長生大聖無量度人。

西南無極生道神王﹐長生大聖無量度人。

西北無極气祖神王﹐長生大聖無量度人。

上方無極靈運神王﹐長生大聖無量度人。

下方無極保鎭神王﹐長生大聖無量度人。

十方至眞大化神王﹐飛天度世無量大神。並乘碧耀瓊霄之車﹐洞陽丹輦﹐鳳眞素蓋﹐八景瓊輪。馭九龍汗漫之駕﹐抗朱霞飛生之輿。建命仙之節﹐十華大旛﹐前嘯玉謠齊唱﹐後吹泛唱同音。獅子斑麟﹐吟嘯辟邪﹐五緯啟塗﹐斗魁翼轅。億乘萬騎﹐浮空而來﹐傾光回駕﹐監眞度生。三天大帥﹐元老髙尊﹐四極眞王﹐九天上靈。執籙把籍﹐齊到帝前﹐隨所應度﹐嚴校諸天。大赤靈文﹐神气流玄﹐上化天府﹐下極幽泉。髙上推策﹐太皇寫篇﹐普告三界﹐碧落神鄕。星羅之府﹐北極元綱﹐三垣九道﹐十二通津。上解祖考﹐億劫種親﹐疾除罪簿﹐落滅惡根。不得拘畱﹐形合髙仙﹐元始符命﹐時刻升遷。北都寒池﹐部衛形魂﹐制魔保舉﹐度品南宮。死魂受煉﹐仙化成人﹐生身受度﹐劫劫長存。隨劫輪轉﹐與天齊年。永度三塗﹑五苦﹑八難﹐超淩三界﹐逍遙上淸。上淸之天﹐天帝洞淸﹐無色之境梵行。

東方八天

惠靈眞極天﹐帝侯適演均。

岫靈洞剛天﹐帝巴光緣。

太乙思遊天﹐帝直歷普疆。

皇覺慶宗天﹐帝顯祕太茫。

九變玄黃天﹐帝都京那無。

云津主成天﹐帝夢歷銖。

髙靈濟生天﹐帝魯常寂兟。

靈震八威天﹐帝育尙庚元。

南方八天

朱陵契賢天﹐帝獻念慈薦。

丹宇臻微天﹐帝韓頤洞文。

上徳太宗天﹐帝默領希。

景皇澤龍天﹐帝蕩會舒氳。

玄道通聖天﹐帝房度炎暉。

育神感思天﹐帝揚奚令傍。

中靈眞鑑天﹐帝秀燻瑤。

丹練神正天﹐帝呼甄蘄臻。

西方八天

瓊眞嚴麗天﹐帝祚梁十孫。

奏仙希福降玄天﹐帝鐸華息因。

參尾元神天﹐帝卓趾無辰。

大千仁靜天﹐帝頂空眞魂。

玄道化儀天﹐帝師慶祠溫。

慶陽徳廣天﹐帝肇伯元。

咸行慶福天﹐帝巫羌李容。

髙靈宣智天﹐帝畢童井機。

北方八天

玄靈澄意天﹐帝了洞微公。

寶驛定眞天﹐帝乙安化宜。

四明玉龍天﹐帝昭章北玄。

承華望極天﹐帝抱衝胡捐。

寶運洞神洪濟天﹐帝越睹誥。

霄極啟元露衝天﹐帝祖昌明。

太無瑩神天﹐帝鐸柱演邦。

凝化絡雲天﹐帝眄索部暗。

三十二天﹐三十二帝﹐諸天隱諱﹐諸天隱名。天中空洞﹐大赤靈文﹐諸天隱韻﹐太極之音。太冥之尊﹐太空之神。玄气眞魔﹐大赤之靈。神气和合﹐變化太淸﹐無量之奧﹐深不可詳。敷落靈文﹐普度天人。今日欣慶受度﹐歷關諸天﹐請滅三惡﹐斬絕地根。靈文佩受﹐名列太玄﹐眞王監舉﹐無拘天門。東斗生識﹐西斗受命﹐北斗分神﹐南鬥得性﹐中斗意眞﹐五官以正。靑帝玉字﹐白帝金文﹐赤帝丹芒﹐黑帝玄晶﹐黃帝成意﹐飛神召靈。靑文神王﹐震气鳴空。赤文神王﹐摧伏魔凶。白文神王﹐風火擊衝。黑文神王﹐萬滯開通。黃文神王﹐元化興隆。五文神王﹐大赤之雄。變化靈文﹐萬神之宗﹐飛行鼓從﹐總領仙兵。麾憧鼓節﹐遊行太空﹐大明赫奕﹐諸天齊功。佩服靈文﹐嚴攝北酆﹐神王受命﹐普掃不祥。玉兕殄醜﹐金獸四衝﹐火兵前驅﹐神首仗旛。朱鳳流鈴﹐輝電騰煙﹐云雷奮擊﹐綠齒玃吞﹐敢有干試﹐拒遏靈文﹐金鉞前戮﹐威劍後刑。屠割鬼爽﹐風火無停。千千截首﹐萬萬戮魂。魔無干犯﹐鬼無祆精﹐三官北酆﹐明檢邪源﹐不得容隱﹐金馬驛呈。普告無窮﹐萬神咸聽﹐三界五帝﹐列言上淸。

太淸大赤天靈文寶章之篇

朱書靑箔上﹐三元日然爲灰﹐以東流水服之﹐役使鬼神﹐坐知長生。神仙佩之﹐則石神稽首﹐所向皆遂。悟其旨﹐則得道登眞也。

玄气受煉﹐眞火洞燔﹐九萬九气﹐變爲赤文。六六數滿﹐天元乃成﹐玉樓丹闕﹐飛觀神京。昔在玄胞﹐初龍末康﹐眇眇億劫﹐混沌之中。上無其色﹐下無其淵﹐風行空內﹐積剛爲堅。堅性爲金﹐金露流泉﹐泉爲白水﹐卽受金淵﹐金水凝結﹐化地生天。天上天下﹐無幽無冥﹐無形無影﹐無極無窮﹐溟涬太朴﹐遼廓無光。大赤靈文﹐運度自然﹐元始安鎭﹐丹元上篇。赤書玉字﹐火煉龍文﹐保制劫運﹐使天長存。玄气彌羅﹐萬範開張﹐元精流演﹐三十二關。輪轉無色﹐上入泥丸﹐周回十方﹐履火蹈泉。旋斗歷箕﹐回度五常﹐白雲化液﹐玉露玄霜。三十五分﹐總气上元﹐八景冥合﹐气入玄玄。玄中至靈﹐聖母元君﹐泛景紫虛﹐嘯詠洞音。金華合气﹐流運雲宮﹐玉音化景﹐靈耀回風。太淸上化﹐郁秀八騫﹐千和萬合﹐自然成眞。眞中有神﹐長生大君﹐金闕至玄﹐無英白元。華陽玉妃﹐太乙上眞﹐九宮司命﹐桃康合延。執把靈文﹐保命生根﹐上游上淸﹐出入華房。八冥之內﹐細微之中﹐下鎭人身﹐泥丸絳宮。中理五气﹐混合百神﹐十轉回靈﹐萬气齊仙。仙道貴生﹐生气度人﹐上開八門﹐飛天法輸。罪福禁戒﹐宿命因緣﹐普受開度﹐死魂生身。身得受生﹐上聞諸天﹐諸天之上﹐各有生門。中有空洞謠歌之章﹐眞王靈篇﹐辭參髙眞。

第一玄气生大赤天飛空之音

赤黑相半﹐其名曰玄。陰微陽妙﹐復名太元。浩空無染﹐本物明白。比此光空﹐以名自攻。赤黑來居﹐玄气乃敷。玄爲陰陽﹐邈未開圖。陰盡則赤﹐大赤是都。上淸之下﹐種民之上。統十二天﹐太上之廬。第三气觀﹐道境天衢。如兆行道﹐欲盡影余。心空未盡﹐影迹不除。於道未徹﹐爲空所拘。故號太淸﹐九仙之庭。絕影去女﹐道乃可見。爾若不知眞﹐徒爲棲山林。大赤有靈文﹐詠之駕飆輪。

第二大赤天爲太淸仙境之章

神气浩浩﹐純陽發煙。眞火煉之﹐赤玉爲天。火色未靜﹐大赤有名。火去眞存﹐寥寥太淸。丹瓊爲闕﹐紫雲爲庭。峨峨大赤中﹐上連玉都京。太上黃錦衣﹐泛景流金鈴。左命九龍駕﹐右策轡神虎。風雨來導前﹐鐘鼓爲後部。三界諸天魔﹐叩首祈眞度。陰陽正下埃﹐萬物由鼓舞。大赤有靈文﹐髙靈咸所慕。

第三靈文神化眞王歌曰

玄气如破縷﹐乘風類遊龍。飄飄飛太空﹐九陽生其中。無然大赤色﹐屈曲斜方弓。結空乃成字﹐靈文體髙衝。皇人按紫筆﹐宛與天眞同。符書策萬神﹐度人功無窮。兆能起心信﹐佩服仰霄穹。咽服召元气﹐玉津自流通。胃池生絳煙﹐骨節磨靑銅。六丁來奉巾﹐變化幽冥宗。嘯歌升太淸﹐神行本無蹤。

此三界之上﹐飛空之中﹐眞王歌音﹐音參洞章。誦之百徧﹐名度南官。誦之千徧﹐眞王保迎。萬徧道備﹐飛升太空﹐過度三界﹐位登仙公。有聞靈音﹐眞王敬形﹐敕制地祇﹐侍衛送迎。拔出地戶﹐五苦八難﹐七祖升遷﹐永離泉關。魂度神霄﹐受煉更生﹐是謂無量﹐普度無窮。有祕上天文﹐諸天共所崇﹐泄慢墮地獄﹐禍及七祖翁。

道言﹕此二章並是諸天上帝大赤﹐靈文﹐隱祕之音。和天安地﹐禳鎭國家﹐佩服致眞﹐卻災除殃﹐上輔道化﹐保民無疆。皆是大梵之言﹐非世上常辭﹐言無韻麗﹐曲無華宛﹐故謂玄奧﹐難可尋詳。上天所寶﹐祕於神霄玉淸玉府經室東藏。道君行教﹐應運下傅。若有至人﹐賫金寶質心﹐依舊格告盟玉淸﹐然後而付焉。

道言﹕大赤靈文﹐三气之宗﹐濟度垂死﹐無所不成。夫天地運度否終﹐日月五星虧盈﹐至聖神人休否﹐末學之夫疾傷。凡有此災﹐同气皆當齊心修齋﹐六時行香﹐十徧轉經﹐福徳立降﹐消諸不祥。無量之文﹐普度無窮。

道言﹕夫末學道淺﹐或仙品未充﹐運應滅度﹐身經太陰﹐臨過之時﹐同學至人爲其行香﹐誦經十過﹐以度屍形如法。以大赤靈文﹐丹書靑素﹐佩之﹐或著心前﹐魂神俓上南宮﹐隨其學功﹐計日而得更生。輪轉不惑﹐便得神仙。

道言﹕夫天地運終﹐星宿錯度﹐日月失明﹐四時失度﹐陰陽不調﹐國境有災﹐鬼气流行﹐殟疰疫毒﹐兆民死傷﹐師友命過﹐親愛終亡﹐皆當修齋﹐行香誦功徳甚重。上消天災﹐保鎭帝王﹐下禳毒害﹐以度兆民﹐生死受賴﹐其福難勝。故曰無量﹐普度天人。

道言﹕凡有是經﹐能爲天地帝主兆民﹐行是功徳。有災之日﹐發心修賫﹐行香﹐誦經十過﹐皆諸天記名﹐萬神侍衛。右別至人﹐克得爲聖君金闕之臣。諸天記人功過﹐毫分無失。天中眞王亦保舉爾身言也。

諸天中大梵隱語無量音道君撰

元始大赤靈文中篇

東方八天

伊檀抱時﹐碧泉淇昧。洞關岐都﹐偃竺虔回。耀元仙址﹐殿凝微師。建扈猶略﹐慈叩引機。卓利復究﹐淵增條約。爰邦趨頻﹐道煉息嶽。气綿玄黃﹐運冥部方。淨壯韓府﹐披維履剛。

南方八天

精童浮曦﹐七映瓊池。定獎气馬﹐了澄玄漪。華貫遘液﹐魄拱神棲。柔瑩濯澤﹐芒忽閟持。亮豫恕遊﹐謹濟莫常。斂索妙咸﹐衝逸揚頤。紫山太無﹐信思功宜。問仙晃朗﹐丹明玉微。

西方八天

靜無何爲﹐守神完輝。浩爛疊熒﹐結化昆﹐道育精傳﹐溢鳴時撰。天醴自波﹐玄輝光河。封命錫圖﹐陰平校魔。制泉部鋒﹐馘凶斬祆。文靈敕眞﹐護帝金闕。候海聽虛﹐質誠介膺。

北方八天

斗維攜醜﹐理言變仙。實交垣赫﹐气丰玄泉。把珞迎漠﹐奠區隨垣。命蒂九齒﹐辧驛祠綿。蟾滋合華﹐斗氏交車。韓司少元﹐丘資始房。判漫曹令﹐角新辭盤。月鄙杜宮﹐滕明阮光。

道言﹕此諸天中大梵隱語﹐無量之音﹐舊文刻書大赤天丹闕之上﹐以司天地之政﹐輔陰陽之化﹐制命萬靈。字皆廣長一丈。天眞皇人昔書其文﹐以爲正音。有知其音﹐能齋而誦之者﹐諸天皆遣赤天神王﹐下觀其身﹐書其功勤﹐上奏神霄﹐萬神朝禮﹐地祇侍門﹐大勛眞王﹐保舉上淸﹐道備克得﹐遊行三界﹐升入金門。此音無所不辟﹐無所不禳﹐無所不度﹐無所不成﹐天眞自然之音也。故誦之則靈文見空﹐紫雲滿室﹐百神侍軒﹐萬仙朝禮。佩之則上帝降策﹐八景登晨。服之則五藏混交﹐玉精流傳﹐三元歡樂﹐寶气凝祥。體之則神遊太淸﹐身禦赤气﹐妙合太無﹐道超萬有﹐分形千億﹐坐在立亡﹐琳瑯振響﹐十方肅淸﹐河海靜默﹐山嶽吞煙﹐靈魔畏伏﹐招集羣仙。虛明合玄﹐神化自然﹐冥慧洞淸﹐浩劫無遷也。

靈寶無量度人上品妙經卷之十竟

卷之十一

玉明運度品

道言﹕昔於空碧天中﹐玉霄景明大寶嚴土﹐受元始度人玉明運度無量上品。元始天尊當說是經﹐周回十過﹐以召十方﹐始當詣座。天眞大神﹐上聖髙尊﹐妙行眞人﹐無鞅數眾﹐乘空而來。紫霞揚暉﹐絳華舒彩﹐鳳輿龍駕﹐云蓋霓輪﹐蔭景含晶﹐五色洞映﹐煥麗太空。九日九夜﹐諸天日月星宿﹐晨霞徊耀﹐駐機停綱﹐玉璇凝光﹐金衡息運﹐神風靜籟﹑云收海嶽﹐六气順明。一國地土山川林木﹐緬平一等﹐無復髙下﹐土成玉明﹐碧無異色。眾眞侍座﹐元始天尊玄坐空浮寶萼叢金九眞鳳气之座。說經一徧﹐諸天大聖同時稱善﹐是時﹐一國男女﹐年壽隆長﹐無有災夭。說經二徧﹐水騰火降﹐刑害不生。說經三徧﹐六气調平﹐寰區安靜。說經四徧﹐天飛妙香﹐褊空浮蓋。說經五徧﹐山澤呈瑞﹐玉瑩珠遊。說經六徧﹐悟生死根﹐神證眞境。說經七褊﹐欲界種民﹐盡除塵染。說經八徧﹐五運均化﹐萬物茂昌。說經九徧﹐天光下矚﹐幽府開明。說經十徧﹐普解運度﹐深得法門﹐是時﹐一國是男是女﹐莫不傾心﹐皆受護度﹐咸得長生。

道言﹕是時﹐

元始天尊說經一徧﹐東方無極無量品玉明運度至眞大神﹐無鞅之眾﹐浮空而至。

說經二徧﹐南方無極無量品玉明運度至眞大神﹐無鞅之眾﹐浮空而至。

說經三徧﹐西方無極無量品玉明運度至眞大神﹐無鞅之眾﹐浮空而至。

說經四徧﹐北方無極無量品玉明運度至眞大神﹐無鞅之眾﹐浮空而至。

說經五褊﹐東北無極無量品玉明運度至眞大神﹐無鞅之眾﹐浮空而至。

說經六徧﹐東南無極無量品玉明運度至眞大神﹐無鞅之眾﹐浮空而至。

說經七徧﹐西南無極無量品玉明運度至眞大神﹐無鞅之眾﹐浮空而至。

說經八徧﹐西北無極無量品玉明運度至眞大神﹐無鞅之眾﹐浮空而至。

說經九徧﹐上方無極無量品玉明運度至眞大神﹐無鞅之眾﹐浮空而至。

說經十徧﹐下方無極無量品玉明運度至眞大神﹐無鞅之眾﹐浮空而至。

十徧周竟﹐十方無極玉明運度天眞大神﹐一時同至﹐一國男女﹐傾心歸仰。遙見元始升座說法﹐散大光明﹐照徹無量諸天世界﹐一國男女﹐及諸天人﹐其數無窮﹐各居一天﹐住一化境。各各神聽﹐恭聞天尊玉音響徹﹐宣說微妙玉明運度之法。卽各相謂而共議言﹐元始天尊今說玉明運度之法﹐大小劫量窮盡之數﹐我知一切天人生死根本﹐悉由運度。運度之數。本於陰陽。陰陽之气﹐卽是生死。陽气爲生﹐陰气爲死。旣從陰陽轉此生形﹐便有生死運度之數。我若得道﹐升入無形﹐超過陰陽﹐卽無生死。及以大劫小劫運度之數﹐我等大眾﹐各各運心﹐齊赴空碧大寶之天﹐請聞至要。玉明運度﹐何以修行﹐出離陰陽﹐得免生死﹐證妙有身﹐爲大法王﹐度諸眾生﹐出大劫海。來者有如細雨密霧﹐無鞅之眾﹐迮國一半土皆偏陷﹐非可禁止。於是元始懸一寶珠﹐大如黍米﹐在空玄之中﹐去地五丈。元始登引﹐天眞大神﹑上聖髙尊﹑妙行眞人﹑無鞅之眾﹐俱入寶珠之中。天人仰看﹐惟見拂拂從珠口中入。旣入珠口﹐不知所在。元始卽見神變珠內﹐廣大含受十方諸天﹐一切國土﹐於大眾中出紫金光明﹐作七種色﹐一一色中出妙香雲﹐徧滿珠內﹐回靑蓮目﹐俯眄大眾﹐攬百寶雕龍瑞玉之幾﹐徳音和暢﹐悅豫而言﹐告大眾曰﹕玉明者﹐天之才名也。言此萬天各運度﹐運度不息﹐生死不止。一切天人﹐困於有爲無爲﹐勤勞休息之見﹐墮在運度﹐棄道徳海﹐入生死流﹐皆由眾生心有取捨﹐斷習諸見﹐貪欲喜怒﹐入陰陽之煆﹐運度遷易﹐萬生萬死﹐不造無形﹐不識道體。我今宣示法要﹐光明運度。運度者﹐天地之數也。一陰一陽﹐天地之根﹐生死之根﹐气有終始﹐故有運度之數。天數三十年一小變﹐百年中變﹐五百年大變﹐三大變爲一紀﹐三紀爲大備﹐六千年矣。天圓十二綱﹐地方十二紀﹐天綱三百六十日﹐運關一周。地紀三千三百日﹐推機一度。天運關三百六十周爲陽勃﹐三百年。地推機三千三百度爲陰蝕﹐三萬年也。九千九百度﹐則天地气交﹐爲九萬年﹐名曰大陽九﹐大百六﹐爲大劫運度。小陽九﹐小百六﹐小劫運度﹐亦如之。大運度之時﹐天气窮於太陰﹐卽爲火。地气極於太陽﹐卽爲水。二气相反﹐萬物消化﹐然後元气復合﹐更爲混沌﹐此名劫數運度也。大劫之來﹐水火之災﹐上至三界之上﹐下極九地之下﹐並得化滅﹐毫末無遺。以是陰陽二气所生﹐故隨二气化滅。三界之上﹐四民之天﹐及我所都﹐三淸大羅之城﹐極道之境﹐水火不及﹐災數不至﹐出陰陽生死二气之外。九大運爲一劫﹐八十一萬年爲大運度。九萬年爲小劫﹐爲小運度。大劫運度﹐旣終我所﹐流布金文玉字﹐龍章鳳書﹐一切經典﹐皆還大羅玉京。混沌重判﹐眞文復出﹐聖人流通﹐再傳下世。一切眾生﹐能厭生死﹐斷諸染著世間習气﹐令此神气﹐妙合太空﹐空體自然﹐不屬陰陽﹐自無生死。契此妙空﹐應念現相﹐升入無形﹐運度終盡﹐飛升大羅﹐出三界地﹐永離生死﹐克證道位﹐得爲天眞﹐方名得道。一切眾生﹐以學道故﹐住於小乘﹐或壽限永劫﹐飛行往來﹐分形散影﹐乘駕龍鳳﹐此皆執著﹐未名漏盡。大眾聞語﹐皆出三空﹐證上眞道﹐國人廓散﹐地還平正﹐無復欹陷。

元始卽於寶珠之內﹐說經都竟﹐眾眞監度﹐以授於我。當此之時﹐喜慶難言﹐法事粗悉﹐諸天復位﹐焂欻之間﹐寂之間﹐寂無遺響。是時﹐天人遇值經法﹐普得濟度﹐全其本年﹐無有中傷﹐傾土歸仰﹐咸證至眞。殺害嫉妬﹐淫盜貪欲憎﹐種種業心﹐悉淪爲空。不見陰陽﹐不有生死﹐言無畏愛﹐口無願幸﹐齊同慈愛﹐異骨成親﹐國安民丰﹐欣樂太平。經始出教﹐預有至心﹐一國以道﹐宗奉禮敬﹐皆得度世。

道言﹕元始天尊說經中所言﹐並是玉明上帝內名﹐隱韻之音﹐亦是魔王內諱﹐百靈之隱名也。知元气爲生死之根﹐見陰陽爲生死之門。生死所因﹐是由運度。運度不起﹐卽無死。得道成眞﹐體合太空﹐永離生死﹐超淩三界﹐非世之常辭。上聖已成眞人通玄究微。能悉其章﹐誦之十過﹐諸天遙唱﹐萬帝設禮﹐河海靜默﹐山嶽藏雲﹐天關不行﹐地機不動﹐運度休止﹐人得長生﹐羣魔束形﹐鬼精滅爽﹐回骸起死﹐白骨成人。至學之士﹐誦之十過﹐則五行順常﹐陰陽無傷﹐運修度永﹐福樂壽康﹐魔精喪眼﹐鬼祆滅爽﹐濟度垂死﹐絕而得生。所以爾者﹐學士至人气拘陰陽﹐體未洞眞﹐召制十方﹐威未制天政﹐徳可伏禦地祇﹐束縛魔靈﹐但卻死而已﹐不能更生。輕誦此章﹐身則被殃。供養尊禮﹐門戶興隆﹐世世昌熾﹐與善因緣﹐萬災不幹﹐神明護門。斯經尊妙﹐獨步玉京﹐度人無量﹐爲萬道之宗。巍巍大範﹐徳難可勝。

道言﹕凡誦是經十過﹐諸天齊到﹐運度開光﹐沈滯冥識﹐辭陰希陽﹐億曾萬祖﹐幽魂苦爽﹐皆卽受度﹐上升朱宮﹐格皆九年﹐受化更生﹐得爲貴人。而好學至經﹐功滿徳就﹐皆得神仙﹐飛升金闕﹐遊宴玉京也。上學之士﹐修誦是經﹐皆卽受度﹐飛升南宮。世人受誦﹐玉明降气﹐生道來居﹐則延壽長年﹐後皆得作尸解之道。魂神暫滅﹐不經地獄﹐卽得返形﹐遊行太空。此經微妙﹐普度無窮﹐一切天人﹐莫不受慶。無量之福﹐生死蒙惠﹐上天所寶﹐不傳下世。至士賫金寶效心﹐盟天而傳。輕泄漏漫﹐殃及九祖﹐長役鬼官。侍經五帝﹐玉童玉女﹐各二十四人﹐營衛神文﹐保護受經者身。

道言﹕正月長齋﹐誦詠是經﹐玉明東旋﹐運度丁壬﹐生徳開光﹐九眞簡名﹐太乙靑符﹐拔度幽扃﹐爲上世亡魂﹐斷地逮役﹐度上南宮。七月長齋﹐誦詠是經﹐玉明西經﹐運度乙庚﹐肅气結金﹐龜臺浚靈﹐白素玉符﹐煉治兆形﹐身得神仙﹐諸天書名﹐黃籙白簡﹐削死上生。十月長齋﹐誦詠是經﹐玉明北上﹐運度丙辛﹐正气成龍﹐紫庭命仙﹐帝眞玄告﹐輔帝長生﹐爲國王帝主﹐君臣父子﹐安鎭國祚﹐保天長存﹐世世不絕﹐常爲人君﹐安鎭其方﹐民稱太平。八節之日﹐誦詠是經﹐玉明合映﹐運度允寧﹐沖气分華﹐八門開明﹐神虎赤書﹐策號帝階﹐得爲九宮眞人。本命之日﹐誦詠是經﹐玉明保命﹐運度千齡﹐斗宮奏功﹐錄兆成眞﹐七元寶章﹐星流太淵﹐魂神澄正﹐萬气長存﹐不經苦惱﹐身有光明﹐三界侍衛﹐五帝司迎﹐萬神朝禮﹐名書上天﹐功滿徳就﹐飛升上淸。

道言﹕行道之日﹐皆當香湯沐浴﹐齋戒入室﹐東向﹐叩齒三十二通﹐上聞三十二天﹐心拜三十二過﹐閉目﹐靜思身坐碧綠白三色雲气之中﹐內外蓊冥﹐有靑龍﹑白虎﹑朱雀﹑玄武﹑獅子﹑白鶴﹐羅列左右﹐日月照明﹐洞煥室內﹐項生圓象﹐光映十方﹐如此分明。密咒曰﹕

無上玄元﹐太上道君﹐召出臣身中三五功曹﹐左右官使者﹐侍香玉童﹐傳言玉女﹐五帝直符﹐直日香官﹐各六十四人﹐關啟所言。今日吉慶﹐長齋淸堂﹐修行至經﹐無量度人﹐願所啟上徹﹐俓禦無上三十二天元始上帝至尊幾前。

畢﹐引炁三十二過﹐東向誦經。

元始無量度人上品妙經

元飴洞玄﹐靈賓本章﹐玉明運度﹐上品妙首。歷數度人﹐百魔隱韻﹐離合自然﹐混洞太無。九空道祖﹐元气內廓﹐玉明映玄。元分爲二。陰陽乃全﹐役气運神。無無上眞﹐元始祖劫。運度諸天﹐八九六七﹐劫運無窮﹐太陰生火﹐太陽爲水﹐五行反傳。開明三景﹐是爲天根。玉明梵景﹐惟道爲身﹐運度推移﹐五色乘天﹐玄光成篆﹐火煉爲丈﹐五色定位﹐流霞結篇﹐五文列象﹐普植神靈。無文不光﹐無文不明﹐無文不立﹐無文不成﹐無文不度﹐無文不生。是爲大梵天中之天﹐郁羅蕭臺﹐玉明上京﹐上極無上﹐大羅玉淸。眇眇劫仞﹐若亡若存﹐三華離便。大有妙庭。金闕玉房﹐森羅淨霐﹐神霄梵气﹐周回十方。中有度人不死之神﹐中有南極長生之君﹐中有玉明運度司馬大神﹐中有好生韓君丈人﹐中有南上司命司錄延壽益算度厄尊神。回骸起死﹐無量度人﹐今日校錄﹐諸天臨軒。

東方無極飛天玉明主運神王﹐長生大聖無量度人。

南方無極飛天玉明主運神王﹐長生大聖無量度人。

西方無極飛天玉明主運神王﹐長生大聖無量度人。

北方無極飛天玉明主運神王﹐長生大聖無量度人。

東北無極飛天玉明主運神王﹐長生大聖無量度人。

東南無極飛天玉明主運神王﹐長生大聖無量度人。

西南無極飛天玉明主運神王﹐長生大聖無量度人。

西北無極飛天玉明主運神王﹐長生大聖無量度人。

上方無極飛天玉明主運神王﹐長生大聖無量度人。

下方無極飛天玉明主運神王﹐長生大聖無量度人。

十方至眞飛天玉明主運行度神王﹐長生度世無量大神。

並乘紫蛟﹐瓊色紋蚪﹐慶霄彤雲﹐鳳車龍輦﹐玉蓋金輪﹐驂駕丹鯨玉毛金精之獸﹐建九气之節﹐十極之旛﹐前嘯洞謠交音﹐後吹梵唱齊鳴。仙姬素童﹐鸞歌噰噰﹐三皇啟塗﹐九老�轅﹐億乘萬騎﹐浮空而來。傾光回駕﹐興劫開生﹐推運行度﹐劫運無終﹐驅陰馭陽﹐輪轉死生。玉明丞相﹐南昌上宰﹐樞機列眞﹐韓司主錄﹐監生主死﹐靈魔大神﹐運度數元﹐彌綸六虛﹐水火兵災﹐料別種人。執籙把籍﹐齊到帝前﹐隨所應度﹐嚴校諸天。普告三界﹐無極神鄕﹐泉曲之府﹐北都羅酆﹐三官九府﹐十二河源。上解祖考億劫種親﹐疾除罪簿﹐落滅惡根﹐不得拘畱﹐逼合鬼羣。元始符命﹐時刻升遷﹐北都寒池﹐部衛形魂。制魔保舉﹐度品南宮﹐死魂受煉﹐仙化成人。生身受度﹐劫劫長存﹐隨劫輪轉﹐勻天齊年。永度三塗五苦八難﹐超浚三界﹐逍遙上淸。上淸之天﹐天帝洞虛﹐無色之境梵行。

東方八天

蒼室眞符天﹐帝曲臺祕鉉。

玉靈至玄天﹐帝殿庸就孚。

寶洞無極天﹐帝伯史頓千。

正志明仙天﹐帝素綱履微。

九眞義需天﹐帝羊池空。

平維重華天﹐帝赤師匠威。

神液煉珠天﹐帝鎭民具萊。

淸都九龍天﹐帝贊云次章。

南方八天

彤京降輿天﹐帝浩緒純耀。

融輝舒眞天﹐帝變玄婁堪。

浩極升炎天﹐帝回兪務元。

湛定無極天﹐帝略府臯徊。

咸利開明天﹐帝卓渾斯彊。

丹靈思眞天﹐帝治靜基。

嚴上簡奏天﹐帝寥區馳光。

眞光梵輔天﹐帝溢爽杜蘄。

西方八天

律檢萬魔天﹐帝輔龍九飆。

金景浩靈天﹐帝太微丙思。

素奏曲晨天﹐帝邀夫直闌。

神虎威章八極天﹐帝聖車翔。

明度修劫天﹐帝掌覺平。

瓚登盟天﹐帝巫云慈仙。

陽府稟制天﹐帝梁華美經。

勑錄羣魔天﹐帝轉延沙侯。

北方八天

玄靈感華天﹐帝懷昉指濱。

節車問方天﹐帝彭定思將。

煉明玉宸天﹐帝慮慈景遷。

靈關制神啟陰天﹐帝建兜式南。

洞白廣功元化天﹐帝衍第嗣羅。

振景耀光天﹐帝輔章頤行。

北嚴護元天﹐帝學儲佐祠。

歷度定運天﹐帝超湟敬通。

三十二天﹐三十二帝﹐六十四重﹐玉明運度。周回終始﹐法象网維﹐陰陽復起﹐劫劫相因﹐生化不息。諸天隱諱﹐諸天隱名﹐天中空洞﹐自然靈章。諸天隱韻﹐玉明之音﹐玉名之尊﹐玉明之神。九陽梵境﹐運度之靈﹐變化上淸﹐無量之奧﹐深不可詳。敷落神眞﹐普度天人。今日推演運度﹐理死別生﹐會道之妙﹐無形爲眞﹐與空爲一﹐隱祕常名﹐神變出沒﹐自然之靈。過度水火﹐大劫刀兵。身有金色﹐堅固無傾﹐欣慶受度﹐歷關諸天﹐請超三空﹐絕陰陽根。飛度五戶﹐名列太玄﹐眞魔監

舉﹐無拘天門。東斗受識﹐西斗鑄形﹐北斗稟慧﹐南斗運心﹐中斗大空﹐是道眞形。靑帝顯色﹐白帝明空﹐赤帝動覺﹐黑帝玄通﹐黃帝意運﹐感合變生。靑運眞王﹐木劫諦阿。赤運眞王﹐火劫部喃。白運眞王﹐金劫剛嵯。黑運眞王﹐水劫湮羅。黃運眞王﹐土劫神丘。五運眞王﹐萬神之宗。抑張運度﹐時刻不容﹐飛行鼓從﹐總領神兵。麾旛鼓節﹐遊觀太空﹐威號赫奕﹐諸天齊功。超度劫運﹐嚴攝北酆﹐眞王受命﹐普掃不祥。素虎吐毒﹐天馬四張﹐赤甲前驅﹐大殺仗堵。擲火萬里﹐流鈴八衝﹐敢有干試﹐拒遏上眞。金鉞前戮。巨天后刑﹐屠割鬼爽﹐風火無停。千千截首﹐萬萬萬形﹐魔無干犯﹗鬼無祆精。三官北酆﹐明檢鬼營﹐不得容隱﹐金馬驛呈。普告無窮。萬神咸聽﹐三界五帝﹐列盲上淸。

元洞玉曆﹐紀劫重關﹐肇維元始﹐生育天地﹐混沌成合﹐其數億千。自有元气合混已來﹐其世莫量。眇眇億劫﹐爰龍達康﹐玉明圓虛﹐運度相期﹐太一含運﹐其形自然。蕩蕩空景﹐大道之元﹐生化二景﹐胞胎兩儀。此道至妙﹐世莫之知。運度周極﹐玉明成形﹐大气泛景﹐或浮或沈。眞土傳之﹐狀如卵圓﹐中行運度﹐萬匝無偏。五行之中﹐運度爲先﹐玉明爲色﹐元气成淵﹐其理如蒸﹐气升爲露﹐降則爲泉﹐神風鼓之。煉爲眞鉛﹐鉛爲金祖﹐以金爲天﹐運度左行。九萬九千﹐五運成度。九萬九千﹐復代於水。水行於天﹐九地洑流﹐昆山湧泉﹐天上天下﹐無幽無冥﹐無形無影﹐無極無窮﹐俱悻大道﹐遼廓無光。赤明開圖﹐運度自然﹐行運合度﹐六气成天。動有差忒﹐萬物否焉。玉明之數﹐運度所傳。元始安鎭﹐敷落五篇﹐赤書玉字﹐八威龍文﹐保制劫運﹐使天長存。梵气彌羅﹐萬範開張﹐元綱流演﹐六十四天。輪轉無色﹐周回十方﹐旋斗歷箕﹐運周四傍。過度五常﹐三十五分。總气上元﹐爲玉明鄕。八景冥合﹐气入空玄﹐玄空太皇﹐上帝髙眞。泛景太霞﹐嘯詠洞章﹐金眞明郁﹐流響云營。玉音攝气﹐靈風聚煙﹐紫虛郁秀﹐輔翼萬仙。千和萬合﹐運度周身﹐天運合人﹐自然成眞。眞中玉明﹐長生大君﹐靑霞公子﹐東華帝君﹐皓靑帝妃﹐白元尊神﹐紫庭太一﹐司命眞君﹐桃康合延﹐玉光紫靈。執符把籙﹐保命生根﹐上游上淸﹐出入華房。八冥之內﹐細微之中﹐玉精流液﹐下鎭人身。泥丸絳官﹐中理五气﹐混合百神﹐十轉回靈。萬气齊仙﹐仙道貴生﹐無量度人﹐運流八門。飛天大梵之輪﹐運旋明晦﹐轉推死生﹐罪福禁戒﹐宿命因緣﹐普受開度﹐死魂生身﹐身得受生﹐上聞諸天。諸天之上﹐各有生門﹐中有空洞謠歌之章﹐眞王靈篇﹐辭參髙眞。

第一玉明飛空之音

寥寥始靑﹐萬劫之名。染空成碧﹐變玉柔明。爲九气毋﹐是諸天根。湛然景霄﹐髙映靑林﹐上交云騫﹐枝覆萬天。眞霞千縷﹐金色萬重。是皆天章﹐震撼神風。帝眞九老﹐神仙眞人。出沒顯見﹐在此天中。一葉寶書﹐八會之言。嘯歌洞音﹐以滅萬凶。聞此玉明旨﹐得道無終窮。

第二玉明運度之章

髙淸之運﹐九气爲防。旋斗歷箕﹐周行五方。順生逆死﹐載此百昌。五運行度﹐始於陰陽。陰陽造化﹐有數有名。名數之域﹐生死之程。气之流運﹐三界成輪。運度所召﹐流轉無停。天堂之樂﹐地獄之苦。皆未爲道﹐業果所因。胡不爾思﹐煉性如空。空無所空﹐妙非形容。須臾億劫﹐千載嬰童。超過陰陽﹐出離五運。無有生死﹐是眞永命。我運此章﹐開兆之心。世欲汨汨﹐載浮載沈。但存兆心﹐量與空合。久而自定﹐隱於太漠。出爲眞人﹐福極寥廓。坐證髙宸﹐玉池金閻。

第三玉明眞王歌曰

九天如壘﹐倚此仞臺。蕭羅寶層﹐主關對開。華房蕊宮﹐含珠吐茸。丹碧萬縷﹐光纏六龍。運度网紀﹐神梵爲理。王明蕩蕩﹐中包九淸。號曰虛皇﹐不夜之庭。兆若爲眞﹐當證無形。運度不拘﹐以道爲身。神通變化﹐惟意所成。兆欲知之﹐內去五欲。虛光無畱﹐與道爲儔。長生無爲﹐眞人同遊。玉音爲此歌﹐用作慈悲舟。捨此生死岸﹐上升昆侖丘。日月如跳丸﹐安能使人憂。

此三界之上﹐飛空之中﹐眞王歌音﹐音參洞章。誦之百徧﹐名度南宮。誦之千徧﹐眞王保迎。萬徧道備﹐飛升太空﹐過度三界﹐位登仙公。有聞靈音﹐眞王敬形﹐勑制地祇﹐侍衛送迎﹐拔出地戶﹐五苦八難﹐七祖升遷﹐永離三宮﹐魂度朱陵﹐受煉更生。是謂無量﹐普度無窮。有祕上天文﹐諸天共所崇。泄慢墮地獄﹐禍及七祖翁。

道言﹕此二章並是諸天上帝﹐及至靈眞王隱祕之音。天體玉明﹐自然髙凝﹐運度成劫﹐流浪死生。眞人獨立﹐邈爾無形﹐不墮諸有﹐不涉智情﹐﹑混洞純一﹐道從是生﹐三境逍遙﹐永劫太平。皆是大梵之言﹐非世上常辭。言無韻麗﹐曲無華宛﹐故謂玄奧﹐難可尋詳。上天所寶﹐祕於玄都髙上神霄玉淸玉府經堂束室。道君行化﹐運當壬辰﹐依科以傳。若有至人賫金寶質心﹐依舊格告盟神霄﹐膝行露丹﹐然後而付焉。

道言﹕夫天地運度否終﹐日月五星虧盈﹐至聖神人休否﹐末學之夫疾傷。凡有此災﹐同气皆當齊心修齋﹐六時行香﹐十徧轉經﹐福徳立降﹐消諸不

祥。無量之文﹐普度無窮。

道言﹕夫末學道淺﹐或仙品未充﹐玉明气窮﹐天度終盡﹐運應滅度﹐身經太陰﹐臨過之時﹐同學至人爲其行香﹐誦經十過﹐以度屍形如法。卽太一回旗﹐無英命旛﹐公子度符﹐玉明運還﹐魂神徑上南宮﹐隨其學功﹐計日而得更生。輪轉不惑﹐便得神仙。

道言﹕夫天地運終﹐星宿錯度﹐日月失明﹐四時失禦﹐陰陽不調﹐國土歲災﹐兵饑鬼盜﹐疫毒流行﹐兆民死傷﹐師友命過﹐族系殞亡﹐亦當修齋﹐行香誦經。夫齋戒誦經﹐功徳甚重。上消天災﹐保鎭帝王﹐下禳毒害﹐以度兆民。生死受賴﹐其福難勝﹐故曰無量﹐普度天人。

道言﹕凡有是經﹐能爲天地帝主兆民﹐行是功徳。有災之日﹐發心修齋﹐燒香﹐誦經十過﹐皆諸天記名﹐萬神侍衛﹐右別至人﹐克得爲聖君金闕之臣。諸天記人功過﹐毫分無失。天中眞王﹐亦保舉爾身﹐得道者乃當洞明至言也。

諸天中大梵隱語無量音道君撰

元始靈書中篇

東方八天

瀕陽釜箕﹐嶽直玄萃。羌除明梁﹐檀樂捲懟。蓬仇仙畿﹐麗璠烈蛻。淪煉矜瓖﹐房稽來呈。閏益果旅﹐瓓琳定迎。徧慈侯謀﹐品江條司。鍔熾班秀﹐庇場仵基。頌南歷乙﹐奔暘蝕微。

南方八天

霞賞烈起﹐汶瀘弼眞。革師云簧﹐亭洎頓回。想芒屢延﹐伯騤辭段。液兟殿伾﹐符次霞觀。鮑峯荃侶﹐報瀛冥投。注煙翹咸﹐冕童貽算。莊僖劫飛﹐峒綿祖侃。略元淸巒﹐月騎由雁。

西方八天

光編伏壘﹐赫蠢補新。窈蕩振索﹐韞龍紀臣。儔希輔蒼﹐閱賈實瓊。河樞燕庫﹐庭齊止靑。耀慮勑隨﹐兵圖總籍。鉤戈承威﹐火律延力。嵩神楚苓﹐閬睹府京。宿足斗韓﹐興生遄呼。

北方八天

玄洞逸剛﹐气車無疆。妙指勤旅﹐八景靜昂。電口漏脈﹐擎支昆黃。賚頒九辰﹐蕭慈拏閒。遠無聽情﹐寒廬瑩鮮。空靈海昌﹐流煙蒙山。冪器拱玄﹐諭華詛仙。南奎秉神﹐寥放寂顏。

道言﹕此諸天中大梵隱語﹐無量之音﹐舊文刻書玉明之門中玄左臺天關地機之上﹐以正五劫九成十壤﹐水火金木之運﹐以行三光五辰流演﹐星宮宿舍遲伏畱逆之度。天運星度﹐以紀劫數﹐大小陽九百六始終之次。小極三百六十有五日﹐大極八十一萬﹐或九千九百九十億气之數。天官運籌布算﹐候气觀象﹐按歷奉圖﹐以知玉明之運度。運度畢於陰陽﹐陰陽根於生死。生死流轉﹐因陰陽爲之駟。能釋念於虛﹐滅心於無﹐气合於漠﹐神合於空。兆之介然之形﹐煉之如素如光﹐如影如風﹐如不可容﹐則身之質礙。如蛇有蚹﹐如蜩有翼。當委衣而登眞也。宇皆廣長一丈。天眞皇人昔書其文﹐以爲正音。有知其音。能齋而誦之者。諸天皆遣主運度眞官﹐下觀其身﹐書其功勤﹐上奏諸天。萬神朝禮﹐地祇侍斗。大動眞王﹐保舉上淸﹗道備克得﹐遊行三界﹐升入金門。此音無所不辟﹐無所不瓖﹐無所不度﹐無所不成﹐天眞自然之音也。故誦之致天吏下觀﹐上帝遙唱﹐萬神朝禮﹐三界侍軒。羣祆束首﹐鬼精自亡。琳瑯振響。十方肅淸。河海靜默﹐山嶽吞煙﹐萬靈振伏﹐招集羣仙﹐天無氛穢﹐地無祆塵。冥慧洞消﹐大量玄玄也。

靈寶無量度人上品妙經卷之十一竟

卷之十二

陰陽化生品

道言﹕昔於太素皇極天中﹐紫晨流光大善明土﹐受元始度人陰陽化生無量上品。元始天尊當說是經。周回十過﹐以召十方。始當詣座。天眞大神﹐上聖髙尊﹐妙行眞人﹐無鞅數眾﹐乘空而來。碧雲凝暉﹐紫金交映﹐瓊花四集﹐天籟成音﹐丹玉眞輿﹐金華寶輦﹐錦震垂蔭﹐絢彩蔚彰﹐三素擁輪﹐九眞齊轡。七日七夜﹐儀璘交照﹐五緯澄明﹐瑞霧騰空﹐郁林藹秀﹐一國地土山川林木﹐緬平一等。元復髙下﹐土澤紺潤﹐蕊闕飛霞。眾眞侍座﹐元始天尊玄坐空浮五色師子之上。說經﹣徧。諸天大聖同時稱善﹐是時﹐﹣國男女﹐明悟生機﹐不夭天壽。說經二徧﹐陰陽合徳﹐玄醴升和。說經二徧﹐飛仙蹈空﹐靈眞布籙﹐說經四徧﹐神龍奮迅﹐除惡蠲消。說經五徧。綠室生煙。神窗照徹。說經六徧﹐捲芽甲拆﹐陽徳衝晞。說經七徧﹐生道普圓﹐相儀周足。說經八徧﹐靈光垂蔭。泉曲蒙恩。說經九徧﹐諸天諸地﹐品匯生成。說經十徧﹐眾眞監盟﹐顯示大法﹐是時﹐一國是男是女﹐莫不傾心﹐皆受護度﹐咸得長生。

道言﹕是時﹐元始天尊說經一徧﹐東方無極無量品無化大神。無鞅之眾﹐浮空而至。說經二偏﹐南方無極無量品赤晶大神。無鞅之眾。浮空而至。說經三徧﹐西方無徑無量品家威大神﹐無鞅之眾﹐浮空而至。說經四徧。北方無極無量品常微大神﹐無鞅之眾﹐浮空而至。說經五徧﹐東北無極無量品鎭極大神。無鞅之眾。浮空而至。說經六徧﹐東南無極無量品風輪大神﹐無鞅之眾﹐浮空而至。說經七徧﹐西南無極無量品太霄大神﹐無鞍之眾。浮空而至。說經八个﹐西北無極無優品廣運大神。無鞅之眾。浮空而至。說經九徧。上方無極無量品髙玄大神﹐無鞍之眾﹐浮空而至。說經十徧﹐下方無極無量品執成大神﹐無鞅之眾﹐浮空而至。十徧周竟﹔十方無極天眞大神﹐一時同至﹐一國男女﹐傾心歸仰﹐執持寶幢﹐花蓋紛委﹐云騶風騎﹐億萬咸集。仰佇天尊﹐敷演陰陽化生微妙大法。無鞅之眾﹐雜杳一國﹐地發金玉﹐惠露敷空。於是元始天尊於眉間﹐飛出日月之光﹐九芒十華﹐大如彈丸﹐去面九尺﹐騰躍上下﹐光芒激射﹐須臾徧滿天地﹐十方世界混然一色﹐天人聖眾凝瞻不捨﹐日月交映﹐化成一珠﹐元色殊特﹐見者驚異。於此珠中﹐出見天文大字﹐玉書眞圖﹐龍鳳寶章﹐竈蛇之勢﹐廓落深布。又於珠光之中﹐見層觀危樓數仞﹐鳳臺麟閣﹐琪林華彩﹐融麗碧虛﹐去此地境﹐縣停百丈。元始登引﹐天眞大神﹐上聖髙尊﹐妙行眞人﹐十方無極陰陽化生至眞大神中無鞅數眾﹐俱入神珠之中。天人仰看﹐惟見拂拂從珠口中入。旣入珠口﹐不知所在。國人廓散﹐地還平正﹐無復欹陷。元始卽於神珠之內﹐寶殿之中﹐請命諸天上帝﹐統禦陰陽﹐調育化生。諸天天尊﹐八方眞宰﹐五老帝君﹐長生大君﹐東極紫晨上宮靑華帝君﹐皓眞金庭祖炁元皇﹐南曦昊靈玉眞﹐北玄水帝﹐中黃太眞﹐玉華靈妃﹐太玄炁母﹐九靈太妙﹐陰陽化生﹐萬道元母﹐髙皇帝尊﹐列坐其上﹐十方映見﹐如隔珊璃。光炁合冥﹐空歌揚音﹐其聲宛雅﹐風和飄襲﹐萬物遂成。元始天尊顧眄仙眾﹐旋觀勝妙﹐萬天敬禮﹐龍騰虎擲﹐化見五輪紫金光明圓象。卽撫流雲山水蔚翠離羅之帔﹐攬雕瓊結珠金眞飛光之幾﹐宣告眾眞曰﹕此天文大字﹐乃陰陽元根﹐恍惚爲門﹐神爲化本﹐炁是生因。陰陽二物﹐元本無名﹐以其相求﹐變化所通。一浮一沈﹐一順一逆﹐一剛一柔﹐一內一外﹐一陰一陽﹐一龍一虎﹐含孕媾精﹐故乃化生太虛。太虛生太無﹐太無生太洞﹐太洞生太空﹐太空生太漠。太漠者﹐在空玄無極之表﹐交變陰陽﹐以生二儀。二儀生三才﹐三才生萬物。三界具備﹐仙眞分立。金闕玉都﹐百萬宮室﹐山嶽列峙﹐河流海澄﹐此乃元始造化大器之旨﹐而諸天上帝﹐髙眞帝主﹐仙聖賢哲﹐亦從此生。下至九府北酆﹐泉扃九地﹐鬼神魔帥﹐亦同其道。至若人升爲仙﹐轉凡成聖﹐證位眞階﹐亦如陰陽造立天地﹐以陰陽龍虎逆順修之﹐可以神炁煉形﹐形煉爲炁﹐炁煉合神﹐煉神合元﹐以無合道﹐乃爲髙眞。眞神飛化﹐洞入自然﹐以化以生﹐與道同體。謦欬萬劫﹐億載夜旦。爾不能悟﹐輪轉諸業﹐受苦報對﹐皆由不知陰腸生成之妙﹐造化大器之由也。又有取陰陽之精﹐升降水火﹐左日右月﹐中涵太無﹐流運九九﹐凝爲紫華﹐爾能服之﹐合景飛升﹐上朝太淸﹐此亦陰陽化生外景至和之道。隱諱玄賾﹐詳著金簡玉冊之內﹐封於玄都玉京髙上眞王玉淸之府﹐東華寶韞之內。浩劫一開﹐度人無量。元始卽於神珠之內﹐說經都竟﹐眾眞監度﹐以授於我﹐當此之時﹐喜慶難言。法事粗悉﹐諸天復位﹐倏欻之間﹐寂無遺響。是時﹐天人遇值經法﹐普得濟度﹐明悟化生﹐壽與天長。傾土歸仰﹐咸見道元化性﹐化見﹐化理﹐化明﹐化因﹐生神﹐生炁﹐生精﹐生動﹐生物。身有玉光﹐聲洞靈音。齊同慈愛﹐異骨成親。國安民丰﹐欣樂太平﹐經始出教﹐﹣國以這。預有至心﹐宗奉禮敬﹐皆得度世。

道言﹕元始天尊說經中所言﹐並是諸天上帝內名。隨觀之音﹐亦是上聖髙尊﹐陰陽化生眞王內諱﹐百靈之隱名也。非世之常辭。上聖己成眞人﹐通玄究微﹐能悉其章。誦之十過﹐諸天遙昌。萬帝設禮。天波泛瑞﹐紫海凝煙﹐日月吐輝﹐璇璣過耀﹐羣庭束形﹐鬼精滅爽。回屍起死﹐白骨成人。至學之士。誦之十過﹐則五帝侍衛﹐三界稽首﹐廈精喪眼﹐鬼祆滅爽﹐濟度垂死﹐絕而得生。所以爾者﹐以陰陽化生。究其本始﹐續絕繼傷﹐還得性命之根。以道爲父﹐以徳爲母。以神爲師﹐以生爲主﹐穢炁普消﹐體漸洞眞。召制十方﹐威制魔靈﹐伏制地只﹐束縛妖爽。但卻死而已﹐不能更生。輕誦此章﹐身則被殃。供養尊禮﹐門戶興隆。世世昌熾﹐與善因緣。萬災不幹﹐神明護門。斯經尊妙﹐獨步玉京﹐度人無量﹐爲萬道之宗。巍巍大範﹐徳難可勝。

道言﹕凡誦是經十過﹐請天齊到。億曾萬祖﹐幽魂苦爽﹐皆卽受度﹐上升朱宮。格皆九年﹐受化更生﹐得爲貴人。而好學至經﹐功滿徳就﹐皆得神仙﹐飛升金闕﹐遊宴玉京也。上學之士﹐修誦是經。皆卽受度﹐飛升南宮。世人受誦。則陰陽順化﹐生道入身。廷壽長平﹐後皆得作尸解之道﹐神魂暫滅﹐不經地獄。卽得返形﹐遊行太空。此經微妙。普度無窮﹐一切天人﹐莫不受慶。無量之福﹐生死蒙感。上天所寶。不傳下世。至士賫金實效心﹐盟天而傳。輕泄漏慢﹐殃逮七玄﹐責役冥官。侍經五帝。玉童玉女﹐各二十四人。營衛神文﹐得護受經者身。

道言﹕正月長齋﹐誦詠是經。上贊天地。以時化生。枯林槁幹﹐盡得繁榮﹐白骨朽骸﹐天和播精﹐眞掖內滋﹐赤書經營﹐太玄生符﹐招還百神﹐爲上世亡魂﹐斷地逮役﹐度上南宮。七月長齋﹐誦詠是經﹐天眞下直﹐萬寶遂登﹐陰化陽生。革堅膚凝﹐五華結秀﹐丹魂耀靈。鑄煉綠骨﹐金健玉筋﹐身得神仙﹐諦天書名﹐黃籙白簡﹐削死上生。十月長齋﹐誦詠是經﹐玄一在前﹐眞一在役﹐太一居中﹐陰陽合湊﹐恍惚至神﹐混然太朴﹐道運日新﹐爲國王帝主﹐君臣父子﹐安鎭國祚﹐保天長存﹐世世不絕﹐常爲人君﹐安鎭其方﹐民稱太平。八節之日﹐誦詠是經﹐八景聚神﹐元炁交並﹐陽施陰納﹐質具性眞﹐周回還返﹐金書紀名﹐八門九室﹐隨意飛升﹐得爲九宮眞人。本命之日﹐誦詠是經﹐胎眞始生﹐生本太眞﹐陰陽順道。天福自然﹐魂魄保固﹐萬炁俱仙﹐不經干試。壽歷綿綿﹐天元定籍﹐大魔列言﹐萬神朝禮﹐名書上天﹐功滿徳就﹐飛升太玄。

道言﹕行道之日﹐皆當香湯沐浴﹐齋戒入室﹐東向﹐叩齒三十二通﹐上聞三十二天﹐心拜三十二過﹐閉目﹐靜思身坐靑黃白三色雲炁之中﹐內外蓊冥﹐有靑龍﹑白虎﹑朱雀﹑玄武﹑師子﹑白鶴﹐羅列左右﹐日月照明﹐洞煥室內﹐項生圓象﹐光映十方﹐如此分明。密咒曰﹕

無上玄元﹐太上道君﹐召出臣身中三五功曹﹐左右官使者﹐侍香玉童﹐傳言玉女﹐五帝直符﹐直日香官﹐各三十六人﹐關啟所言。今日吉慶﹐長齋淸堂﹐修行至經﹐無量度人。願所啟上徹﹐俓禦無上三十二天元始上帝至尊幾前。

畢﹐引炁三十二過﹐東向誦經。

元始無量度人上品妙經

元始洞玄﹐靈寶本章﹐陰陽化生﹐十轉度人。天元隱韻﹐混洞自然﹐浩劫難名﹐陰陽結精。含霄貫炁﹐大象開明﹐動極成炎﹐靜極成泉﹐陽噓陰吹﹐感化兆元。龍呼於虎﹐虎投於淵﹐龍出於火﹐反復化生。玄波妙有﹐虛極成形﹐五運肇辟﹐金眞成天。玉宮瑤闕﹐九翠崇山﹐內都億靈﹐主校萬仙。玉精凝華﹐云章寶篇﹐六十四體﹐支變八千﹐陰陽炁交﹐化生赤文。無文不神﹐無文不明﹐無文不立﹐無文不形﹐無文不化﹐無文不升﹐是爲大梵天中之天。恍惚存亡﹐眞道推遷。兆知其妙﹐化體爲仙。仙貴長生﹐生炁綿綿。九天鳳炁﹐大有之山﹐下鎭百關﹐長谷太元。百二十官﹐環拱太玄﹐大行梵炁﹐周回十方。中有度人不死之神﹐中有南極長生大君﹐中有東林安寶帝君﹐中有度世司馬大神﹐中有好生韓君丈人﹐中有南上司命司錄延壽益算度厄尊神﹐回骸起死﹐無量度人。今日校錄﹐諸天臨軒。

東方無極道憲神王長生大聖﹐無量度人。

南方無極神應神王長生大聖﹐無量度人。

西方無極黑合神王長生大聖﹐無量度人。

北方無極玄一神王長生大聖﹐無量度人。

東北無極陽範神王長生大聖﹐無量度人。

東南無極陰境神王長生大聖﹐無量度人。

西南無極正性神王長生大聖﹐無量度人。

西北無極意化神王長生大聖﹐無量度人。

上方無極感妙神王長生大聖﹐無量度人。

下方無極眞精神王長生大聖﹐元量度人。

十方陰陽化生神王長生度世無量大神﹐並乘瓊文紫霄玄車﹐景耀流光之輦﹐飛空羽蓋﹐碧霞回映﹐積珠丹輿﹐素云垂蔭﹐虛轉虹輪﹐驂駕神鳳白虎﹐持十華之旛﹐建命魔之節﹐暉映云錦之旆﹐泛蕩紫瓊之旌﹐天龍靈獸﹐嘯歌噰噰﹐元皇啟途﹐妙行翼轅﹐億乘萬騎﹐浮空而來。傾光回駕﹐監眞度生。太微天帝﹐玉闕至眞﹐中央黃老﹐元素道君﹐總執洞章﹐齊到帝前﹐陶鎔煉化﹐簡告諸天。情識因緣﹐五行變生﹐三元九署﹐品類聖凡。下校三界﹐無極神鄕﹐太丹郁霞﹐紫度炎光。玉晶金馬﹐石景中方﹐天津帝臺﹐冥關扶桑。交灌濯羅﹐變合陰陽﹐簡閱玉籍﹐正道明輪。域於陰陽﹐二炁交並﹐以植萬品﹐開化元根。生知妙元﹐歸復神精﹐三宮流運﹐玉闕生華。身得神仙﹐福及後昆﹐拔度上世﹐九祖七玄。疾除黑簿﹐削落罪愆﹐不得沈畱﹐速啟冥關。虛皇告命﹐時刻升遷﹐北都寒池﹐部衛形魂。陽化其魂﹐陰生其形﹐形魂合道﹐飛度朱陵。逍遙解脫﹐升化種民﹐萬生欣慶﹐隨運長存。因緣輪轉﹐與天齊年﹐永度大魔﹐干試之難﹐超浚三界﹐逍遙上淸。上淸之天﹐天帝郁玄﹐無色之境梵行。

東方八天

陰陽化生之天﹐起於西北﹐兆於子位﹐出於東北﹐生於束﹐齊於東南﹐相見乎離﹐成實於西﹐隨日之度﹐以立天分。

玉華元明天﹐帝嗣都元。

�極化度天﹐帝柳題灌生。

萬寧重暉天﹐帝震光理監。

玄期懼和天﹐帝需密爰芻。

會昌郁明天﹐帝嶽澄變徒。

扶搖恭靜天﹐帝飄偃停隆。

太易洞浮天﹐帝儔溢滋。

玉光盈虛天﹐帝眞玄升。

南方八天

炎明號名天﹐帝約遞淵圖。

鳳炁丹華天﹐帝治乾方超。

朱靈彤輝天﹐帝泰無萊。

紫素禁理天﹐帝龍角爓基。

輝神仙契天﹐帝圓力寶昌。

化應奉晨天﹐帝梵陽尙玄。

務猷合眞天﹐帝郁靈標。

重離洞陽天﹐帝僅宗九虛。

西方八天

云景利眞天﹐帝祖璫元名。

流輝素眞天﹐帝保盟壽天。

太華慶昭天﹐帝妙羅永神。

極肇啟宗天﹐帝敷回正旗。

金耀九司天﹐帝辯伯史英。

浩都寶光天﹐帝靈元昌同。

太明監化天﹐帝三塗元。

明梁元素天﹐帝映神圓。

北方八天

玉林元上天﹐帝裔玄本英。

含景太眞天﹐帝嚴固永期。

龍頤壽安天﹐帝歸炁祖道。

流明玉淸天﹐帝尊太液初。

妙極周化天﹐帝號奕太無。

紫蓋耀離天﹐帝泰定惠光。

玄凝神秀天﹐帝杜吉元公。

淵明澄虛天﹐帝晶天中皇。

三十二天。三十二帝﹐諸天隱諱﹐諸天隱名。

天中空洞﹐自然靈章﹐諸天隱韻﹐天中之音﹐

天中之尊﹐天中之神﹐天中大魔﹐天中之靈。

九陽十陰﹐變化生根﹐無量之奧﹐深不可詳。

敷落神眞﹐普度天人﹐陽胞陰胎﹐吻固以神。

神爲心本﹐心以意行﹐心意合道﹐寓以彊名。

不知自然﹐神則變遷﹐途隙守之﹐神化爲丹。

丹化炁祖﹐玄化綿綿﹐陰施陽華﹐煉精保神。

神魂永固。合景飛升﹐遊宴八極﹐結滯散開。

九元妙本﹐玄境生關。混沌大劫﹐三道交騰。

魔王監舉﹐無拘天門。東斗陽精﹐西斗陰津﹐

北斗感胎﹐南斗授生﹐中斗運斡﹐五炁混冥。

靑帝施政﹐白帝布徳﹐赤帝養煉﹐黑帝化育﹐

黃帝守道﹐萬神無越。靑天魔王﹐龍耀玄格。

赤天魔王﹐丹靈感發。白天魔王﹐皓華玉澤。

黑天廈王﹐神閭通徹﹐黃天魔王﹐朱嬰藏月。

五帝大魔﹐萬神之宗﹐飛行三界﹐總領仙兵。

麾幢鼓節﹐遊觀太空﹐澒洞陰方﹐玄激神風。

九陽元化﹐三景羅空﹐大小境域﹐仙聖眞公。

恍惚萬變﹐猛馬毒龍﹐長矛倚天﹐玉杵摧峯。

眞符流火﹐焚蕩祆凶﹐九天前徵﹐大醜按嚴。

列陣北都﹐殺鬼億千﹐無撓陰陽﹐各遂化生。

三玄九官﹐無使散離﹐瓊章上奏﹐金馬騰飛。

普告無窮﹐萬炁齊歸﹐三界五帝﹐大振元機。

閟都洞淸﹐神光晦冥﹐梵行周羅﹐云結爲京。

碧嶽浮空﹐太倉煉庭﹐煙徊風搖﹐郁壘萬神。

帝元眞炁﹐彌盈百千﹐原於一成﹐支爲王嬰。

陰道洪化﹐陽魂秉權﹐九變十合﹐金關暈聯。

綠窗吐日﹐靈綱命仙﹐水爲太乙﹐形若含蓮。

化生大神﹐玉號精延﹐錦衣瓊幘﹐坐鎭萬天。

亦自陰陽﹐化生所傳﹐五符瓊笈﹐上道之元。

化生天地﹐日月循環﹐太空九炁﹐中有玉淵。

湛鏡內象﹐星斗外躔﹐天上天下﹐無幽無冥﹐

無形無影﹐無極無窮。溟涬大梵﹐遼廓無光﹐

赤明開度﹐運周自然。元始浩炁﹐如雲如煙﹐

結空成字﹐寶篆金篇。赤書玉符﹐八景玄文﹐

保制劫運﹐使天長存。梵炁彌羅﹐萬品恢張﹐

元綱流演﹐三十二天。輪轉無色﹐周回十方﹐

旋斗歷箕﹐回度五常。三十五分﹐總炁上元﹐

八景冥合﹐炁入玄玄。玄爲神母﹐陰使陽官﹐

消息長養﹐動靜洪纖。以不易泰﹐以地合天﹐

左入於右﹐後極於先。至道之機﹐太空無關﹐

眞一等空﹐化生之元。化極而變﹐變極而玄﹐

玄中太皇﹐上景飛纏。朱霞舞空﹐嘯詠合筵﹐

金眞朗耀﹐流運雲宮。玉章召炁﹐玄風散煙﹐

太霄郁秀﹐輔化飛仙。千和萬合﹐自然成眞﹐

眞中有神﹐長生大君。洞房黃老﹐靑華帝君﹐

左右玉妃﹐太一尊神。司命在心﹐桃康運精﹐

腦膜赤文﹐混黃元眞。無無曰玄﹐赤文命神﹐

執符把籙﹐保命生根。上游玉盧﹐出入黃庭﹐

八冥之內﹐細微之中。下鎭人身﹐泥丸絳宮﹐

中理五炁﹐混合百神。十轉回靈﹐萬炁齊仙﹐

仙道貴生﹐無量度人。上開八門﹐飛天法輪﹐

罪福禁戒﹐宿命因綠。普受開度﹐死魂生身﹐

身得受生﹐上聞諸天。諸天之上﹐各有生門﹐

中有太空合變之章﹐魔王隱文﹐辭參髙眞。

第一欲界魔王陰陽化生延壽隱訣

太一空無﹐偸然獨居。靜極生動﹐陰陽乃育。

陽火陰水﹐流運周足。中以大和﹐萬炁齊鮮。

冥通妙應﹐黃房發煙。白雲之門﹐有炁如泉。

以彼取此﹐以此得彼。流轉無窮﹐神定則止。

赤入於黑﹐黑還於赤。或守以雄﹐或守以雌。

感化情性。長生保玆。

第二色界魔王陰陽化生神仙隱訣

溟涬無色﹐太空晦黑。二物相吞﹐忽生混沌。

梵炁交度﹐九萬餘億。玄定神生﹐天精赫奕。

圓經千里﹐中有神文。龍鳳曲折﹐變化三靈。

玉京玄山﹐九眞鳳炁。金井澄霐﹐涓涓滂沛。

絳闕萬天﹐生同根柢。復本去華﹐上升仙家。

子若心得﹐吸咽流霞。流播瑯玕﹐玉芝丹砂。

非妙莫窺﹐日轉龍車。

第三無色界魔王陰陽化生天地隱訣

欲色旣盡﹐無色見前。恍惚空洞﹐中隱萬天。

無色意存﹐意眞惟精。意召卽至﹐五辰三奔。

日精月華﹐光耀生根。方寸神宮﹐宮羅玉眞。

心火九陽﹐煉骨成金。上極無上﹐下極淵源。

火令急速﹐飛龍八巡。自陰自陽﹐化生隱存。

天地大鼎﹐水火中分。不知生端﹐見道無門。

生從感悅﹐神炁至精。霏霏瑞露﹐灌治羣靈。

三界安立﹐大漠渾淪。乘龍飛霄﹐羽蓋靑裙。

此三界之上﹐飛空之中﹐魔王歌音﹐音參洞章。誦之百徧﹐名度南宮。誦之千徧﹐魔王保迎。萬牑道備﹐飛升太空﹐過度三界﹐位登仙公。有聞靈章﹐魔王敬形﹐敕制地祇﹐侍衛送迎﹐拔出地戶﹐五苦八難﹐七祖升遷﹐永離鬼官﹐魂度朱陵﹐受煉更生。是謂無量﹐普度無窮。有祕上天文﹐諸天共所崇。泄慢墮地獄﹐禍及七祖翁。

道言﹕此二章並是諸天上帝﹐及至靈魔王隱祕之音。內明陰陽化生﹐天地媾精﹐萬物孕成之密要。人知其要﹐則久視延年﹐神仙不死。大則上法三尊﹐生天立地﹐養育混沌。中則移易陰陽﹐捲舒造化﹐仰合天徳。下則龍虎陰陽﹐混合百神﹐回風紫煙﹐道和百節﹐潛用五行﹐陰陽變泰﹐以至得道。皆是大梵之言﹐非世上常辭。言無韻麗﹐曲無華宛﹐故謂玄奧﹐難可尋詳。上天所寶﹐祕於玄都紫徹上宮﹐依玄科四萬劫一傳。若有至人賫金寶質心﹐依舊格告盟十天。然梭而付焉﹕

道言﹕夫此經元始天尊說陰陽化生之道﹐誦之者生徳自昌﹐不見終滅。以內隱陰陽祕諱﹐生炁致祥之理﹐惡禍並消﹐自得元吉。若天地運度否終。日月五弔虧盈。聖神休否﹐末學疾傷。凡有比災﹐同炁皆當齊心修齋。六時行香﹐十徧轉經﹐福徳立降﹐消諸不詳。無量之文。普度無窮。

道言﹕夫末學道淺﹐或仙品未充。運應滅度﹐身經太陰﹐臨過之時﹐同學至人爲其行香﹐誦經十過﹐以度屍形如法。陰陽二官。爲化生神炁﹐五藏自生。還白童顏﹐神魂徑上南宮﹐隨其學功﹐計日而得更生。輪轉不滅﹐便得神仙。

道言﹕混沌大器﹐中有神風﹐主營生化。隨時嗡張n有如棄鑰﹐陰陽爲神﹐往來其間﹐神炁相投。剛柔媾精﹐自然化生﹐而不知其生。生亦無端﹐不見其垠。誦詠此經﹐生神來降﹐故炁蕩絕。天地運終﹐星宿錯度﹐日月失昏﹐四時失度﹐陰陽不調﹐國境不丰﹐兵革侵寇﹐疫毒流行﹐兆民夭傷﹐師友命過。皆當修齋﹐行香誦經。大齋戒誦經﹐功徳甚重。上消天災﹐保鎭帝王﹐下禳毒害﹐以度兆民。生死受賴﹐其福難勝﹐故曰無量﹐普度天人。

道言﹕凡有是經﹐能爲天地帝主兆民﹐行是功徳。有災之日﹐發心修齋燒香﹐誦經十過。皆諸天記名﹐萬神侍衛﹐右別至人﹐克得爲聖君金闕之臣。諸天記人功過﹐毫分無失。天中魔王﹐亦保舉爾身﹐得道者乃當洞明至言也。

諸天中大梵隱語無量音道君撰

元始靈書中篇

東方八天

谷元子丹﹐玄育滋明。閔恪祕鑪﹐宏池閱銘。窊陰起陽﹐三素飛精。北靈偶文﹐炁容孕眞。玉峯金泉﹐神液零淸。終核碧包﹐元根神臯。巨朗吟穴﹐皓震分交。化漑大源﹐華生寶遨。

南方八天

庚糅心液﹐龍濤密芒。明霞浥鉛﹐巢火晉褒。渙浹顥英﹐養朱成膏。璧燦液露﹐亭曲華臺。意雷迅飄﹐九旗洞招。烈煙混微﹐鼓冶凝飴。珞殊忻契﹐黃室和媒。雄守太廓﹐雌抱玄脂。

西方八天

焰輪赤靈﹐交映鬥卿。鼎濟轉靑﹐酆制威摧。丙求癸朋﹐爽秀西冥。太丘紫炎﹐光蒸晨離﹐萌化尾氏﹐煥燭淸微。生變質剛﹐混易筵儀。句土動箕﹐堂耀蔚啟。霄瓊復施﹐汪縻鄒岐。

北方八天

蕆眞燾都﹐毛溪乾姝。滉綿匝鈴﹐輔恢團朧。盜幾運召﹐慜帝迂通。私得還冥﹐泥文紫朦。無寂眇邈﹐行眞嵎蓬。全利廣生﹐大眇玄穹。遠宙毫忽﹐龍隱仙蹤。海宗廓翟﹐玉昆神宮。

道言﹕此諸天中大梵隱語﹐無量之音﹐舊文祕於紫微上宮﹐以明陰陽化生﹐神變造立﹐三界之眞機﹐大道之奧蘊﹐五色之云﹐蟠回成字。紫金爲界﹐龍錦爲篇﹐字皆廣長一丈。天眞皇人昔書其文﹐以爲正音。有知其音﹐能齋而誦之者﹐諸天皆遣飛天神王﹐下觀其身﹐書其功勤﹐上奏諸天﹐萬神朝禮﹐地祇侍門﹐大勛魔王﹐保舉上眞﹐道備克得﹐遊行三界﹐升入金門。此音無所不辟﹐無所不禳﹐無所不度﹐無所不成﹐天眞自然之音也。故誦之致飛天下觀﹐上帝遙唱﹐萬神朝禮﹐三界侍軒﹐羣祆束首﹐鬼精自亡﹐琳瑯振響﹐十方肅淸﹐河海靜默﹐山嶽吞煙﹐萬靈振伏﹐招集羣仙﹐天無氛穢﹐地無祆塵﹐冥慧洞淸﹐大量玄玄也。

靈寶無量度人上品妙經卷之十二竟

卷之十三

太乙元精品

道言﹕昔於元黃天中﹐紫空金碧大方明土﹐受元始度人太乙元精無量上品。元始天尊當說是經﹐周回十過﹐以召十方﹐始當詣座。天眞大神﹐上聖髙尊﹐妙行眞人﹐黃老元帝﹐太乙元精﹐妙空眞君﹐中央九壘﹐三十六皇君仙王﹐地眞大神﹐土中眞皇靈仙﹐土下官曹司馬﹐無鞅數眾﹐乘空而來。碧霞黃雲﹐綠輿瓊輪﹐丹華垂蔭﹐元精玉光﹐業萃瑞色﹐洞煥太空。五日五夜﹐太乙神眞﹐徧覆諸天﹐日月宮府﹐星斗宮闕。龍馭無馳﹐玉機停揵﹐纏歷凝輝﹐洞如金色﹐泠飆靜夷﹐天谷深湛﹐綠煙低微﹐明輝昭敞﹐碧天流綱﹐紫煙飛靄﹐三元浩回﹐四炁眇淸。一國地土山川林木﹐緬妥平砥﹐無復髙下﹐土皆金璃﹐厚柔含輝﹐彩縟霞觀﹐無有異色。眾眞侍座﹐元始天尊玄座空浮五色神龍之上。說經一徧﹐諸天大聖同時稱善﹐是時﹐一國男女﹐目睹心思﹐諸天諸地﹐辰景山海﹐瓊臺寶閣﹐仙聖鬼神﹐自何出生﹐而具此相。說經二徧﹐思念日月交流﹐河海並注﹐憑何運搖﹐依空獨立。說經三徧﹐一切天人﹐回光洞視﹐炁入玄元﹐道合虛皇。說經四徧﹐一切天人﹐俯仰三界﹐云動風施﹐薦臻嘉瑞。說經五徧﹐證悟化本﹐太乙元精﹐九形眞土﹐感化而生。說經六徧﹐靈心頓開﹐懸知天地﹐陰陽順度﹐萬物遂成。說經七徧﹐玄沆泛灑﹐玉芝自生﹐龍虎悲吟﹐感悟法相。說經八徧﹐身煉爲空﹐空化爲眞﹐如是神通﹐實爲稀有。說經九徧﹐大會咸悅﹐瞻見元始﹐得悟道機﹐元精爲妙。說經十徧﹐天樂流韻﹐萬籟齊聲﹐玉相垂慈﹐潔如空素﹐是時﹐一國是男是女﹐莫不傾心﹐皆受護度﹐咸得長生。

道言﹕是時﹐

元始天尊說經一徧﹐東方無極無量品太乙元精至眞大神﹐無鞅之眾﹐浮空而至。

說經二徧﹐南方無極無量品太乙元精至眞大神﹐無鞅之眾﹐浮空而至。

說經三徧﹐西方無極無量品太乙元精至眞大神﹐無鞅之眾﹐浮空而至。

說經四徧﹐北方無極無量品太乙元精至眞大神﹐無鞅之眾﹐浮空而至。

說經五徧﹐東北無極無量品太乙元精至眞大神﹐無鞅之眾﹐浮空而至。

說經六徧﹐東南無極無量品太乙元精至眞大神﹐無鞅之眾﹐浮空而至。

說經七徧﹐西南無極無量品太乙元精至眞大神﹐無鞅之眾﹐浮空而至。

說經八徧﹐西北無極無量品太乙元精至眞大神﹐無鞅之眾﹐浮空而至。

說經九徧﹐上方無極無量品太乙元精至眞大神﹐無鞅之眾﹐浮空而至。

說經十徧﹐下方無極無量品太乙元精至眞大神﹐無鞅之眾﹐浮空而至。

十徧周竟﹐十方無極太乙元精天眞大神﹐一時同至﹐一國男女﹐傾心歸仰。咸聞元始天尊﹐宣演太乙元精之法﹐出生天地﹐三界仙聖鬼神﹐必依眞土﹐胞胎養育﹐然後而成。眞土者﹐非有形頑滯之土﹐玆乃五行煉化﹐先天地生﹐道之全體﹐無形眞土﹐識此眞土﹐自然得道。必當禮覲元始﹐求此妙法。來者有如細雨密霧﹐無鞅之眾﹐迮國一半土皆偏陷﹐非可禁止。於是元始懸一寶珠﹐大如黍米﹐在空玄之中﹐去地五丈。元始登引﹐天眞大神﹐上聖髙尊﹐妙行眞人﹐黃老元帝﹐太乙元精﹐妙空眞君﹐土中土下一切眞靈﹐無量聖眾﹐十方無極太乙元精至眞大神﹐無鞅數眾﹐俱入寶珠之中。天人仰看﹐惟見拂拂從珠口中入。旣入珠口﹐不知所在。國人廓散﹐地還平正﹐無復欹陷。元始卽於寶珠之內﹐說經都竟﹐眾眞監度﹐以授於我。當此之時﹐喜慶難言。法事粗悉﹐諸天復位﹐倏欻之間﹐寂無遺響。是時﹐天人值遇經法﹐普得濟度﹐全其本年﹐無有中傷。傾土歸仰﹐鹹行信心。通道信經﹐信師信法﹐信位信證﹐信常信生﹐信化信本。言無華曲﹐口無邪聲﹐齊同慈愛﹐異骨成親。國安民丰﹐欣樂太平﹐經始出教﹐一國以道。預有至心﹐宗奉禮敬﹐皆得度世。

道言﹕元始天尊說經中所言﹐並是諸天上帝內名﹐隱韻之音﹐亦是眞王內諱﹐百靈之隱名也。太乙元精者﹐無形眞土也。眞土無形﹐卽是太空。太空爲土﹐其中生出三界一切﹐天地眞仙﹐龍神人鬼。兆若知之﹐以有合無﹐以性合空﹐以神合道﹐卽爲髙眞。非之常辭﹐上聖已成眞人﹐通玄究微﹐能悉其章。誦之十過﹐諸天遙唱﹐萬神設禮﹐太一臨景﹐河海靜默﹐元精布化﹐山嶽藏雲﹐眞土孕明﹐內生日月﹐無形示象﹐璇璣不行。羣魔束形﹐鬼精滅爽﹐回屍起死﹐白骨成人。至學之士﹐誦之十過。則五帝侍衛﹐三界稽首﹐魔精喪眼﹐鬼祆滅爽﹐濟度垂死﹐絕而得生﹐太一施徳﹐元精散靈﹐收炁於空﹐招神於無﹐續命繼生﹐土爲命先。所以爾者﹐學士穢炁未消﹐體未洞眞﹐以制十方﹐威未制天政﹐徳可伏禦地祇﹐束縛魔靈﹐但卻死而已﹐不能更生。輕誦此章﹐身則被殃。供養尊禮﹐門戶興隆。世世昌熾﹐與善因緣﹐萬災不幹﹐神明護門。斯經尊妙﹐獨步玉京﹐度人無量﹐爲萬道之宗﹐巍巍大範﹐徳難可勝。

道言﹕凡誦是經十過﹐諸天齊到﹐太乙元精﹐土眞變生﹐道胎分神﹐泉曲開明﹐億曾萬祖﹐幽魂苦爽﹐皆卽受度﹐上升朱宮﹐格皆九年﹐受化更生﹐得爲貴人。而好學至經﹐功滿徳就﹐皆得神仙﹐飛升金闕﹐遊宴玉京也。上學之﹐修誦是經﹐太一孕靈﹐土主五福﹐元精入身﹐皆得受度﹐飛升南宮。世人受誦﹐則延壽長年﹐土爲金母﹐水爲土孫。土爲元炁﹐金爲眞鉛。水旣遇金﹐鉛與汞親。識者不死﹐遇者知眞。然後皆得作尸解之道﹐魂神暫滅﹐不經地獄﹐卽得返形﹐遊行太空。含咀土精﹐普度無窮﹐一切天人﹐莫不受慶。無量之福﹐生死蒙惠﹐上天所寶﹐不傳下世。至士賫金寶效心﹐盟天而傳。輕泄漏慢﹐殃及七祖﹐長役三塗。侍經五帝﹐玉童玉女﹐各二十四人﹐營衛神文﹐保護受經者身。

道言﹕正月長齋﹐誦詠是經﹐太乙元精﹐萬變生形﹐爲上世亡魂﹐斷地逮役﹐度上南宮。七月長齋﹐誦詠是經﹐太乙元精﹐土爲生根﹐身得神仙﹐諸天書名﹐黃籙白簡﹐削死上生。十月長齋﹐誦詠是經﹐太乙元精﹐土號帝尊﹐中臨四方﹐乘黃丰文﹐爲國王帝主﹐君臣父子﹐安鎭國祚﹐保天長存﹐世世不絕﹐常爲人君﹐安鎭其方﹐民樂太平。八節之日﹐誦詠是經﹐太乙元精﹐八風朝元﹐太一在庭﹐五福來佑﹐八難不經﹐得爲九宮眞人。本命之日﹐誦詠是經﹐太乙元精﹐保命長生。無形上祖﹐元始前生﹐生命之本﹐隱於太玄﹐開目無見﹐惟睹空玄﹐空玄爲寶﹐悟之升仙﹐魂神澄正﹐萬炁長存﹐不經苦惱﹐身有光明﹐三界侍衛﹐五帝司迎﹐萬神朝禮﹐名書上天﹐功滿徳就﹐飛升上淸。

道言﹕行道之日﹐皆當香湯沐浴﹐齌戒入室﹐東向﹐叩齒三十二通﹐上聞三十二天﹐心拜三十二過﹐閉日靜思身坐靑黃白三色雲气之中﹐內外蓊冥﹐有靑龍﹑白虎﹑朱雀﹑玄武﹑獅子﹑白鶴﹐羅列左右﹐日月照明﹐洞煥室內﹐太乙元精之气﹐炯炯赤景﹐居兆頂上﹐項生圓象﹐光映十方﹐如此分明。密咒曰﹕無上玄元﹐太上道君﹐召出臣身中三五功曹﹐左右官使者﹐侍香玉童﹐傳言玉女﹐五帝直符﹐直日香官﹐各三十六人﹐關啟所言。今日吉慶﹐長齋淸堂﹐修行至經﹐無量度人。願所啟上徹﹐徑禦無上三十二天元始上帝至尊幾前。

畢﹐引炁三十二過﹐東向誦經。

元始無量度人上品妙經

元始洞玄靈寶本章﹐太乙元精﹐上品妙首。黃庭度人﹐百魔隱韻﹐離合自然﹐太乙元精。無無上眞﹐元始祖土﹐名爲太空﹐空爲太一。祖土元精﹐胞養三界﹐化生諸天﹐開明三景﹐是爲天根。上無復祖﹐惟道爲身。無處無空﹐無所非土。空土土空﹐爲道之母。無形爲空﹐有形爲土。空能生化﹐是爲眞空。土元無形﹐是爲眞土。土爲生命﹐識空者仙。空可獨化﹐土有至文。太乙元精﹐眞土之名﹐五文開廓﹐普殖神靈。無文不光﹐無文不明﹐無文不立﹐無文不成﹐無文不度﹐無文不生。是爲大梵天中之天﹐郁羅蕭臺﹐玉山上京﹐上極無上﹐大羅玉淸。眇眇劫仞﹐若亡若存﹐三華離便﹐大有妙庭。金闕玉房﹐森羅淨霐。神霄梵炁﹐周回十方。中有太乙元精之神﹐中有南極長生帝君﹐中有東極靑華帝君﹐中有度世司馬大神﹐中有好生韓君丈人﹐中有南上司命司錄延壽益算度厄尊神﹐回骸起死﹐無量度人﹐今日校錄﹐諸天臨軒。

東方無極飛天太乙元精神王﹐長生大聖﹐無量度人。

南方無極飛天太乙元精神王﹐長生大聖﹐無量度人。

西方無極飛天太乙元精神王﹐長生大聖﹐無量度人。

北方無極飛天太乙元精神王﹐長生大聖﹐無量度人。

東北無極飛天太乙元精神王﹐長生大聖﹐無量度人。

東南無極飛天太乙元精神王﹐長生大聖﹐無量度人。

西南無極飛天太乙元精神王﹐長生大聖﹐無量度人。

西北無極飛天太乙元精神王﹐長生大聖﹐無量度人。

上方無極飛天太乙元精神王﹐長生大聖﹐無量度人。

下方無極飛天太乙元精神王﹐長生大聖﹐無量度人。

十方至眞飛天太乙元精神王﹐長生大聖﹐無量大神。並乘祥雲﹐絳輿靑輩﹐華蓋文輪﹐驂駕黃鳳﹐五色金龍﹐建太一之節﹐元精靈旛前嘯﹐貔虎齊唱後吹﹐鸞鶴同鳴﹐師子辟邪﹐嘯歌噰噰﹐五老啟途﹐羣仙翼轅﹐億乘萬騎﹐浮空而來﹐傾光回駕﹐監眞度生。皇極丞相﹐南昌上宮﹐韓司主錄﹐監生大神﹐執籙把籍﹐齊到帝前﹐體化探玄﹐考驗靈關。玄牝之門﹐八極之根。吸引太空﹐土炁氤氳。空中有眞﹐祖命之神﹐接和咽液﹐腦有土精。下流黃庭﹐上通泥丸﹐玄牝呼吸﹐空气無端。天光入淵﹐七世命仙﹐隨所應度﹐嚴校諸天。普告三界﹐無極神鄕﹐泉曲之府﹐北都羅酆﹐三官九署﹐十二河源。上解祖考﹐意劫種親﹐疾除罪簿﹐落滅惡根﹐不得拘畱﹐逼合鬼羣。元始符命﹐時刻升遷﹐北都寒池﹐部衛形魂﹐制魔保舉﹐度品南宮。死魂受煉﹐仙化成人﹐生身受度﹐劫劫長存﹐隨劫輪轉﹐與天齊年。永度三塗﹐五苦八難﹐超淩三界﹐逍遙上淸。上淸之天﹐天帝洞眞無色之境梵行。

東方八天

昭體通生天﹐帝傳輝子譚。

義明理陽天﹐帝虞戶逸承。

神英化靈天﹐帝無竟訶孫。

眞慧無方天﹐帝抱淵力南。

光持蒼景天﹐帝匠洄庶嘉。

履昌收期天﹐帝載彊幽低。

洞虛耀靈天﹐帝直夷婁。

純化道威天﹐帝尾頂內鮮。

南方八天

龍梵信光天﹐帝還求耳光。

大元逝炎天。帝哲育辧徊。

丹輿平雲天﹐帝黨遙復交。

耀華九光天﹐帝卓爓煉琚。

文爲空海天﹐帝乙靈播成。

朱明散景天﹐帝滔槪爽塗。

佐孚執符天﹐帝密嶽敬良。

耀赤浮修天﹐帝阿隸宥公。

西方八天

儲神衍丘天﹐帝崇幾種聞。

金眞浩懷天﹐帝陸時碧仙。

眞妙簡升天。帝亮剛質佗。

太空無思天﹐帝虎凡禱韓。

太白定眞天﹐帝泰物田。

果才極輔天﹐帝落儒祈倪。

雽裏齊明天﹐帝突盧偃祉。

亶功慶恭天。帝秉康愈垂。

北方八天

淨煉按地天﹐帝略茹經。

玄蓋斷淨天﹐帝覺玄奔。

承華洞虛天﹐帝度仙變明。

道龍契明天﹐帝執順思。

泉宮計眞天﹐帝遊玄定蒙。

斗嚴校錄天﹐帝拘神綩牢。

驅魔掖功天﹐帝邈載靜髙。

湛截珠孕天﹐帝象希祕云。

三十二天﹐三十二帝﹐諸天隱諱﹐諸天隱名。天中空洞﹐自然靈章﹐諸天隱韻﹐太一之音。太一之尊﹐太一之神﹐太一元精﹐太一之靈。虛一爲九﹐一爲土基﹐極數爲十﹐十爲土成。土非形土﹐變化上淸﹐無量之奧﹐深不可詳﹐敷落神眞﹐普度天人。今日欣慶受度﹐還元知祖﹐見道歸眞﹐仰空引和。土胎金神﹐立兆生命﹐爲兆眞身﹐歷關諸天。請滅三惡﹐斬絕死根﹐飛度五門﹐名列太玄﹐眞王監舉﹐無拘天關。東斗靑龍﹐西斗金虎﹐北斗靈龜﹐南斗鶉首﹐中斗大魁﹐四像依土﹐土爲陰胞﹐脫胎乃生。靑帝付魂﹐白帝育魄﹐赤帝生神﹐黑帝傳靈﹐黃帝主意﹐注性飛神。靑土神王﹐驅魔遣屍。赤土神王﹐勾吒血嗤。白土神王﹐磨堅遁儀。黑土神王﹐照精馘騤。黃土神王﹐屈多繁徒。五方眞土﹐太一元精﹐普周太空﹐與空同形。變化之母﹐萬神之宗﹐飛行鼓從﹐總領鬼兵。麾幢鼓節﹐出入太空﹐自號赫奕﹐諸天齊功。出生兩儀﹐化成九宮﹐三界分立﹐眞土納容。太一元精﹐使兆得道﹐升眞達靈﹐上天度人。嚴攝北酆﹐神王受命﹐普掃不祥﹐長牙吐毒﹐方顱四張﹐錦額前驅﹐嚴斗仗旛﹐擲火萬里。流鈴八衝。敢有干試﹐拒遏上眞﹐金鉞前戮。巨獸後刑。屠割鬼爽﹐風火無停﹐千千截首﹐萬萬翦形。魔無干犯﹐鬼無祆精﹐三官北酆。明檢鬼營﹐不得容隱。金馬驛呈。普告無窮﹐萬神咸聽﹐三界五帝﹐列言上淸。空洞元精﹐太一未名。土行六虛﹐變化萬生﹐玉京金城﹐神倉九淸。一土所生﹐諸天備成﹐非土不生。非土無陽。祖土爲空。下出龍康﹐眇眇億劫。混沌之中。上空生色﹐下空生淵﹐空極生風﹐風蕩水傾﹐風澤洞虛﹐金剛乘天。天上天下。無幽無冥﹐無形無影﹐無極無窮。溟涬眞土﹐疆名太一﹐內號元精。元精之陽。遼麻無光﹐赤明開圖﹐運度自然。元始道先。安鎭土元。空梵成文。敷落五篇。赤書玉宇。八威龍文﹐保制劫運﹐使天長存。梵炁彌羅﹐萬範開張﹐元綱流演。三十二天。輪轉無色﹐周回十方﹐旋斗歷箕﹐回度五常。三十五分。總炁上元﹐八景冥合﹐炁入玄玄。玄中太皇﹐上帝髙眞。泛景太震﹐哺詠洞章。金眞朗郁﹐流響云營﹐玉音攝炁。靈風聚煙。紫虛郁秀﹐輔翼萬仙﹐是皆眞土﹐太一元精。變炁化成﹐無土不成﹐與道爲盟。土𨿽無形。內有生眞。土爲牝牡﹐播精閒神﹐千和萬合。自然成眞。眞中有神﹐長生人君﹐靑華公子。玉妃尊神。太一元精。司命大神﹐桃康合延﹐體玉揚津﹐執符把籙﹐保命生根。上游上淸﹐出入華房。八冥之內。細微之中。下鎭人身。泥丸絳宮。中理五炁﹐混合百神。十轉回靈﹐萬炁齊仙﹐仙道貴生﹐無量度人。上開八門﹐飛天法輪﹐罪福禁戒﹐宿命因綠。普受開度﹐死魂生身﹐身得受生﹐上聞諸天。諸天之上﹐各有生門﹐中有空洞謠歌之章﹐眞王靈篇﹐辭參髙眞。

第﹣太一元精太空之音

三界未造﹐天地無名。十方皆空。空亦寓稱。不識道祖﹐以空述形。空爲無有。徧處混成。一切眾生。但知土名。爲空所隔﹐不見道眞。不知空者﹐空非本稱。認空棄道。著空滯聲。不知其空﹐所空無形。無形者何﹐是眞土精。不知眞土﹐妄認爲空。空性頑慢﹐何緣物生。故知三界。萬天九淸。玉京大山﹐郁羅髙臺。不能自有﹐因土乃生。土名眞空﹐出生萬化。離空求眞﹐皆是幻假。勿取此空﹐自障其目。拂空翳除﹐眞土露形。蕩蕩道體﹐無所不成。兆之玄牝﹐日飲土精。故能長生﹐遨遊赤城。眞土之炁﹐立可仙身。

第二太一元精眞王之章

髙上神霄﹐去地百萬。周回八方﹐眞遊降盻。神霄之境﹐碧空爲徒。不知碧空﹐是土所居。此非世間﹐陰濁之土。獨能植生﹐歲除月更。春至則復﹐遇夏乃繁。況此眞土﹐無爲無形。不有不無﹐萬化之門。積云成霄﹐剛炁所持。履之如綿﹐萬鈞可支。玉臺千劫﹐宏樓八披。梵炁所乘﹐𨿽髙不巍。內有眞土﹐神力固維。太一元精﹐世不能知。我今爲此章﹐淸音自合離。

第三太一元精眞王歌曰

朝登太元阿﹐夕宴天河源。人間已再劫﹐闈風春正鮮。星羽整巍冠﹐轡龍禦神風。霄程不計裏﹐紫雲但瞳朧。玉女戛鳴庚﹐淸音自寥寥。喚此浩劫迷﹐爽愷登雲濤。香煙起綠窗﹐赤錦回紫霄。翠色悚長樓﹐電旗隨雲飄。彩虹展瓊梁﹐萬仙舞靈謠。世界量三千﹐眞土所倫陶。不知道徳母﹐委聖奔蕭翹。哀此塵中流﹐歌此撫云璈。

此三界之上﹐飛空之中﹐眞王歌音﹐音參洞章。誦之百徧﹐名度南宮。誦之千徧﹐眞王保迎。萬徧道備﹐飛升太空﹐過度三界﹐位登位公。有聞靈音﹐眞王敬形﹐勑制地祇﹐侍衛送迎﹐拔出地戶﹐五苦八難﹐七祖升遷﹐永離鬼官﹐魂度朱陵﹐受煉更生。是謂無量﹐普度無窮。有祕上天文﹐諸天共所崇。泄慢墮地獄﹐禍及七祖翁。

道言﹕此二章並是諸天上帝﹐及至靈眞王隱祕之音﹐判指眞土﹐道之所歸﹐太一元精﹐長養光輝。兆能體之﹐不有凶衰。性金空土﹐子順母和﹐定而守之﹐息息不離。太元之山﹐巨樓雙溪﹐納眞吐气﹐兆命所依。滅空見土﹐萬气可補﹐神气相融﹐死戶自封。皆是大梵之言﹐非世上常辭。言無韻麗﹐曲無華宛。故謂玄奧﹐難可尋詳。上天所寶﹐祕於玄都神霄玉淸王府﹐運行壬辰﹐大君下降﹐奉教以傳。若有至人賫金寶質心﹐依舊格告盟十天﹐然後而付焉。

道言﹕夫天地運度否終﹐日月五星虧盈﹐至聖神人休否﹐末學之夫疾

傷﹐凡有此災﹐同气皆當齊心修齋六時行香﹐十徧轉經﹐福徳立降﹐消諸不詳。無量之文﹐普度無窮。

道言﹕夫末學道淺﹐或仙品未充﹐運應滅度﹐身經太陰﹐臨過之時﹐同學至人爲其行香﹐誦經十過﹐以度屍形如法。則太一護宅﹐元精灌形﹐眞王長生生炁﹐來並魂神﹐徑上南宮﹐隨其學功﹐計日而得更生。輪轉不惑﹐便得神仙。

道言﹕夫天地運終﹐星宿錯度﹐日月失明﹐四時失序﹐陰陽不調﹐國土有災﹐兵刑鬼盜﹐疫毒流行﹐兆民死傷﹐師友命過﹐法學禍殃﹐亦當修齋﹐行香誦經。夫齋戒誦經﹐功徳甚重。上消天災﹐保鎭帝王﹐下禳毒害﹐以度兆民。生死受賴﹐其福難勝﹐故曰無量﹐普度天人。

道言﹕凡有是經﹐能爲天地帝主兆民﹐行是功徳。有災之日﹐發心修齋燒香﹐誦經十過﹐皆諸天記名﹐萬神侍衛﹐右別至人﹐克得爲聖君金闕之臣。諸天記人功過﹐毫分無決。天中眞王﹐亦保舉爾身﹐得道者乃當洞明至言也。

諸天中大梵隱語無量音道君撰

元始靈書太一元精中篇

東方八天

華生丰角﹐徧阿靈昧。至冥辧谷﹐烈令均馳。獻迪陽循﹐離連國鄰。召證荷頂﹐席度招卿。桓卓野迂﹐盧丁素稱。馬闌召靜﹐越度井庚。茁苓球部﹐騫靈處登。溢揚秉弛﹐辜訾健澄。

南方八天

嶽兪莊乾﹐獘炎鍾利。廓璘曠時﹐偃阮輪技。迸並驛司﹐牛霐輦符。治止物肅﹐丹巒古洲。燕漏鼎洞﹐隔彭輳流。柄否激惇﹐力奚玄焚。潛求猛需﹐液釜紀昆。眞昂嵯幾﹐耀梵就溫。

西方八天

睹莽浩都﹐意梵寂類。悅廣侈特﹐亶想冥閎。祝闌文克﹐斗關洪依。蹈悅奔權﹐秀眞云微。罷蒮杏候﹐迎東胃旗。煉祖頓思﹐遠曠被圭。鎭摹孽注﹐協黨建宏。敷落賚系﹐淵覺祕涓。

北方八天

臭漠澤官﹐斗軍司韓。庭歷潘眞﹐金房璧完。隸畜渾島﹐巴龍幽湍。釋池頓魂﹐萬畢左盤。軸樊滋巡﹐酉岨瑟觀。灞霞注智﹐略汧洞關。攝簡命神﹐帝皇符溟。作契爓海﹐澗章暄盈。

道言﹕此諸天中大梵隱語﹐無量之音﹐舊文太始眞王以玄狩之亳﹐總括書之太空之中。時隱時顯﹐以招太一元精之炁﹐元始祖土﹐出生萬靈﹐爲混沌有物之母﹐太玄有命之先。兆能知之﹐與空隱淪。兆身本空﹐寓精成身﹐自有損實﹐實去還虛。虛乃空號﹐身入太無。入空如煙﹐散化萬天﹐出空成仙﹐應感隨綠。念之卽現﹐忘之返玄﹐不知所以﹐自然而然。字皆廣長一丈﹐天眞皇人昔書其文﹐以爲正音。有知其音﹐能齋而誦之者﹐諸天皆遣飛天神王﹐下觀其身﹐書其功勤﹐上奏諸天﹐萬神朝禮﹐地祇侍門﹐大勛魔王﹐保舉上眞﹐道備克得﹐遊行三界﹐升入金門。此音無所不辟﹐無所不禳﹐無所不度﹐無所不成﹐天眞自然之音也。故誦之致眞王下觀﹐上帝遙唱﹐萬神朝禮﹐三界侍軒﹐羣祆束首﹐鬼精自亡﹐琳瑯振響﹐十方肅淸﹑河海靜默﹐山嶽吞煙﹐萬靈振伏﹐招集羣仙﹐天無氛穢﹐地無祆塵﹐冥慧洞淸﹐大量玄玄也。

靈寶無量度人上品妙經卷之十三竟

卷之十四

日精陽明品

道言﹕昔於赤明天中﹐紫陽空歌大寶光土﹐受元始度人日精陽明無量上品。元始天尊當說是經﹐周回十過﹐以召十方﹐始當詣座。天眞大神﹐上聖髙尊﹐妙行眞人﹐洞陽日宮帝後嬪妃﹐日中天官仙民﹐無鞅數眾﹐乘空而來。絳雲丹霄﹐綠輿瓊輪﹐華蓋垂蔭﹐日精陽光﹐九色郁勃﹐洞煥太空。七日七夜﹐諸天星宿飛精﹐垂芒交輝﹐射映空極﹐神宮虛定﹐天樞止旋﹐玉璣金衡﹐端凝佇息﹐神風靜默﹐山海藏雲﹐天景陽明﹐炁流炯淸﹐一國地土山川林木﹐緬平一等﹐無復髙下﹐土皆作紅玉﹐無有異色。眾眞侍座﹐元始天尊玄坐空浮九龍陽明爓珠寶山法座之上。說經一徧﹐諸天大聖同時稱善﹐是時﹐一國男女﹐仰瞻日精﹐燦華九道﹐陽明霞炁﹐分布諸天﹐信此眞精﹐爲萬物之祖。說經二徧﹐日中宮殿﹐見千寶色﹐天仙眾民﹐成歸正道。說經三徧﹐日中世界﹐剛風所持﹐獨立空際﹐周行無窮。說經四徧﹐瓊軸駕雲﹐紫金光聚﹐下照無邊﹐秀熟品物。說經五徧﹐天文大梵﹐俱見日中﹐字皆回旋﹐霞芒曲折﹐隱語深祕﹐悉得洞悟。說經六徧﹐洞陽之炁﹐九百萬丈﹐下臨八極﹐賢聖金寶﹐憑炁生成。說經七徧﹐洞陽識明﹐照徹幽夜﹐白骸寒骨﹐抑被溫曦﹐隨明上登﹐出離冥海。說經八徧﹐朱光四披﹐玉石含精﹐陽魂感接﹐皆變丹英。說經九徧﹐洞室巖嶺﹐柄眞隱仙﹐引景奔晨﹐祖根開泰。說經十徧﹐日精停瑞﹐萬品凝滋﹐金液渙洋﹐稿朽成寶﹐是時﹐一國是男是女﹐莫不傾心﹐皆受護度﹐咸得長生。

道言﹕是時﹐元始天尊說經一徧﹐東方無極無量品日中靑帝大神﹐無鞅之眾﹐浮空而至。說經二徧﹐南方無極無量品日中赤帝大神﹐無鞅之眾﹐浮空而至。說經三褊﹐西方無極無量品日中白帝大神﹐無鞅之眾﹐浮空而至。說經四徧﹐北方無極無量品日中黑帝大神﹐無鞅之眾﹐浮空而至。說經五徧﹐東北無極無量品日中黃帝大神﹐無鞅之眾﹐浮空而至。說經六徧﹐東南無極無量品日中郁儀赤飆大神﹐無鞅之眾﹐浮空而至。說經七徧﹐西南無極無量品日中郁儀紫晶次神﹐無鞅之眾﹐浮空而至。說經八徧﹐西北無極無量品日中郁儀炎象大神﹐無鞅之眾﹐浮空而至。說經九徧﹐上方無極無量品日中郁儀金藏大神﹐無鞅之眾﹐浮空而至。說經十徧﹐下方無極無量品日中郁儀陽明大神﹐無鞅之眾﹐浮空而至。十徧周意﹐十方無極日魂帝君﹐天眞無量大神﹐一時同至﹐一國男女﹐傾心歸仰。各各相謂﹐共爲議言﹕我等夙以福因﹐久承道力﹐生居道境﹐獲在日月之上﹐但知乘光流景﹐煥耀諸天﹐激奔海嶽。宮室園林﹐皆成眞金微妙之色。今日元始示我日精陽明之法﹐淘澤重陽﹐嘻吸華彩﹐至陽浹髓﹐骨肉成金﹐而三元九炁覆育品物﹐自非日精﹐不能鋪飼。至學之士﹐外煉金石﹐調制水火﹐日月有數﹐造化克靈﹐內養一形﹐日爲心象﹐日中之炁﹐洞照百關﹐三萬神童﹐奔陽汜景。日爲火龍﹐產成玉液。胃爲土釜﹐元火烹鎔。千日布功﹐立成眞道。我所知者﹐法之邊徼﹐元始所宣﹐定當隱奧﹐願聞上法﹐開我障山。來者有如細雨密霧﹐無鞅之眾﹐迮國一半土皆偏陷﹐非可禁止。於是元始四觀大眾﹐周覽會中﹐出紫金光明臂﹐約九色洞霄火玉離羅之服﹐引手而出﹐以大神力長三十三萬里﹐下摘日輪﹐如攀甘果。亭亭火色﹐光徧十方﹐來自空玄﹐日輪圓瑩﹐內有山林河海﹐宮殿城闉﹐無量仙民﹐逍遙自在﹐如寶琉璃中含金色﹐一會天人﹐咸皆近睹。於是元始以此日輪﹐變成寶珠﹐大如黍米﹐在空玄之中﹐去地九丈。元始登引﹐天眞大神﹐上聖髙尊﹐妙行眞人﹐日中帝後﹐無量大神﹐無鞅之眾﹐俱入寶珠之中。天人仰看﹐惟見拂拂從珠口中入。旣入珠口﹐不知所在。國人廓散﹐地還平正﹐無復欹陷。元始卽於寶珠之內﹐說經都竟﹐眾眞監度﹐以授於我﹐當此之時﹐喜慶難言。接事粗悉﹐諸天復位﹐倏欻之間﹐寂無遺響。是時﹐天人直遇經法﹐普得濟度﹐全其本年﹐無有中傷﹐傾土歸仰﹐鹹行善心。明道明眞﹐明法明戒﹐明經明理。明陰明陽﹐明神明炁。言合洞章﹐口無妄聲﹐齊同慈愛﹐異骨成親。國安民丰﹐欣樂太平﹐經始出教﹐一國以道。預有至心。宗奉禮敬﹐皆得度世。

道言﹕元始天尊說經中所言﹐並是日中上帝內名。陽韻之音﹐亦是日官內諱﹐陽明之隱名也。日爲三炁之元﹐眾陽之父。仰之神仙無極﹐引之天谷虛盈。中生紫眞﹐存之減屍煉魂﹐向之九霞注靈。造化因之而得﹐神聖用之而明﹐非世之常辭。上聖己成眞人﹐通玄究微。能悉其章。誦之十過﹐祥光顯瑞﹐五帝設禮﹐神烏扇赫﹐金精騰耀﹐赤車停輪。丹輞不行﹐羣魔束形﹐鬼精滅爽。過屍起死。自骨成人。至學之士﹐師之十過﹐則五帝侍衛﹐三界稽首﹐陽明洞照。流火熾然﹐魔精喪眼﹐鬼祆減爽﹐濟度垂死﹐絕而得生。所以爾者。學士穢炁未消﹐體未洞眞﹐以制日精﹐威未制天政。徳可伏禦地只。束縛麾靈﹐但卸死而已﹐不能更生。輕誦此章﹐身則被殃。供養尊禮﹐門戶興隆。世世昌熾﹐與善因緣。萬災不幹﹐神明護門。斯經尊妙﹐獨步玉京﹐度人無量﹐爲萬道之宗﹐巍巍大梵﹐徳難可勝。

道言﹕凡誦是經十過﹐陽明降仙﹐日闕轉機﹐九陰開翳。泉戶生光﹐億曾萬祖﹐幽魂苦爽﹐皆卽受度。上升朱宮﹐格皆九年﹐受化更生﹐得爲貴人。而好學至經﹐道日捐陰。九陽煉質﹐神光入心﹐心如朝暉﹐五藏成金﹐皆卽受度﹐飛升南官。世人受誦﹐則延壽長年。後皆得作尸解之道﹐日精浮空﹐紫煙郁蒙﹐神宅淸鎭﹐天靈髙衝﹐魂神暫滅﹐不經地獄﹐卽得返形﹐遊行太空。此經徹妙﹐普度無窮。﹣切天人﹐莫不受慶。無量之福﹐生死蒙惠﹐上天所實﹐不傳下世。至士賫金寶效心。盟天而傳。輕泄漏慢。殃及九祖﹐長役冥官。侍經五帝﹐玉童玉女﹐各二十四人。營侍神文﹐保擭受經者身。

道言﹕正月長齋。誦詠是經﹐五帝賜籙﹐陽明度魂﹐爲上世亡魂﹐斷地逮役﹐度上南宮。七月長齋﹐誦詠是經。日精流金。赤童負瓶﹐飲兆玉醴﹐長存不傾。身得神仙。諸天書名﹐黃籙白簡﹐削死上生。十月長齋﹐誦詠是經﹐日池寫光﹐朱華玉英﹐戲蕊凝露﹐金霞流香。爲國王帝主。君臣父子。安鎭國祚。保天長存﹐世世不絕﹐常爲人君﹐安鎭其方﹐民樂太平。八節之日﹐誦詠是經﹐日精混成﹐先天蘊光﹐周行玉京。望拜金色﹐仰希陽明﹐得爲九宮眞人。本命之日﹐誦詠是經﹐鎭兆神宮﹐丹轂錦旌﹐隨日以生。得道之名﹐魂神澄正﹐萬炁長存﹐不經苦惱。身有光明。三界侍衛﹐五帝司迎﹐萬神朝禮﹐名書上天﹐功滿徳就。飛升上淸。

道言﹕行道之日﹐皆當香湯沐浴﹐齋戒入室﹐東向。叩齒三十二通﹐上聞三十二天。心拜三十二過。閉目﹐靜思身坐九色紫雲之內﹐內外蓊冥﹐有靑龍﹑白虎﹑朱雀﹑玄武﹑師子﹑白鶴﹐羅列左右﹐日月照明﹐洞煥室內﹐項生圓象﹐光映十方﹐如此分明。密咒曰﹕

無上玄元﹐太上道君﹐召出臣身中三五功曹﹐左右官使者﹐侍香玉童﹐傳言玉女﹐五帝直符﹐直日香官﹐各三十六人﹐關啟所言。今日吉慶﹐長齋淸堂﹐修行至經﹐無量度人。願所啟上徹﹐徑禦無上三十二天元始上帝至尊幾前。

畢﹐引炁三十二過﹐東向誦經。

元始無量度人上品妙經

元始洞玄靈寶本章﹐日精陽明上品﹐傾光度人﹐百魔隱韻﹐離合自然。混洞赤晶﹐無無上眞﹐未有天地﹐自古固存。月爲水胞﹐日爲金精。日如彈丸﹐黑月胞之﹐狀如雞卵﹐內有五色﹐旋爲五暉。日居其中﹐月抱其外﹐元炁裹之﹐漸變天地。地升於天﹐天合於地。其精混沌﹐淸濁未分﹐名爲胞元。天地旣開﹐日月分胎。日精陽明﹐其數九五﹐以應干位。日升東桑﹐飛龍在天﹐金水分形﹐日精乃成。晝升夜降﹐子午爲經。日圓九萬﹐中有金城洞陽之宮﹐空靑之林。食其華實﹐與日同壽﹐飛行上淸﹐乘剛歷玄。元始祖劫﹐化生諸天﹐開明三景﹐是爲天根。上無復祖﹐惟道爲身。郁儀寶章﹐日帝靈書﹐赤文開廓﹐普植神靈。無文不光﹐無文不明﹐無文不立﹐無文不成﹐無文不度﹐無文不生﹐是爲大梵天中之天﹐瓊池絳臺﹐赤林丹京﹐九龍陽燧﹐上奔日城。眇眇劫刃﹐若亡若存﹐土華離便﹐大有妙庭。金闕玉房﹐森羅淨霐﹐神霄梵炁﹐周回十方。中有日精陽明之神﹐中有南極長生之君﹐中有東極靑華帝君﹐中有度世司馬大神﹐中有好生韓君丈人﹐中有南上司命司錄延壽益算度厄尊神。回骸起死﹐無量度人﹐今日校錄﹐諸天臨軒。

東方無極飛天日中神王﹐長生大聖﹐無量度人。

南方無極飛天日中神王﹐長生大聖﹐無量度人。

西方無極飛天日中神王﹐長生大聖﹐無量度人。

北方無極飛天日中神王﹐長生大聖﹐無量度人。

東北無極飛天日中神王﹐長生大聖﹐無量度人。

東南無極飛天日中神王﹐長生大聖﹐無量度人。

西南無極飛天日中神王﹐長生大聖﹐無量度人。

西北無極飛天日中神王﹐長生大聖﹐無量度人。

上方無極飛天日中神王﹐長生大聖﹐無量度人。

下方無極飛天日中神王﹐長生大聖﹐無量度人。

十方至眞飛天日中神王﹐長生度世﹐無量大神。

並乘晨霧蒨燦之云﹐流鈴丹瓊之輩﹐絳芙彤輪﹐驂駕朱鳳﹐日精火龍﹐建耀羅之節﹐赤珊靈旛﹐前嘯九鳳齊唱﹐後吹八鸞同鳴﹐師子神雀﹐嘯歌噰味﹐五帝啟途﹐日仙扶轅﹐億乘萬騎﹐浮空而來﹐傾光回駕﹐監眞度生。金闕丞相﹐南昌上宮﹐韓司主錄﹐監生大神﹐執籙把籍﹐齊到帝前﹐隨所應度﹐嚴校諸天。普告三界無極神鄕﹐泉曲之府﹐北都羅酆﹐三官九署﹐十二河源﹐上解祖考﹐億劫種親﹐疾除罪簿﹐落滅惡根﹐不得拘畱﹐逼合鬼羣。日帝符命﹐時刻升遷﹐北都寒池﹐部衛形魂﹐制魔保舉﹐度品南宮。死魂受煉﹐仙化成人。生身受度﹐劫劫長存。隨劫輪轉﹐與天齊年。永度三途五苦八難﹐超淩三界﹐逍遙上淸。上淸之天﹐玉帝洞明﹐無色之境梵行。

東方八天

帝暉瓊梁天﹐帝總魔威摧。

九丹耀華天﹐帝篤宴求韶。

靑林振陽天﹐帝玉瑯希章。

日眞寶慧天﹐帝澤淸守金。

旦明悟祕天﹐帝精微髙升。

樂境觀元天﹐帝術陁畱。

蒼野化都天﹐帝洞臯興雲。

歷軫耀明天﹐帝荔華亭柞。

南方八天

日車彤明天﹐帝光赤瞰。

赤璣左徊輿神天﹐帝利蒙隱元。

圓景蔚臺天﹐帝庸熙驛符。

備神紫興天﹐帝謁幽款幾。

黃炁陽精天﹐帝遼昊房。

朱娑帝都天﹐帝皇落持微。

蕊館云文天﹐帝璇芳正仙。

乘陽可周天﹐帝濟剛義衝。

西方八天

絕兵素靈天﹐帝封關誓陰。

秀樂慶舉天﹐帝肅安基。

金芒聚霞天﹐帝碧雲凝琚。

素炁七經天﹐帝鏌丹奇孚。

資剛行迅天﹐帝役電令神。

物錄資衛天﹐帝眇夷行修。

律禁斷魔天﹐帝直印羅重。

蘄仙玉龍天﹐帝靑斧到牙。

北方八天

運眞布極天﹐帝環樞髙遊。

保神契宗天﹐帝察理考房。

日盈都格天﹐帝蹈靈猶光。

寶霞命眞天﹐帝極思建平。

蓬柱鎖鴻天﹐帝昭損並敷。

寂常體明天﹐帝連勤奉宗。

報幾悟元天﹐帝叱底玄。

元明安順天﹐帝鑄部聃。

三十二天﹐三十二帝﹐諸天隱諱﹐諸天隱名。天中空洞﹐自然靈章﹐諸天隱韻﹐日中之音。日中之尊﹐日中之帝﹐日中眞皇﹐日中之靈。九光十華﹐變化上淸﹐無量之奧﹐深不可詳﹐敷落神眞﹐普度天人。今日欣慶受度﹐降接日眞﹐漱霞咽景﹐服禦陽明﹐金液焊骨﹐玉漿返神﹐身登寶車﹐爲帝髙賓。升祖玄堂﹐歷關諸天﹐請滅眾惡﹐斬絕欲根﹐飛度五苦﹐名列太玄。東斗輔左﹐西斗弼右﹐北斗殿軍﹐南斗太衝﹐中斗隨輪﹐驂日之後。朱闕山聳﹐絳都玉就﹐運精施生﹐世道乃行。靑帝護魂﹐日精傳肝。白帝侍魂﹐日精經肺。赤帝養炁﹐日精煉心。黑帝通血﹐日精退陰。黃帝主脾﹐萬物同依。靑帝神王﹐角奎洪儀。赤帝神王﹐迅煙傾離。白帝神王﹐素芒炎暉。黑帝神王﹐黔玄紫光。黃帝神王﹐金靈八翔。五帝大神﹐日陽之宗。運明虛遊﹐飛行鼓從﹐總領神兵﹐麾幢鼓節﹐遊觀太空。自號赫奕﹐諸天齊功﹐上天度人﹐嚴攝北酆。神王受命。普掃不祥﹐炎光吐毒﹐赤甲四張頂火兵前驅﹐日將仗旛﹐擲火萬里﹐流鈴八衝。敢有干試﹐拒遏上眞﹐金鉞前戮。鑲天后則。屠割鬼爽﹐風火無停﹐千千截首﹐萬萬翦形。魔無干犯﹐鬼無祆精﹐三官北酆﹐明檢鬼營﹐不得容隱﹐金馬驛呈。普告無窮。萬神咸聽﹐三界五帝﹐列言上淸。

元洞玉曆﹐太初龍康﹐洞陽炁元﹐胞胎伏藏。眇眇億劫。混沌之中。中如卵形。日精赤靈。日抱而生。三景之根。金水旣坼。上下弦分。爲光明者﹐是日之魂﹐上洞赤色﹐下洞畫淵﹐風澤廓虛。大明麗天。天上天下。無幽無冥﹐無形無影﹐無極無窮。溟涬是道﹐遼廓未光。赤明哄圖﹐運度自然。元始﹣安鎭。數落五篇﹐赤書玉字﹐日中瓊文。保制劫運﹐使天長存。梵炁彌羅﹐萬範開張。日精陽明﹐三十二天﹐輪轉無色﹐周過十方。旋斗歷箕。回度五常﹐三十五分﹐總炁上元﹐八景冥合﹐炁入玄玄。日中太皇﹐五帝髙眞﹐泛景太霞﹐嘯詠洞章。金眞朗郁﹐流響云營﹐玉音攝炁﹐靈風聚煙。紫景郁儀。日中萬仙﹐日精入身﹐傳降三田。煉金爲液。胚土爲鉛。鑄入胃鑪﹐心火腎泉﹐厥陰鼓橐﹐液流百川﹐碧海神龜。吐炁如煙。金液傳聶。胎成玉嬰﹐千和萬合﹐自然成眞。眞中有神﹐長生大翁。無英公子﹐白元尊神﹐太一司命﹐桃康合廷﹐執符把籙﹐保命生根。上游上淸﹐出入華房﹐八其之內﹐細微之中。下鎭人身﹐泥丸絳宮﹐中理五炁﹐混合百神。十轉回靈。萬炁齊仙﹐仙道貴生﹐無量度人。上開八門﹐飛天法輪。罪福禁戒﹐宿命因緣。普受開度﹐死魂生身﹐身得受生﹐上聞諸天﹐諸天之上﹐各有日門﹐煉陰全陽﹐流火變形﹐日精注凝﹐克爲仙眞。中有空洞謠歌之章。眞王靈篇﹐辭參髙眞。

第一日精陽明飛空之音

元始赤精。三元賴成朱光照徹色洞幽冥。靑林金華。瓊實熒熒。赤城萬里﹐絳闕紅庭。五帝無爲﹐萬仙列卿。億民遊散﹐飲光食英。后妃玉女。燒香奏罌。兆能引霞﹐奔神髙淸。金顏寶冠﹐錦旛繡旌。前導六甲﹐後從六丁。陽明之威﹐陰醜滅形。帝錫長生﹐延年久齡。上眞之道﹐九陽是稱。

第二日精陽明眞王之章

日界遊空﹐浮行九宮。乘剛獨力﹐周駕神風。宇宙金色﹐山海一同。萬物賴生﹐三元共功。是元始身﹐分形變容。九煉洞陽﹐出先洪蒙。朱芒靈烏﹐吐納太衝。兆能感之﹐明智靈通。靜察遠鑑﹐還老成童。物得感之﹐華秀淸蕤。丹沙寶玉﹐燦耀瓊芝。珠泳雲海﹐鳳棲紫微。日精陽明﹐道之眞歸。我詠無量章﹐保子無凶衰。

第三日精陽明眞王歌曰

丹霞飛紫煙﹐瓊輪湧明海。扶桑凝金芒﹐萬古色不攺。故知元始精﹐先天蘊淵澮。九龍駕陽車﹐倏忽起世外。乾坤爲合谷﹐三炁亦旣濟。日月爲神丹﹐吸精滅死潰。哀此頑滯仙﹐鍛石漫成塊。胡不引龍轅﹐運液落珠貝。穿節連百關﹐日气破冥昧。咀云碎紅璃。飲景以神醉。勿測蓬萊水﹐每惜生死對。晨本五帝前﹐道祕索玄會。此三界之上﹐飛空之中﹐眞王歌音。音參洞章。誦之百徧﹐名度南宮。調之千徧﹐眞王保迎。萬徧道備﹐飛升太空。過度三界﹐位登仙公。有聞靈音﹐眞王敬形﹐敕制地只。侍衛送迎。拔出地戶。五苦八𨿽。七祖升遷﹐永離冥官。魂度朱陵﹐受煉更生﹐是謂無量。普度無窮。有祕上天文﹔諸天共所祟。泄慢墮地歡﹐殃及七祖翁。

道言﹕此二章並是日中五帝郁儀神王隱祕之音﹐昭晰日精陽明蒙汜﹐出入霞景濟眞之道。三界較之以開明﹐二儀持之以分判。兆能納日精之炁。披陽明之暉。則金華變仙﹐七祖受煉。皆是大梵之言﹐非世上常辭。言無韻麗﹐曲無華宛﹐故謂玄奧﹐難可尋詳。上天所寶﹐祕於玄都髙上神霄玉淸王府﹐道君降世﹐隨運流傳。若有至人賫金寶質心。依舊格告盟十天﹐然後而付焉。

道言﹕夫天地運度否終。日月五星虧盈﹐至聖神人休否﹐末學之夫疾傷。凡有此災﹔同炁皆當齊心修齋﹐六時行香﹐十徧轉經。福徳立降。消諸不祥。無量之文﹐普度無窮。

道言﹕夫末學道淺﹐或仙品未充﹐運應滅度﹐身經太陰﹐臨過之時﹐同學至人爲其行香﹐誦經十過﹐以度屍形如法。日精下流﹐陽明開陰﹐骨煉屍滅﹐炁合天眞﹐魂神徑上南宮﹐隨其學功﹐計日而得更生。。轉輪不惑﹐便得神仙。

道言﹕夫天地運終﹐星宿錯度﹐日月失暉﹐四時失度﹐陰陽不調﹐國土有災﹐疫毒流行﹐兆民死傷﹐師友命過﹐亦當修齋﹐行香誦經。夫齋戒誦經﹐功徳甚重。上消天災﹐保鎭帝王﹐下禳毒害﹐以度兆民。生死受賴﹐其福難勝﹐故曰無量﹐普度天人。

道言﹕凡有是經﹐能爲天地帝主兆民﹐行是功徳。有災之日﹐發心修齋燒香﹐誦經十過﹐皆諸天記名﹐萬神侍衛﹐右別至人﹐克得爲聖君金闕之臣。諸天記人功過﹐毫分無失。天中眞王﹐亦保舉爾身﹐得道者﹐乃當洞明至言也。

諸天中大梵隱語無量音道君撰

元始靈書日精陽明中篇

東方八天

蒼明龍漪﹐略苔泱蔽。冤漠沙陁﹐極浮蠢齊。檀爛蘇曷﹐覷生英妃。烈注倪羨﹐龍門狩屍。嫣蠱錫野﹐暴濱裒宜。詠暢司閣﹐斗環時裴。華薦直芒﹐忽晞靈披。鸛獵耿躍﹐眉玄酌微。

南方八天

巢陽暄扶﹐熾眞嚴晦。寶層報馮﹐鈍剛昌宣。婺軸浩云﹐川獲敏芭。映彰弔圖﹐狎光瑤盧。智哲采禧﹐抱衡存昭。幽厥鄙托﹐柱鉛飛吟。髙蓋伽賞﹐捨膻瑯盆。窈岫洞炎﹐驅原華魂。

西方八天

禪猷寂蒙﹐潔嶺候涪。蹈浚酬緣﹐軸兪昌壽。庚途凝棲﹐辦黨喬依。聖度越延﹐食總休基。酉萼輦秋﹐由奚覽趨。歷籛步稽﹐畫拔屏持。邈在玄落﹐茂悅羣作。徧怙洎拜﹐倫匠舊顙。

北方八天

鎭佃丘廛﹐玉池慈源。海影首達﹐辰火沇旋。璫員淨寶﹐辟由光迷。疆論壯治﹐垂和邀瑰。專臒史修﹐白兆淪實。耕籧申虺﹐淸監槎排。丙綿司彪﹐穆都伴獨。持錞敷緒﹐涸鐸變梯。

道言﹕此諸天中大梵隱語﹐無量之音﹐舊文書日闕長樓赤扉之上﹐以陽郁儀之光。其道至禁﹐爲太上不泄之旨﹐萬物爲之依息﹐千聖用之遊桓。兆能知之﹐招靈采眞﹐洞盈泥丸﹐蕊嚲液泄﹐神變成仙﹐九祖受福﹐身浮天云。字皆廣長一丈。天眞皇人昔書其文﹐以爲正音。有知其音﹐能齋少其音者﹐諸天皆遣陽明神王﹐下觀其身﹐書其身勤﹐上奏諸天﹐萬神朝禮﹐地祇侍門﹐大功眞王﹐保舉上眞﹐道備克得﹐遊行三界﹐升入金門。此音無所不辟﹐無所不禳﹐無所不度﹐無所不成﹐天眞自然之音也。故誦之致神王下觀﹐日帝遙唱﹐萬神朝禮﹐三界侍軒﹐羣祆束首﹐鬼精日亡﹐琳瑯振響﹐十方肅淸。河海靜默﹐山嶽吞煙﹐萬靈振伏﹐招集羣仙﹐天無氛穢﹐地無妖塵﹐冥慧洞淸﹐大量玄玄也。

靈寶無量度人上品妙經卷之十四竟

卷之十五

月華陰景品

道言﹕昔於寶明天中﹐黃華梵景太素光土﹐受元始度人月華陰景無量上品。元始天尊當說是經﹐周回十過﹐以召十方﹐始當詣座。天眞大神﹐上聖髙尊﹐妙行眞人﹐廣寒上宮后妃元君﹐嬪禦仙官﹐散輝金童﹐耀華玉女﹐無鞅數眾﹐乘空而來。素云玉霄﹐金輿瓊輪﹐羽蓋垂蔭﹐流精玉光﹐灝彩郁奕﹐洞煥太空。七日七夜﹐諸天日月﹐星宿璇璣﹐回標駐輪﹐神風宛轉﹐山海澄源﹐天虛八浮﹐地寂四淸﹐一國地土山川林木﹐緬平一等﹐無復髙下﹐土皆作金璃通玉﹐交映無有異色。眾眞侍座﹐元始天尊玄坐空浮九龍瓊臺雲層之上。說經一徧﹐諸天大聖同時稱善﹐是時﹐一國男女﹐始悟正因﹐陰爲道母﹐三元混沌﹐於此孕成。說經二徧﹐心識性解﹐明悟道源。說經三徧﹐超離陰胎﹐卽成化育。說經四徧﹐乘此經力﹐得飛仙道。說經五徧﹐聞法解理﹐神澄廣寒。說經六徧﹐金光徧空﹐騫林搖響。說經七徧﹐法奧開顯﹐保劫長存。說經八徧﹐空歌洞章﹐萬天遐唱。說經九徧﹐月後降軿﹐飄花凝秀。說經十徧﹐六陽俱朝﹐忽成萬化﹐是時﹐一國是男是女﹐莫不傾心﹐皆受護度﹐咸得長生。

道言﹕是時﹐

元始天尊說經一徧﹐東方無極無量品月華陰景大神﹐無鞅之眾﹐浮空而至。

說經二徧﹐南方無極無量品月華陰景大神﹐無鞅之眾﹐浮空而至。

說經三徧﹐西方無極無量品月華陰景大神﹐無鞅之眾﹐浮空而至。

說經四徧﹐北方無極無量品月華陰景大神﹐無鞅之眾﹐浮空而至。

說經五徧﹐東北無極無量品月華陰景大神﹐無鞅之眾﹐浮空而至。

說經六徧﹐東南無極無量品月華陰景大神﹐無鞅之眾﹐浮空而至。

說經七徧﹐西南無極無量品月華陰景大神﹐無鞅之眾﹐浮空而至。

說經八徧﹐西北無極無量品月華陰景大神﹐無鞅之眾﹐浮空而至。

說經九徧﹐上方無極無量品月華陰景大神﹐無鞅之眾﹐浮空而至。

說經十徧﹐下方無極無量品月華陰景大神﹐無鞅之眾﹐浮空而至。

十徧周竟﹐十方無極月華陰景大神﹐無鞅之眾﹐一時同至﹐一國男女﹐傾心歸仰﹐俱聞天尊將說大法﹐月華陰景妙無上道。各相謂言﹕聞經十徧﹐漸契玄宗﹐陰景之機﹐未畢祕奧。我等初聞月本無光﹐望如黑鑑。日滉水光﹐映以爲明。金水之炁﹐結爲陰景。上弦爲金﹐下弦爲水﹐合弦爲月﹐金體圓就﹐乾象周滿。月侍日明﹐日依月耀。望而純陽﹐晦而純陰。但知陽勝爲仙﹐不知陰景爲六陽之母。聖人尊陽貴陰﹐蓋以此義。陰生於陽﹐陽能生陰。玄烏縞兔﹐交以天精﹐極而返之﹐得者無死。元始首唱月華陰景之道﹐各捨密寶﹐以覬受持。來者有如細雨密霧﹐無鞅之眾﹐連國一半土皆偏陷﹐非可禁止。於是元始以大慈悲﹐入九陰觀﹐湛然大定。大眾仰觀﹐瞻見元始返神無息﹐靜如寶山﹐良久之頃﹐化爲明月﹐月出十華﹐靈芒交映﹐累累陰景﹐狀如目瞳﹐紫光淩空﹐內隱輪際﹐海會驚睹﹐仙民再拜伏地。忽然之間﹐廣大月輪中現樓闕﹐后妃宮殿﹐仙民城郭﹐明白如晝﹐月華流光﹐雜寶同色﹐合座渴佇﹐心目驚駭。旋攝月華﹐變成寶珠﹐大如黍米﹐在空玄之中﹐去地五丈。元始登引﹐天眞大神﹐上聖髙尊﹐妙行眞人﹐十方無極月華陰景大神﹐無鞅數眾﹐俱入寶珠之中。天人仰看﹐惟見拂拂從珠口中入。旣入珠口﹐不知所在。國人廓散﹐地還平正﹐無復欹陷。元始卽於寶珠之內﹐說經都竟﹐眾眞監度﹐以授於我﹐當此之時﹐喜慶難言。法事粗悉﹐諸天復位﹐倏欻之間﹐寂無遺響。是時﹐天人遇值經法﹐普得濟度﹐全其本年﹐無有中傷。傾土歸仰﹐悟道知陰。陰景陰神﹐陰气陰精﹐陰火陰化﹐陰生陰胎﹐陰變陰返至陽﹐日月同並。言爲陽華﹐口爲陰闕﹐齊同慈愛﹐異骨成親。國安民丰﹐欣樂太平﹐經始出教﹐一國以道。預有至心﹐宗奉禮敬﹐皆得度世。

道言﹕元始天尊說經中所言﹐並是月中結璘內名﹐隱韻之音﹐亦是月中后妃夫人內諱﹐百靈之隱名也。兆能知之﹐挹華采景﹐至陰生陽﹐陽極仙身﹐雌宮遐感﹐席降靈眞﹐固兆血腦﹐使生久存。月爲魄神﹐血爲至陰。陽爲陰畱﹐陽號胎陰。陰稱祖土。綠書祕文﹐非世之常辭。上聖己成眞人﹐通玄究微。能悉其章﹐誦之十過﹐諸天遙唱﹐萬帝設禮﹐河海靜默﹐山嶽藏雲﹐月降陰景﹐黃飴易形﹐羣魔束形﹐鬼精滅爽﹐回屍起死﹐白骨成人。至學之士﹐誦之十過﹐則五帝來衛﹐陰格陽眞﹐六龍負車﹐三界稽首﹐魔精喪眼﹐鬼祆滅爽﹐濟度垂死﹐絕而得生。所以爾者﹐學士穢气未消。體未洞眞﹐召制月華﹐威未制天政﹐徳可伏禦地祇﹐束縛魔靈﹐但卻死而已﹐不能更生。輕誦此章﹐身則被殃。供養尊禮﹐門戶興隆。世世昌熾﹐與善因緣﹐萬災不幹﹐神明護門。斯經尊妙﹐獨步玉京﹐度人無量﹐爲萬道之宗。巍巍大範﹐徳難可勝。

道言﹕凡誦是經十過﹐諸天齊到﹐月眞佇軒。月中夫人爲兆列言﹐億曾萬祖﹐幽魂苦爽。皆卽受度﹐上升朱宮﹐格皆九年﹐受化更生﹐得爲貴人。而好學至經﹐功滿徳就﹐皆得神仙。飛升金闕﹐遊宴玉京也。上學之士﹐修誦是經﹐月華煥液﹐變骨煉神﹐皆卽受度﹐飛升南宮。世人受誦﹐則金精入身﹐腦戶自鳴﹐玉女捧章﹐金童稟顏﹐得延壽長年﹐後皆得作尸解之道﹐魂神暫滅﹐不經地獄﹐卽得返形﹐遊行太空。此經微妙﹐普度無窮。一切天人。莫不受慶。無量之福﹐生死蒙惠﹐上天所寶。不傳下世。至士賫金寶效心﹐盟天而傳。輕泄漏慢﹐殃及九祖﹐長役鬼官。侍經五帝﹐玉童玉女﹐各二十四人﹐營衛神文﹐保護受經者身。

道言﹕正月長齋﹐誦詠是經。月華陰景﹐中有大神﹐龍衣虎符﹐度兆先宗。爲上世亡魂。斷地逮役﹐度上南宮。七月長齋﹐誦詠是經﹐月華陰景﹐中有大神。黃衣寶章。刻兆仙名﹐身得神仙。諸天書名﹐黃籙白簡﹐削死立生。十月長齋﹐誦詠是經﹐月華陰景﹐中有大神﹐繡裳大紳﹐坐鎭萬靈﹐爲國王帝主﹐君臣父子﹐安鎭國祚﹐保天長存﹐世世不絕﹐常爲人君﹐安鎭其方﹐民見大平﹐八節之日﹐誦詠是經﹐月華陰景﹐布光八天﹐得爲九宮眞人。本命之日﹐誦詠是經﹐月華陰景﹐立兆生形﹐神生腹中﹐玉佩金璫﹐靈液注胃﹐身得長生﹐魂神澄正﹐萬炁長存﹐不經苦惱﹐身有光明﹐三界侍衛﹐五帝司迎﹐萬神朝禮﹐名書上天﹐功滿徳就﹐飛升上淸。

道言﹕行道之日﹐皆當香湯沐浴﹐齋戒入室﹐東向﹐叩齒三十二通﹐上聞三十二天﹐心拜三十二過﹐閉目﹐靜思身坐紫黃白三色素云之中﹐內外翁冥﹐有靑龍﹑白虎﹑朱雀﹑玄武﹑師子﹑白鶴﹐羅列左右﹐日月照明﹐洞煥室內﹐項生圓象﹐光映十方﹐如此分明。密咒曰﹕

無上玄元﹐太上道君。召出臣身中三五功曹﹐左右官使者﹐侍香玉童﹐傳言玉女﹐五帝直符﹐直日香官﹐各三十六人﹐關啟所言。今日吉慶﹐長齋淸堂﹐修行至經﹐無量度人。願所啟上徹﹐徑禦無上三十二天元始上帝至尊幾前。

畢﹐引炁三十二過﹐東向誦經。

元始無量度人上品妙經

元始洞玄靈寶本章﹐月華陰景﹐上品妙首。十回度人﹐結璘隱韻﹐離合自然﹐混同陰景。無無上眞﹐黑金之炁﹐玄一之胎﹐外陰內陽。至精未開﹐靜極生神﹐金水聚形﹐圓照浩劫。海嶽澄明﹐陽獨化息﹐陰凝變停﹐二象冥合。玄牝體並﹐陰升雨露﹐陽降淵泉﹐元始祖劫。化生諸天﹐祖爲陰景﹐月華含蓮﹐開明三辰。是爲天根﹐上無復祖﹐惟道爲身﹐月中靈文。黃書騫林﹐葉有玉章﹐普殖神靈。無文不光﹐無文不明﹐無文不立﹐無文不成﹐無文不度﹐無文不生。是爲大梵﹐天中之天﹐郁羅玉闕﹐蕊淵金臺。上極無上﹐大羅玉淸﹐眇眇劫仞﹐若亡若存。三華離便﹐大有妙庭﹐玉戶藥房﹐森羅紫霐﹐神霄梵炁﹐周回十方。中有月華陰景之神﹐中有南極長生之君﹐中有東極靑華帝君﹐中有十龍飛車司馬大神﹐中有好生韓君丈人﹐中有南上司命司錄延壽益算度厄尊神。回骸起死﹐無量度人﹐今日校錄﹐諸天臨軒。

東方無極飛天月中黃華神王﹐長生大聖無量度人。

南方無極飛天月中赤儀神王﹑長生大聖無量度人。

西方無極飛天月中素魄神王﹐長生大聖無量度人。

北方無極飛天月中紫字神王﹐長生大聖無量度人。

東北無極飛天月中神光神王﹐長生大聖無量度人。

東南無極飛天月中陰火神王﹐長生大聖無量度人。

西南無極飛天月中紅露神王﹐長生大聖無量度人。

西北無極飛天月中瑤闡神王﹐長生大聖無量度人。

上方無極飛天月中五後神王﹐長生大聖無量度人。

下方無極飛天月中玉妃神王﹐長生大聖無量度人。

十方至眞飛天月華陰景神王﹐長生度世無量大神。並乘素云﹐玉輿丹輦﹐霞蓋金輪﹐驂駕靈鳳。十眞白龍﹐建廣寒之節﹐耀靈神旛﹐前嘯天樂齊唱﹐後吹神籟同鳴﹐師子白鶴﹐嘯歌噰噰﹐五老啟途﹐羣仙翼轅﹐億乘萬騎﹐浮空而來﹐傾光回駕﹐監眞度生。玉闕丞相﹐南昌上宮﹐韓司主錄﹐監生大神﹐執籙把籍﹐齊到帝前。兆能感恩﹐玉天流霞﹐注極碧玄﹐月中黃缶﹐挹華祕泉﹐神水透漠﹐眞光變仙﹐咽液寶章﹐心念白元。有五夫人﹐扶攜�躚﹐溯煙奔車﹐十龍駕軿﹐上動髙晨﹐下通幽關﹐隨所應度﹐嚴校諸天。普告三界﹐無極神鄕﹐泉曲之府﹐北都羅酆﹐三官九府﹐十二河源。上解祖考﹐億劫種親﹐疾除罪簿﹐落滅惡根﹐不得拘畱﹐逼合鬼羣。月皇符命﹐時刻升遷﹐北都寒池﹐部衛形魂。制魔保舉﹐度品南宮﹐死魂受煉﹐仙化成人。生身受度﹐劫劫長存﹐隨劫輪轉﹐與天齊年。永度三途﹐五苦八難﹐超酸三界﹐逍遙上淸。上淸之天﹐天帝洞璘﹐無色之境梵行。

東方八天

玉裏延皇天﹐帝陸建封佐。

秀峯碧華夫﹐帝聖司髙安。

龍喬聖驥天﹐帝逸徒超方。

平洞浩元天﹐帝彭泠丕江。

濟眞常樂天﹐帝辦宗豫元。

震光保生天﹐帝廖都洛兟。

化玄開敍天﹐帝仙瓊紫璠。

九山龍淵天﹐帝雲濤迷成。

南方八天

赤揚鳳炁天﹐帝竺毗達良。

耀靈寂思天﹐帝寧華笳。

燻載陋賓天﹐帝妙瀆慈恭。

錫眞無極天﹐帝隱梵多容。

絳立顯源天﹐帝初炎英摩。

火巖考過天﹐帝略多倚臺。

元命欽光天﹐帝聰規謨名。

明虛正一天﹐帝邊朋祛屍。

西方八天

尾神監籍天﹐帝乙魁綿都。

煉仙變玄天﹐帝嶽漸穹。

夔文斬魔天﹐帝眞陀兮公。

七絕注明天﹐帝覺祿幽僅。

太素布揚天﹐帝逸寧無均。

梵光騰剛天﹐帝直嘉韞初。

液靈化魔天﹐帝蘇伯寅。

聖格致仙天﹐帝仲務建師。

北方八天

混光騎升天﹐帝號巴部迆。

寶炁耀精天﹐帝正幼完時。

道育曲蒙天﹐帝正昭泰光。

越龍玄鑑天﹐帝海譽正該。

命仙海畿天﹐帝保機永生。

落監總明天﹐帝季光熾倫。

飛斗呈意天﹐帝耀次夷極。

霄庭度眞天﹐帝鄭澤虔靈。

三十二天﹐三十二帝﹐諸天隱諱﹐諸天隱名。天中空洞﹐自然靈章﹐諸天隱韻﹐月中之音。月中之尊﹐月中之神﹐月中之眞﹐月中之靈。九炁十華﹐變化上淸﹐無量之奧﹐深不可詳﹐敷落神眞﹐普度天人。今日欣慶受度﹐歷關諸天﹐請滅陰惡﹐斬絕地根﹐飛度五斗﹐名列太玄﹐眞王監舉﹐無拘天門。東鬥龍光﹐西鬥虎翔﹐北斗狼據﹐南斗鳳璫﹐中斗麟伏﹐共成華芒﹐爲月陰景﹐變化奇常。靑帝吐霞﹐白帝執玉﹐赤帝執火﹐黑帝隱局﹐黃帝合神﹐月精煉眞。靑景神王﹐角應巴元。赤景神王﹐箕翼擔天。白景神王﹐參力翻山。黑景神王﹐玄正醜監。黃景神王﹐��橫天。月華陰景﹐五色回旋。降兆三宮﹐眞王舉仙﹐月華神王﹐萬神之宗。飛行鼓從﹐總領神兵﹐揚霞太空﹐神光赫奕。諸天齊功﹐陰眞度人﹐嚴校北酆﹐神公受命﹐普掃不祥。靑龍吐毒﹐白虎四張﹐朱雀前驅﹐玄武仗旛。擲火萬里﹐流鈴八衝﹐敢有干試﹐閉固月精。金刀前戮﹐玉戟後刑﹐屠割鬼爽﹐風火無停。千千截首﹐萬萬剪形﹐魔無干犯﹐鬼無祆精。三官北酆﹐明檢鬼營﹐不得容隱﹐金馬驛呈。普告無窮﹐萬神咸聽﹐三界五帝﹐列言上淸。

元洞肇萌﹐陰景誕陽﹐陽求於陰﹐陰畱於陽。終始五運﹐自龍及康﹐日在月中﹐水護金房。陽從陰生﹐以柔徳剛﹐身無太陰﹐發爲狂陽。陽絕形斃﹐非聖用藏﹐眇眇億劫﹐混沌之中。上金爲色﹐下水爲淵﹐中有至無﹐神炁所安。風澤洞虛﹐金剛乘天。天上天下﹐無幽無冥﹐無形無影﹐無極無窮。溟涬大梵﹐遼廓無光﹐陰景開明﹐運度自然。元始安鎭﹐敷落五篇﹐赤書玉字﹐八威龍文。保制劫運﹐使天長存﹐梵炁彌羅﹐萬範開張。元綱流演﹐三十二天﹐輪轉無色﹐周回十方。旋斗歷箕﹐回度五常﹐三十五分﹐總炁上元。八景冥合﹐炁入玄玄﹐玄中太皇﹐上帝髙眞。泛景太霞﹐嘯詠洞章﹐金眞朗郁﹐流響云營。玉音攝炁﹐靈風聚煙﹐紫虛郁秀﹐陰景化仙﹐千和萬合﹐自然成眞。眞中有神﹐長生大君﹐靑華公子﹐月魄尊神﹐太一司命﹐桃康合延﹐執符把籙﹐保命生根。上游上淸﹐出入華房﹐八冥之內﹐細微之中。下鎭人身﹐泥丸絳官﹐中理五炁﹐混合百神。十轉回靈﹐萬炁齊仙﹐仙道貴生﹐無量度人。月有十門﹐飛天寶輪﹐罪福禁戒﹐宿命因緣。普受開度﹐死魂生身﹐身得受生﹐上聞諸天。諸天之上﹐各有生門﹐中有空洞謠歌之章﹐眞王靈篇﹐辭參髙眞。

第一月華陰景飛空之音

六合皆空﹐初無一物。空忽自噓﹐炁風轉足。風號剛風﹐炁爲元炁。炁如黑霧﹐風鼓而聚。化爲黑月﹐遊泛無所。黑中生赤﹐赤丸爲日。天地華實﹐

月爲日根。十者徧出﹐五色流津。月華陰景﹐萬靈仰尊。至陰生陽﹐其光乃昌。造化之本﹐陰陽爲防。五引結璘精﹐天人來我傍。

第二月華陰景眞王之章

龍山之阿﹐綠羅抱月。天光潛遘﹐四飛玉雪。極陽生陰﹐陰爲物君。陰靜無爲﹐萬物蕓蕓。陽動陰靜﹐陰景自正。靜則變化﹐各正性命。兆不知眞﹐常勞我神。自破居空﹐不知抱神。抱神曰靜﹐陰景爲令。中生至陽﹐飛神躡罡。咽黃金液﹐遊白雲鄕。胡爲樂世間﹐朱顏徒爾蒼。

第三月華陰景眞王歌曰

神風駕明月﹐世界隨云行。不知萬樓閣﹐玉棟虹霓生。天后服黃繡﹐曳環響忽衡。光分九天上﹐十龍馳素英。上學仰神廬﹐引華含至精。易骨三洗腸﹐神霄刻仙名。腦血自克溢﹐陰景延遐齡。玄露生海璖﹐眞水來杳冥。南宮度七祖﹐北都消罪嬰。逍遙乘飛車﹐奔造廣寒庭。浩劫畱芳顏﹐千載無愁聲。故知上眞道﹐妙化生羣靈。我歌太淸下﹐俯輪驂玉馬。金波漲天來﹐秀色若可把。月漿滋百神﹐再歌調再陳。

此三界之上﹐飛空之中﹐眞王歌音﹐音參洞章。誦之百徧﹐名度南宮。誦之千徧﹐眞王保迎。萬徧道備﹐飛升太空﹐過度三界﹐位登仙公。有聞靈音﹐眞王敬形﹐敕制地祇﹐侍衛送迎﹐拔出地戶﹐五苦八難﹐七祖升遷﹐永離冥官﹐魂度朱陵﹐受煉更生。是謂無量﹐普度無窮。有祕上天文﹐諸天共所崇。泄慢墮地獄﹐禍及七祖翁。

道言﹕此二章並是月中髙眞結璘神王隱祕之音﹐陰景之道﹐陽炁之先﹐陽爲陰畱﹐月因日弦﹐黑白分胎﹐金水性全﹐駐息延命﹐育胎固年。天地持之﹐月華蕊淵﹐內生炁母﹐萬類之元。伏藏始祖﹐眞火繼傳﹐三官往來﹐造物功全。上帝無爲﹐元徳潛敷﹐皆是大梵之言﹐非世上常辭。言無韻麗﹐曲無華宛﹐故謂玄奧﹐難可尋詳。上天所寶﹐祕於玄都髙上神霄玉淸王府﹐道君降世﹐隨運下傳。若有至人賫金寶質心﹐依舊格告盟十天﹐然後而付焉。

道言﹕夫天運度否終﹐日月五星虧盈﹐至聖神人休否﹐末學之夫疾傷。凡有此災﹐同炁皆當齊心修齋﹐六時行香﹐十徧轉經﹐福徳立降﹐消諸不祥。無量之文﹐普度無窮。

道言﹕夫末學道淺﹐或仙品未充﹐運應滅度﹐身經太陰﹐臨過之時﹐同學至人爲其行香﹐誦經十過﹐以度屍形如法。則月華停彩﹐陰景降精﹐眞炁欻生﹐陽神盡復﹐魂神徑上南宮﹐隨其學功﹐計日而得更生。轉輪不滅﹐便得神仙。

道言﹕夫天地運終﹐星宿錯度﹐日月失光﹐四時失度﹐陰陽不調﹐國土有災﹐疫毒流行﹐兆民死傷﹐師友命過﹐亦當修齋﹐行香誦經。夫齋戒誦經﹐功徳甚重。上消天災﹐保鎭帝王﹐下禳毒害﹐以度兆民。生死受賴﹐其福難勝﹐故曰無量﹐普度天人。

道言﹕凡有是經﹐能爲天地帝主兆民﹐行是功徳。有災之日﹐發心修齋燒香﹐誦經十過﹐則諸天記名﹐萬神侍衛﹐右別至人﹐克得爲聖君金闕之臣。

諸天記人功過﹐毫分無失。天中眞王﹐亦保舉爾身﹐得道者乃當洞明至言也。

諸天中大梵隱語無量音道君撰

元始靈書月華陰景中篇

東方八天

陰睇遘景﹐月珠凝液。岵基輝魂﹐碧霞投迹。粹功稱羅﹐乙珠岡壁。度

靈疏妙﹐靈眞秀激。郯中赫沙﹐祕兪勤律。昌角柳鬼﹐奇明映日。傳訶元宗﹐化池杳密。陽眞成風﹐運華調遹。

南方八天

丹曜蔚靈﹐伺訣膺佩。陽規橫登﹐洎桴涓極。瑤湍函虛﹐眞合定化。流乘步邦﹐補云浮廊。敍驛騰炎。司執遄漂。瀾媚洞阿﹐禁眞瓊洮。穎兵芝露﹐錞叩蘊塞。奠振毗諦﹐玄方岐泰。

西方八天

靈持啟傳﹐塾鍔云帥。轄餼維爵﹐參畢昭對。狀皇仙叢﹐歷霞猶外。靑札禮光﹐金雷寂渭。煉繁菲籠﹐三素閱兌。衍弼記寶﹐鳳關璘峣。典執討廉﹐玄鄕神衝。澄霸演熙﹐長庚浮瑞。

北方八天

峒浚魁浪﹐敵波軒煥。燻儲箴輔﹐龍眞丕傳。握紐陣魔﹐揭雷祝垓。烈山傾奔﹐黑虛刁端。蒼龜火蛇﹐幽泉斗官。制邪馘醜﹐頂剛巫鑾。洪矜寶源﹐躔危絡輪。蓋辰捧臺。帝觀礫遵。

道言﹕此諸天中月中璘文﹐大梵隱語﹐無量之音。舊文刻書月中十芒之闕﹐以招結璘大神﹐布光太無﹐召陽成眞﹐萬類得文﹐陽歸眞陰﹐眞陰固陽﹐使神炁存﹐金體玉骨﹐月華煉形﹐蕩穢致仙﹐髙上欽聞﹐贊天無功﹐萬億福成。字皆廣長一丈。天眞皇人昔書其文﹐以爲正音。有知其音﹐能齋而誦之者﹐諸天皆遣飛騎神王﹐下觀其身﹐書其功勤﹐上奏諸天﹐萬神朝禮﹐地祇侍門﹐大功眞王﹐保舉上眞﹐道備克得﹐遊行三界﹐升入金門。此音無所不辟﹐無所不禳﹐無所不度﹐無所不成﹐天眞自然之音也。故誦之致飛騎下觀﹐月妃遙唱﹐萬神朝禮﹐三界侍軒﹐羣祆束首﹐鬼精自亡。琳瑯振響﹐十方肅淸﹐河海靜默﹐山嶽吞煙﹐萬靈振伏﹐招集羣仙﹐天無氛穢﹐地無祆塵﹐冥慧洞淸﹐大量玄玄也。

靈寶無量度人上品妙經卷之十五竟

卷之十六

陰陽離合五行化體品

道言﹕昔於玄變天中﹐元明靈歌大眞化土﹐受元始度人陰陽離合五行化體無量上品。元始天尊當說是經﹐周回十過﹐以召十方﹐始當詣座。天眞大神﹐上聖髙尊﹐妙行眞人﹐無鞅數眾﹐乘空而來。凝輝明虛﹐絳輦丹輿﹐扶華翠葆﹐映耀非煙﹐瑞炁八靄﹐靈光四纏。九日九夜﹐諸天陰陽經緯﹐二景三元﹐停運息機﹐太空騫朗﹐洞極難名﹐風雲靜肅﹐物象敷榮。一國地土﹐山川林木﹐緬平一等﹐無復髙下﹐土皆紋玉﹐交纏萬彩。眾眞侍座﹐元始天尊玄坐浮空太極十華九光之座。說經一徧﹐諸天大聖同時稱善﹐是時﹐一國男女﹐疾累悉得消除。說經二徧﹐物遂其生。說經三徧﹐道炁歸形。說經四徧﹐人民富壽﹐俱獲延長。說經五徧﹐二儀升降﹐和合自然。說經六徧﹐四時順徳﹐造育化愆。說經七徧﹐百靈協化﹐萬寶咸熙。說經八徧﹐率土之內﹐安裕丰康﹐欣樂太平﹐保世榮昌。說經九徧﹐風俗淳厚﹐尊崇道眞。說經十徧﹐存亡受惠﹐普賴玄恩﹐是時﹐一國是男是女﹐莫不傾心﹐皆受護度﹐成得長生。

道言﹕是時﹐元始天尊說經一徧﹐東方無極無量品玉寶大神﹐無鞅之眾﹐浮空而至。說經二徧﹐南方無極無量品玄眞大神﹐無鞅之眾﹐浮空而至。說經三徧﹐西方無極無量品太妙大神﹐無鞅之眾﹐浮空而至。說經四徧﹐北方無極無量品紫陽大神﹐無鞅之眾﹐浮空而至。說經五徧﹐東北無極無量品度化大神﹐無鞅之眾﹐浮空而至。說經六徧﹐東南無極無量品好生大神一無鞅之眾﹐浮空而至。說經七徧﹐西南無極無量品明華大神﹐無鞅之眾﹐浮空而至。說經八徧﹐西北無極無量品玄冥大神﹐無鞅之眾﹐浮空而至。說經九徧﹐上方無極無量品玉虛大神﹐無鞅之眾﹐浮空而至。說經十徧﹐下方無極無量品眞皇大神﹐無鞅之眾﹐浮空而至。十徧周竟﹐十方無極天眞大神﹐一時同至﹐一國男女﹐傾心歸仰。來者有如雲飛霧集﹐無鞅之眾﹐迮國一半土皆偏陷﹐非可禁止。於是元始攝聚二景日月玄根﹐盤結縈纏﹐成一寶輪﹐大如車轂﹐在空玄之中﹐去地九丈。元始登引﹐天眞大神﹐上聖髙尊﹐妙行眞人﹐十方無極陰陽五行至眞大神﹐無鞅數眾﹐俱入寶輪之中。天人仰看﹐惟見勃勃映其光明而入於中。旣入寶輪﹐不知所在。國人廓散﹐地還平正﹐無復欹陷。元始卽於寶輪之內﹐說經都竟﹐眾眞監度﹐以授於我﹐當此之時﹐喜慶難言。法事粗悉﹐諸天復位﹐倏欻之間﹐寂無遺響。是時﹐天人遇值經法﹐普得濟度﹐全其本年﹐無有中傷﹐天地率土﹐道合至眞。無虧無敗﹐無動無擾﹐無愆無塞﹐無乖無異﹐無衰無滅。物無夭喪﹐命有長生﹐慈惠相保﹐仁善協心。國安民丰﹐欣樂太平﹐經始出教﹐一國以道。預有志心﹐宗奉禮敬﹐皆得度世。

道言﹕元始天尊說經中所言﹐並是諸天上帝內名﹐隱韻之音﹐亦是眞王內諱﹐百靈之隱名也。出有入無﹐離合陰陽﹐五行變化﹐其體歸常﹐能明能光﹐能存能亡﹐知而行之﹐驅陰運陽﹐非世之常辭。上聖已成眞人﹐通玄究微。能悉其章﹐誦之十過﹐諸天諸地﹐陰陽五行﹐運化之神﹐設禮致恭﹐齊來敬仰﹐妙用常和﹐正气不忘﹐生津自開﹐品匯成若﹐無有隳殘。至學之士﹐誦之十過﹐則陰陽順徳﹐五行齊功﹐上循天紀﹐歷度不窮﹐保濟否厄﹐絕而得延。所以爾者﹐學士道炁未純﹐體未合神﹐撫調致理﹐位未達玄。任力可以消卻時災﹐禳制運會﹐但祛害而已﹐鐲其殃禍。輕誦此章﹐考罰被身。供養尊禮﹐門戶興隆﹐世世昌熾﹐與善因緣。萬災不幹﹐神明護門。斯經尊妙﹐獨步玉京﹐度人無量﹐爲萬道之宗。巍巍大範﹐徳難可勝。

道言﹕凡誦是經十過﹐諸天齊到﹐陰陽五行錯謬之气﹐勃沴之理﹐皆卽協和﹐契會至眞﹐道備三年﹐輔化通幽﹐咸致神靈﹐而運用玄關﹐造育生成﹐如司其權﹐錄名金闕﹐簡在玉淸也。上學之士﹐修誦是經﹐陰陽五行﹐外內合玄﹐外營恢範﹐內守天元﹐內外之機﹐符其自然。世人受誦﹐則日月星辰﹐降注其晶﹐於其身中﹐後皆得作尸解之道﹐魂神暫滅﹐不經地獄﹐卽得返形﹐遊行太空。此經微妙﹐普度無窮﹐一切天人﹐莫不受慶。無量之福﹐生死蒙惠﹐上天之寶﹐不傳下世。至士賫金寶效心﹐盟天而傳。輕泄漏慢﹐殃及七祖﹐長役鬼官。侍經五帝﹐玉童玉女﹐各二十四人﹐營衛神文﹐保護受經者身。

道言﹕正月長齋﹐誦詠是經﹐陰陽離合﹐萬物受生﹐剛柔和協﹐錯綜五炁﹐化體無傷﹐形神永存。七月長齋﹐誦詠是經﹐陰陽離合﹐萬物受成﹐載營抱魄﹐充備五徳﹐化體彰明﹐形神永全。十月長齋﹐誦詠是經﹐陰陽離合﹐萬物歸眞。混合玄根﹐育養五精﹐化體常堅﹐形神永昌﹐總其上道﹐保鎭帝王﹐國祚綿綿﹐至治無疆。八節之日﹐誦詠是經﹐開導和气﹐集助化功﹐修積無已﹐登獲仙宗。本命之日﹐誦詠是經﹐陰陽五行﹐神妙之元﹐保我生命﹐扶我驅靈﹐長離苦惱﹐身有光明﹐三界侍衛﹐五帝司迎﹐萬神朝禮﹐名書上天﹐功滿徳就﹐飛升上淸。

道言﹕行道之日﹐皆當香湯沐浴﹐齊戒入室﹐東向﹐叩齒三十二通﹐上聞三十二天﹐心拜三十二過﹐閉目﹐靜思身坐靑黃白三色雲炁之中﹐內外蓊冥﹐有靑龍﹑白虎﹑朱雀﹑玄武﹑師子﹑白鶴﹐羅列左右﹐日月照明﹐洞煥室內﹐項生圓象﹐光映十方﹐如此分明。密咒曰﹕

無上玄元﹐太上道君。召出臣身中三五功曹﹐左右官使者﹐侍香玉童﹐傳言玉女﹐五帝直符﹐直日香官﹐各三十二人﹐關啟所言。今日吉慶﹐長齋淸堂﹐修行至經﹐無量度人。願所啟徑禦無上三十二天元始上帝至尊幾前。

畢﹐引炁三十二過﹐東向誦經。

元始無量度人上品妙經

元始洞玄靈寶本章﹐陰陽離合﹐五行化體。上品妙首﹐十極度人﹐天皇隱韻﹐離合自然。太極妙範﹐幽微至玄﹐大混之始﹐運化百神。淸濁辧體﹐升降陰陽﹐交會變化﹐景耀昭彰。積气定數﹐五用分方﹐下育其形﹐上麗其精。長養於中﹐道有其常﹐柔剛燥濕﹐寒暑溫涼。沖和元一﹐總括靈綱﹐相資相化﹐相克相成。無此不立﹐無此不成﹐無此不度﹐無此不生。是爲靈寶﹐天中之眞﹐瓊瑯上境﹐會月之宮。總攝萬界﹐統禦玉晨﹐郁藹華煙﹐縹緲之根。三關九域﹐承光妙宗﹐金闕玉房﹐森羅淨霐。大行梵炁﹐周回十方。中有陰陽造化之神﹐中有開天立極之君﹐中有主宰玄機大神﹐中有三元皇君丈人﹐中有司掌五靈五炁四時四序太歲尊神。離合化體﹐無量度人﹐今日校錄﹐諸天臨軒。

東方無極啟靈神王﹐長生大聖﹐無量度人。

南方無極華景神王﹐長生大聖﹐無量度人。

西方無極育素神王﹐長生大聖﹐無量度人。

北方無極元精神王﹐長生大聖﹐無量度人。

東北無極定運神王﹐長生大聖﹐無量度人。

東南無極開生神王﹐長生大聖﹐無量度人。

西南無極成徳神王﹐長生大聖﹐無量度人。

西北無極玄寶神王﹐長生大聖﹐無量度人。

上方無極天樞神王﹐長生大聖﹐無量度人。

下方無極地關神王﹐長生大聖﹐無量度人。

十方至眞主化神王﹐長生度世﹐無量大神﹐並乘飛雲﹐絳輦丹輿﹐扶華翠葆﹐驂駕瑞獸﹐五色驪龍﹐建流火之節﹐玄耀大旛﹐前導十天妙樂﹐後參三界謠歌。赤文洞章﹐和合生音﹐十華啟塗﹐七精捧轅﹐億仙萬眞﹐昤詠而來﹐遊空步虛﹐召炁攝云。天樞丞相﹐無極元宮﹐九靈玄佐﹐化炁大神﹐執籙持符﹐齊到帝庭﹐隨所開化﹐運斡諸天。普告三界﹐洞冥六關﹐靑館丹池﹐黃關泉臺。離合陰陽﹐化體五行﹐驅役感變﹐萬類生成。包羅流布﹐二炁飛騰﹐大化交周﹐升降相纏。元運四虛﹐綱紐回旋﹐把握元機﹐陰魄陽魂。玄悟眞妙﹐神飛玉京﹐朱陵火煉﹐仙化超升。升眞受度﹐劫劫長存﹐陰陽輪轉﹐與天齊年。永離鬼魔﹐干試之難﹐超浚三界﹐逍遙太淸。太淸之天﹐天帝化光﹐無色之境梵行。

東方八天

耀棋靈藪天﹐帝重機衝玄。

瑜昉智參天﹐帝福世化仙。

乙羅衝試天﹐帝都智益相。

景妙盡思天﹐帝觀察九幽。

田靈緒成天﹐帝露芝淵嶽。

離眞合玄變極天﹐帝迮逵玄通。

道依顯靜虛神天﹐帝猷神令思。

歷思證理明通天﹐帝定旋希元。

南方八天

持容慶緒拱化天﹐帝道輔赤明。

樂佑思眞管熙天﹐帝孟若享良。

魯咸至中天﹐帝遵徒詢。

英齊裕管天﹐帝嶧求滿眞。

栗還玄衝天﹐帝邈暢洞禹。

周極盟眞天﹐帝卓湛起玄。

明洞祕思天﹐帝幾先承臯。

康宗楊義超無天﹐帝動常遜。

西方八天

惇極洞皇天﹐帝玄華定明心

照志演微天﹐帝道萬有來。

太始昭生天﹐帝本希衝遙。

嚴極靜修天﹐帝安丘居疇。

直輪渾樞天﹐帝彥樂想敷。

吉令化時天﹐帝碧琳次回。

溫閔成儀天﹐帝鐸儲庸良。

肅圓恭慶天﹐帝熙徳重光。

北方八天

惠祖龍坡天﹐帝全無定生。

寂無常善天﹐帝無玄敬充。

蒙玄靈示天﹐帝遁伯髙。

妙度進良天﹐帝望宗景昭。

灝景護眞天﹐帝宥慶離丞。

九眞太羽天﹐帝變常宗。

默和隆度天﹐帝耀河司靈。

幽無委玄天﹐帝奕功仲勛。

三十二天﹐三十二帝﹐諸天隱諱﹐諸天隱名。天中空洞﹐自然靈章﹐諸天隱韻﹐陰陽之音。五行之尊﹐離合之神﹐化體自然﹐窮變之靈。九和十合﹐變化上淸﹐無量之奧﹐深不可詳。敷落神眞﹐普度天人。今日欣慶受度﹐歷關諸天﹐呼陰召陽﹐聚散激焚。春木孕火﹐爲夏之炎﹐秋金育水﹐爲冬之寒﹐四季運土﹐萬物生全。三炁化體﹐離合幽關﹐二景騰變﹐乃辧五行。三炁結精﹐鼓躍陶鎔﹐飛伏沈顯﹐道行其權。三界直立﹐萬類俱安﹐再離再合﹐神精播宣。玉丹凝結﹐形具質靈﹐化體萬變﹐一眞自然。眞王持鑰﹐啟辟天門。東斗生陽﹐西斗誕陰﹐陰陽斗降﹐金魄木魂。北斗玄津﹐南斗赤明﹐中斗總禦﹐常司眾靈。靑帝發生﹐白帝成形﹐赤帝敷養﹐黑帝通精﹐黃帝定意﹐檢策萬神。靑天魔王﹐巴元醜伯。赤天魔王﹐負天擔石。白天魔王﹐翻山六目。黑天魔王﹐監醜朗馥。黃天魔王﹐橫天擔力。五帝大魔﹐萬神之宗。隨炁離合﹐體化周流﹐飛騰翕張﹐與道爲儔。建植大器﹐分布九丘﹐經營天地﹐掌握神兵。持符執節﹐飛行太空﹐自號赫奕﹐諸天齊功。上天度人﹐嚴攝北酆﹐黃老奉詔﹐殄滅祆祥。夔龍禦毒﹐燐騎驅鋒﹐參尾警前﹐赤甲揚旌。擲火萬里﹐流鈴八衝﹐敢有干試﹐拒遏上眞。素靈前戮﹐火兵後刑﹐陰蕩鬼魅﹐殺伐邪精。明晨定錄﹐考校無停﹐魔無干犯﹐鬼無進形。六天列曹﹐案察鬼營﹐不得容隱﹐風火驛呈。普告三元﹐萬神咸聽﹐九淵上佐﹐簡奏太淸。洞劫綿曠﹐太始龍康﹐眇眇億劫﹐混沌之中。離合陰陽﹐五性自生﹐化體空常﹐上窮三色。下極重淵﹐風轉九虛﹐金火乘天﹐天上天下。無幽無冥﹐無形無影﹐無極無窮﹐溟涬化炁。遼廓交纏﹐丹光啟圖﹐劫歷自然﹐元始安鎭。敷落五篇﹐赤書玉字﹐八威龍文﹐保制劫運。使天長存﹐梵炁彌羅﹐萬範開張﹐元綱流演。三十二天﹐輪轉無色﹐周回十方﹐旋斗歷箕。回度五常﹐三十五分﹐總炁上元﹐八景冥合。炁入玄玄﹐玄中太皇﹐上帝髙尊﹐泛景太霞。嘯詠洞章﹐金眞朗郁﹐流響云營﹐玉音攝炁。靈風聚煙﹐紫虛郁秀﹐輔翼萬仙﹐悉由陰陽。離合五行﹐化體顯充﹐妙炁生成﹐感變正道。開化至眞﹐眞中有神。長生大君﹐靑華大帝﹐皓靈尊神﹐太乙務猷﹐司命理明﹐桃康主命﹐合延帝尊﹐執符把籙﹐保命生根。上游九淸﹐出入黃房﹐玄丹之內﹐絳炁之中。下鎭六扉﹐洞穴蒼精﹐中理五炁﹐混合百神﹐十轉回靈﹐萬炁齊仙﹐仙道貴生﹐無量度人。上開八門﹐飛天法輪﹐罪福禁戒﹐宿命因緣。普受開度﹐死魂生身﹐身得受生﹐上聞諸天。諸天之上﹐各有生門﹐中有離合化體之章﹐眞王靈篇﹐辭參髙眞。

第一離合飛空之音

一炁旣辟﹐萬化通流。離合陰陽﹐大劫交周。九天八極﹐三十二關。一離一合﹐炁數推遷。明明元象﹐下應人身。森羅宮闕﹐統備百神。欲斷輪轉﹐順修五行。五行變化﹐是爲天元。爾能識之﹐舉形飛仙。靈府濁昧﹐爲道不成。豈知悟道﹐神炁同升。陰陽離合﹐萬物循萌。逍遙過三界﹐自然無死生。神飛步圓羅﹐雙闕朝髙眞。

第二眞人化體之章

控駕遊八冥﹐停景昆山阿。金闕禮虛皇﹐郁藹乘大霞。化體空無中﹐生成濯玄波。拘形欲未蠲﹐陰念無津涯。業念相追尋﹐漫漫沈愛河。一墮穢濁

境﹐苦道興悲歌。我今敷至教﹐正炁遏邪源。赤文度羣品﹐黃旗招大魔。永以享大福﹐億齡奚足多。嗟爾塵中子﹐背眞其如何。

第三五行陰陽歌曰

渺渺三天上﹐巍巍白玉京。元始禦明景﹐立此大化根。陰生結黃華﹐陽光敷赤輪。二炁相纏羅﹐太空流五行。七景忽騰變﹐萬匯從此生。五行互遷攺﹐誰測敗與成。神霄執玄紀﹐總校諸天人。左攝三界魔﹐右制六天兵。寶章召和炁﹐玉符集百靈。天丁秉瓊鉞﹐赤帝擲流金。收捕羣魔醜﹐境土皆澄淸。普天被眞蔭﹐億劫保無傾。

此三界之上﹐飛空之中﹐眞王歌音﹐音參洞章。誦之百徧﹐名度南宮。誦之千徧﹐眞王保迎。萬徧道備﹐飛升太空﹐過度三界﹐位登仙公。有聞靈音﹐眞王敬形﹐敕制地祇﹐侍衛送迎﹐拔出地戶﹐五苦八難﹐七祖升遷﹐永離鬼官﹐魂度朱陵﹐受煉更生。是謂無量﹐普度無窮。有祕上天文﹐諸天共所崇。泄慢墮地獄﹐禍及七祖翁。

道言﹕此二章並是諸天上帝﹐及至靈仙王隱祕之音﹐陰陽離合之奧﹐五行化體之機﹐啟造天地三界﹐剖析混沌之音﹐皆是大梵之言﹐非世上常辭。言無韻麗﹐曲無華宛﹐故謂玄奧﹐難可尋詳。上天所寶﹐祕於神霄玉淸王府東華經室﹐數歷壬辰﹐依玄科下傳。若有至人賫金寶質心﹐依舊格告盟眞王﹐然後而付焉。

道言﹕夫天地運度﹐亦有否終。日月五星﹐亦有虧盈。至聖神人﹐亦有休否。末學之夫﹐亦有疾傷。皆陰陽離合﹐化體變現之象。凡有此災﹐同炁皆當齊心修齋﹐六時行香﹐十徧轉經﹐福徳立降﹐消諸不祥。無量之文﹐普度無窮。

道言﹕夫末學道淺﹐或仙品未充﹐運應滅度﹐身經太陰﹐臨過之時﹐同學至人爲其行香﹐誦經十過﹐以度屍形如法﹐魂神徑上南宮﹐隨其學功﹐計日而得更生。輪轉不惑﹐便得神仙。

道言﹕夫天地運終﹐星宿錯度﹐日月失明﹐四時失度﹐陰陽不調﹐國畿水旱﹐疫毒流行﹐兆民死傷﹐師友命過﹐此爲陰陽五行離合化體之變﹐皆當修齋﹐行香誦經。夫齋戒誦經﹐功徳甚重。上消天災﹐保鎭帝王﹐下禳毒害﹐以度兆民。生死受賴﹐其福難勝﹐故曰無量﹐普度天人。

道言﹕凡有是經﹐能爲天地帝主兆民﹐行是功徳。有災之日﹐發心修齋燒香﹐誦經十過﹐皆諸天記名﹐萬神侍衛﹐右別至人﹐克得爲聖君金闕之臣。諸天記人功過﹐毫分無失。天中眞王﹐亦保舉爾身﹐得道者乃當洞明至言也。

諸天中大梵隱語無量音道君撰

元始陰陽離合五行化體書玉篇

東方八天

登岐伽當﹐漏采殊華。畢遙普竟﹐陽職奔涯。略栗延鎭﹐欹並密誇。昊嶺睦賫﹐煙迷備賒。耀戴紀落﹐匪淸晦陳。遘逮嬰緒﹐命列逾秦。酢推晏優﹐隸湖閱臻。惑習疲驛﹐延剛保垠。

南方八天

墩籍肆濡﹐騫連法眸。定微勤索﹐益名齒都。昕京墉傍﹐蔑神論壬。旣懇甫比﹐演質元存。亮澤育嶽﹐遮地密眞。禱胥愛節﹐聊安步伸。睹羅曷帝﹐妙赤祕輪。學但營茂﹐紀並寥寅。

西方八天

鈕鐸率堅﹐蘭康滋孫。敬鞠間熾﹐躍持求昆。琥驛傳牘﹐韓機郁文。驗考道聰﹐汧林啟昏。極侯備衷﹐那牢雌能。弼劉夷默﹐時圖印成。迮淵期盧﹐亶全幽岑。魯淡蹇望﹐胡遄救金。

北方二八天

信祖熙路﹐賓恭召經。絡斗俯胃﹐靑君奕賓。本應師鍔﹐元堂古陳。別則仇敏﹐移精竹葬。誥宗宜竦﹐閣徳宛循。亭徼保際﹐坤山野侖。猛敵象魔﹐孜猷窈靈。敕意天放﹐聊維幾云。

道言﹕此諸天中大梵隱語﹐無量之音﹐舊文字北斗元魁﹐南斗天箕﹐施行陰陽﹐運斡五行﹐鎭三界於混極﹐立玄機於太淸﹐離合得以交其道﹐水火得以榮其靈﹐統攝羣類﹐與眞合盟﹐浩劫不竭﹐謁帝玄庭。字皆廣長一丈。天眞皇人昔書其文﹐以爲正音。有知其音﹐能齋而誦之者﹐諸天皆遣飛天神王﹐下觀其身﹐書其功勤﹐上奏諸天﹐萬神朝禮﹐地祇侍門﹐大勛眞王﹐保舉神霄﹐道備克得﹐遊行三界﹐升入金門。此音無所不辟﹐無所不禳﹐無所不度﹐無所不成﹐天眞自然之音也。故誦之致飛天下觀﹐上帝遙唱﹐萬神朝禮﹐三界侍軒﹐羣祆束首﹐鬼精自亡﹐琳瑯振響﹐十方肅淸﹐河海靜默﹐山嶽吞煙﹐萬靈振伏﹐招集羣仙﹐天無氛穢﹐地無祆塵﹐冥慧洞淸﹐大量玄玄也。

靈寶無量度人上品妙經卷之十六竟

卷之十七

扶桑靑陽品

道言﹕昔於蒼靈天中﹐靑芽云歌大好生土﹐受元始度人扶桑靑陽無量上品。元始天尊當說是經﹐周回十過﹐以召十方﹐始當詣座﹐天眞大神﹐上聖髙尊﹐妙行眞人﹐扶桑大帝﹐靑華帝君﹐靑陽寶耀木皇﹐九炁上眞道君﹐天官從騎﹐眞仙眞人﹐無鞅數眾﹐乘空而來。寶云靑霄﹐合沓紫煙﹐瑯碧瓊輿﹐八眞飛輦﹐葆蓋流蔭﹐靈霞散空﹐七色蔚靄﹐洞煥髙空。九日九夜﹐諸天日月星宿﹐停虛倚輪﹐五緯舒光﹐天經順行﹐元綱鎭靜﹐三道淸平﹐流暉關紐﹐七辰煥明﹐一國地土山川林木﹐緬平一等﹐無復髙下﹐土潤琳瑯﹐無有異色。眾眞侍座﹐元始天尊玄坐空浮靑麟玉臺海光寶云之座。說經一徧﹐諸天大聖同時稱善﹐是時﹐一國男女﹐眾惡消除﹐默契眞道。說經二徧﹐流晶降體﹐完堅萬神。說經三徧﹐五臟生華﹐永無百疾。說經四徧﹐金光易骨﹐瓊華煉形。說經五徧﹐通體虛明﹐飛行遊宴。說經六徧﹐化周八極﹐普度十方。說經七徧﹐冥曹罷對﹐進補眞仙。說經八徧﹐元老五帝﹐敷落妙音﹐一切天人﹐皆識云芽。說經九徧﹐諸天諸地﹐化現嘉祥。說經十徧﹐朽骨更生﹐返形復命﹐是時﹐一國是男是女﹐莫不傾心﹐皆受護度﹐咸得長生。

道言﹕是時﹐

元始天尊說經一徧﹐東方無極無量品廣生大神﹐無鞅之眾﹐浮空而至。

說經二徧﹐南方無極無量品明耀大神﹐無鞅之眾﹐浮空而至。

說經三徧﹐西方無極無量品皓晶大神﹐無鞅之眾﹐浮空而至。

說經四徧﹐北方無極無量品玄變大神﹐無鞅之眾﹐浮空而至。

說經五徧﹐東北無極無量品靈暉大神﹐無鞅之眾﹐浮空而至。

說經六徧﹐東南無極無量品混合大神﹐無鞅之眾﹐浮空而至。

說經七徧﹐西南無極無量品鎭安大神﹐無鞅之眾﹐浮空而至。

說經八徧﹐西北無極無量品回風大神﹐無鞅之眾﹐浮空而至。

說經九徧﹐上方無極無量品純徳大神﹐無鞅之眾﹐浮空而至。

說經十徧﹐下方無極無量品輔化大神﹐無鞅之眾﹐浮空而至。

十徧周竟﹐十方無極天眞靑陽景耀大神﹐一時同至﹐一國男女﹐傾心歸仰。各以諸天寶花﹐龍香百果﹐恭敬供養﹐來者有如雲影飛霧﹐無鞅之眾﹐進國一半土皆偏陷﹐非可禁止。於是元始懸一寶珠﹐大若明星﹐在太空之中﹐去地九丈。元始登引﹐天眞大神﹐上聖髙尊﹐妙行眞人﹐十方無極靑陽大神﹐無鞅數眾﹐俱入寶珠之中﹐天人仰看﹐惟見勃勃從珠口中入。旣入珠口﹐不知所在。國人廓散﹐地還平正﹐無復欹陷。元始卽於寶珠之內﹐說經都竟﹐眾眞監度﹐以授於我﹐當此之時﹐喜慶難言。法事粗悉﹐諸天復位﹐倏欻之間﹐寂無遺響。是時﹐天人遇值經法﹐普得濟度﹐全其本年﹐無有中傷﹐傾土歸仰﹐咸奉髙眞。合景合妙﹐合炁合神﹐合元合本﹐合惠合靈﹐合化合變﹐合性合明。心符上聖﹐演範流行﹐靑陽降體﹐云芽發生。二暉灌煉﹐眞道克成﹐經始流布﹐一國仰教﹐咸罄至誠﹐衛生保質﹐皆得度世。

道言﹕元始天尊說經中所言﹐並是諸天上帝內名﹐隱韻之音﹐亦是眞王內諱﹐百靈之隱名也。宣演扶桑帝景之山﹐下接太溟靑陽之炁﹐纏結九霄﹐圓景眞光﹐三十萬里。引其景者爲仙卿﹐欽其華者爲至眞。九道絳煙﹐回度三靈﹐瓊瑤變質﹐敷羅玉英﹐非世之常辭。上聖已成眞人﹐通玄究微。能悉其章﹐誦之十過﹐扶桑煉神﹐陽華自成﹐寶明煥燭﹐大福來臻﹐上聖之道﹐奔挹五辰﹐妙炁合無﹐飛升玉京﹐百邪伏滅﹐大魔束形﹐回屍起死﹐白骨成人。至學之士﹐誦之十過﹐則靑腰奉書﹐太丹吐輝﹐含景浮光﹐天靈啟扉﹐東極降璽﹐萬炁齊歸﹐濟度羣品﹐遊行太微。所以爾者﹐扶桑爲昆侖玉誕之精﹐靑陽爲長生九榮之气﹐返年卻禍﹐賜爾元老大帝之道也。龍煙之神﹐屈伸震垣﹐肝葉敷玉﹐關戶紫煙。知此道者﹐飛升列仙﹐色更嬰童﹐變化神泉﹐永保生妙﹐合炁長延﹐通眞達靈﹐受慶綿綿。輕誦此章﹐身則受殃。供養尊禮﹐門戶興隆﹐世世昌熾﹐與善因緣﹐萬災不幹﹐神明護門。斯經尊妙﹐獨步玉京﹐度人無量﹐爲萬道之宗。巍巍大範﹐徳難可勝。

道言﹕凡誦是經十過﹐諸天齊到﹐靑元上皇﹐九華之精明耀﹐扶桑大帝綠瑤之闕﹐天葆少陽碧琳之宮。敕命鳳光玉女﹐持太玄開明靑眞之符﹐詔九幽寒庭泉府重陰之獄﹐召靑陽之神。卻死蒙生﹐太陽羣靈﹐隨光上升﹐九祖幽魂﹐受度飛升﹐格皆九年﹐受化更生﹐得爲貴人。而好學是經﹐功滿徳就﹐皆得神仙﹐飛升玉府﹐下宴方諸也。上學之士﹐修誦是經﹐靑陽入身﹐玉精內化﹐流注無英﹐威明執鉞﹐斬伐屍根﹐皆卽受度﹐飛升玉明。世人受誦﹐則洞戶琳瑯﹐朱火明璫﹐陽眞來應﹐丹化紫房﹐生道續命﹐萬蕾流芳﹐保煉玉飴﹐六府絳章﹐五斗被膺﹐坐鎭魁罡。此經微妙﹐普度無方﹐一切天人﹐莫不受慶。無量之福﹐生死蒙惠﹐上天所寶﹐不傳下世。至士賫金寶效心﹐盟天而傳。輕泄漏慢﹐殃及九祖﹐長役冥官。侍經始陽玉童﹐朱光玉女﹐各一十二人﹐營衛瓊文﹐保護受經者身。

道言﹕正月長齋﹐誦誅是經﹐扶桑垂條﹐靑陽布英﹐生炁變幽﹐冥考悉停﹐使上世亡魂﹐斷地逮役﹐度上南宮。七月長齋﹐誦詠是經﹐方諸降眞﹐靑華召靈﹐身得神仙﹐諸天書名﹐黃籙白簡﹐削死上生。十月長齋﹐誦詠是經﹐東霞保生﹐暘谷開成﹐八關啟蘊﹐九炁敷成﹐爲國王帝主﹐君臣父子﹐安鎭國祚﹐保天長存﹐世世不絕﹐常爲人君﹐安鎭其方﹐民樂太平。八節之日﹐誦詠是經﹐天山通景﹐玉極延齡﹐得爲下元眞人。本命之日﹐誦詠是經﹐太一下臨﹐靑帝監盟﹐外運玄炁﹐內育三嬰﹐魂神澄正﹐萬炁長存﹐不經苦惱﹐身有光明﹐三界侍衛﹐五帝司迎﹐萬神朝禮﹐名書上天﹐功滿徳就﹐飛升上淸。

道言﹕行道之日﹐皆當香湯沐浴﹐齋戒入室﹐東向﹐叩齒三十二通﹐上聞三十二天﹐心拜三十二過﹐閉目﹐靜思身坐九陽蒼云之中﹐內外蓊冥﹐有靑龍﹑白虎﹑朱雀﹑玄武﹑師子﹑白鶴﹐羅列左右﹐日月照明﹐洞煥室內﹐項生圓象﹐光映十方﹐如此分明。密咒曰﹕

無上玄元﹐太上道君。召出臣身中三五功曹﹐左右官使者﹐侍香玉童﹐傳言玉女﹐五帝直符﹐直日香官﹐各三十二人﹐關啟所言。今日吉慶﹐長齋淸堂﹐修行至經﹐無量度人。願所啟上徹徑禦無上三十二天元始上帝至尊幾前。

畢﹐引炁三十二過﹐東向誦經。

元始無量度人上品妙經

元始洞玄靈寶本章﹐扶桑靑陽﹐九華上品。化炁度人﹐元晶隱韻﹐正運自然﹐東極靑眞。玄關化神﹐九芒瑯碧﹐洞照陽門﹐太無上劫。化生八靈﹐靑宮肇立﹐扶桑億尋﹐虯龍交回。蛟璃委蟠﹐靑陽之精﹐升爲歲星﹐開明蒼景。是化天根﹐下爲靑華﹐方諸玉宮﹐上無復祖。與道同生﹐玉垣眞炁﹐析爲寶文﹐安鎭束方。玄變純仁﹐挹采華芒﹐結節洞明﹐隱芝自生。玉髓金筋﹐蒼符開廓﹐普殖神文。無文不敷﹐無文不通﹐無文不建﹐無文不崇﹐無文不化﹐無文不隆﹐是爲至妙﹐天中之宮﹐瓊寶玉羅﹐龍嶽剛峯。上極無上﹐圓耀髙穹﹐渺渺化城﹐安鎭太空。靑華離便﹐神變九龍﹐金闕黃房﹐森羅淨霐﹐神霄道炁﹐周徧天京。中有度人不死之神﹐中有方諸靑童道君﹐中有南極長生之君﹐中有東極靑華帝君﹐中有挹霞采光度世司馬大神﹐中有好生韓君丈人﹐中有南上司命司錄延壽益算度厄尊神。回骸起死﹐無量度人﹐今日校錄﹐諸天臨軒。

東方無極飛天靑符神王﹐長生大聖無量度人。

南方無極飛天靑炁神王﹐長生大聖無量度人。

西方無極飛天靑爓神王﹐長生大聖無量度人。

北方無極飛天靑精神王﹐長生大聖無量度人。

東北無極飛天靑虛神王﹐長生大聖無量度人。

東南無極飛天靑陽神王﹐長生大聖無量度人。

西南無極飛天靑運神王﹐長生大聖無量度人。

西北無極飛天靑帝神王﹐長生大聖無量度人。

上方無極飛天靑景神王﹐長生大聖無量度人。

下方無極飛天靑芽神王﹐長生大聖無量度人。

十方至眞飛天神王﹐長生度世無量大神﹐並乘飛光靑軺之車﹐蒼珠碧瑯之輦﹐綠蓋玄輪﹐參駕丹鳳﹐九首靑龍﹐建流霞之節﹐廣生靈旛﹐前按洞章齊奏﹐後唱玉謠同音﹐白鳳麒麟﹐嘯歌噰噰﹐靑靈啟塗。歲耀翼轅﹐億乘萬騎﹐浮空而來﹐傾光回駕﹐監眞度生。東極丞相﹐暘谷神宮﹐帝司玄一﹐九炁大神﹐導降靑精﹐光照八冥﹐碧霞散飛﹐三五順行。骨生金輝﹐回耀瓊英﹐靑皇受書﹐列位仙眞。校定羣品﹐區別眾靈﹐執籙把籍﹐齊到玄庭。隨所應度﹐嚴校淸都﹐普告十極﹐杳漠髙虛。洞淵化府﹐北閬靈居﹐闈風昆丘﹐瑤臺帝墟。下逮寒池﹐長夜幽扃﹐拔度祖考﹐削落惡根﹐不得拘畱﹐克獲超升。靑宮符命﹐飛度無停﹐神嶽郁羅﹐開衛形魂。大魔監察﹐度品朱陵﹐死魂煉炁﹐變朽成人。生身受度﹐劫劫長存﹐隨劫輪轉﹐與天齊年。永度三災八難﹐九橫五苦﹐超浚三界﹐逍遙九淸。九淸之天﹐天帝保安﹐無色之境梵行。

東方八天

修方正華天﹐帝天季宜庭。

靑芒順綱天﹐帝憫化神覺。

繹眞洞映天﹐帝善䢐越文。

隆緒景師天﹐帝遙符玉渦。

辧常起位天﹐帝關閒資仁。

歷濟桓輿天﹐帝護諱難。

木極粹生天﹐帝工機顯房。

廣風至化天﹐帝孟麟九中。

南方八天

慶炎崇古天﹐帝信師拜凡。

綠眞應羅天﹐帝賁寧禱玄。

宗理髙明天﹐帝玄攸敍嘉。

日旗招炁天﹐帝太一紫庭。

液華澤限天﹐帝云蒲綠英。

常經衛和天﹐帝耀靈洎元。

洞空蔚陽天﹐帝飛日路咸。

靑宮啟生天﹐帝士勝育居。

西方八天

定曦扶晨天﹐帝光空極眞。

曲桑漱瓊天﹐帝嬰定泰郊。

羣黎寂鎖天﹐帝炁摩幽寧。

玄墟正魔天﹐帝直鐶湛罘。

運歷開靈天﹐帝時維康假。

素契治律天﹐帝召可司非。

西淸玉賓天﹐帝茨畱江。

道元聖山天﹐帝臺堅庸。

北方八天

潛池演滋天﹐帝決隱少披。

虛闕對神天﹐帝渺秩祿宜。

寞羅帝陀天﹐帝呼畫頤光。

酆營總監天﹐帝述廬猶朋。

智廬降眞天﹐帝蘇杜善提。

號都佐理保福天﹐帝部尢允淝。

海靜云儀玉夷天﹐帝洞義明持。

壬領六司天﹐帝考按鬼神。

三十二天。三十二帝。諸天隱諱﹐諸天隱名。天中空洞﹐自然靈章﹐諸天隱韻。靑陽之音。靑陽之尊。靑陽之神﹐靑陽煙晶。靑陽之靈。九炁十華﹐變化上淸﹐無量之奧。深不可詳﹐敷落神眞﹐普度天人。今日欣慶受度﹐歷關緒天﹐木眞九皇﹐倚杖扶桑。妙靈攝炁﹐結爲靑陽﹐靑陽飛精﹐碧光髙升。大圓照空﹐億炁爲程。仁徳逮下。福資聖君。普覆區宇﹐變化生靈﹐仙眞神龍。克應至神。和煬慈恕﹐微妙彰明﹐上學感靈﹐仰味天精。神光下流﹐骨玉顏金﹐策登神霄﹐披服組紋。拔苦扶難﹐振佑生民。請滅三惡﹐斬絕地根。扶桑吐華﹐蟠條散英﹐瓊綠萬葉。蒼云千層。上生靈寶。紫光丹叢﹐九芒纏虛﹐煥爓東晨。遐想靑軿﹐龍仗繽紛﹐靑炁如弦﹐挹彩玄曛。洗髓煉神﹐奔騰玉津﹐飛度九戶﹐廓開八門﹐眞下監舉﹐列告元眞。東斗降陽﹐西斗耀明﹐北斗玄沆﹐南斗光淩﹐中斗益生﹐總括萬靈。靑華啟暉﹐皓芳開性。丹蕊扶衛﹐玄津保命。黃英中貫﹐普行教令﹐大帝碧羅﹐三界大定。蒼元上眞﹐綠炁東桑﹐丹元上眞﹐煉玉朱光。素元上眞。皓華流芳﹐玄元上眞﹐雙闕提綱。中元上眞﹐坐鎭明堂。五元至神﹐上景之眞﹐含芳拱露﹐交幹雙莚。飛龍髙舉﹐落鳳騫星﹐統部靈魔﹐萬神之宗。飛行三道﹐總統仙兵﹐魔幢鼓節﹐遊觀九淸。自號赫奕﹐諸天齊功﹐上天化民。嚴攝羅酆。眞王受命﹐普掃祆凶﹐伯華降晶﹐龍耀持鋒。太丹流云﹐威化無邊﹐神帥擲火﹐萬里飛煙。金鈴迸擊﹐玉戟八懸﹐敢有干試。拒遏髙仙。玄鉞前戮﹐神金後刑﹐屠割祆爽﹐激蕩無停。千千截首﹐萬萬翦形﹐魔無干犯。鬼無祆精。三官九司﹐明按鬼營﹐不得容隱﹐玉馬交呈。普告無方﹐萬匯咸聽。三界五帝﹐列言上淸。

元洞玉曆﹐東極扶桑。未開五劫﹐初判靑陽。陽華發生﹐三元紀綱﹐生爲神仙﹐道樞已張。震動知覺﹐龍漢延康。眇眇億劫﹐混沌之中。靑顯爲色﹐陽墮成淵。風爲木神﹐澤爲木元。風澤洞虛﹐金石凝天﹐天上天下﹐大化冥冥。陽光浩蕩﹐無極無名﹐洪蒙大道﹐遼廓無光。丹暉啟圖﹐運度自然﹐靑華安鎭﹐綠誥瓊篇。赤書玉字﹐九炁龍文﹐保制劫運﹐使天長存。梵炁彌羅﹐萬範開張﹐木眞流演﹐四羅諸天。輪轉綱維﹐回度無邊﹐旋角歷笑﹐粲斗車廂。傍俠天經。運化五帝。玉城九門﹐靑帝東鄕。三十五分﹐總炁上元﹐八景冥合﹐炁入玄玄。玄中太皇﹐玉極仙眞﹐乘景步虛﹐下照桑林。千眞共會帝庭﹐飲食靑陽﹐浩劫深淪﹐泛景縈霄﹐吟詠洞章。金眞朗秀。流響雲宮﹐靈音化景﹐混合回風。太虛郁微﹐輔翼玄空。靑陽入肝﹐碧樓玉山。中有少童﹐錦衣美冠﹐手執天鑰﹐吹噓百關。內通境界。感禦披蘭﹐白珠累累﹐霐流三田。鼓橐茹和﹐赫然成丹﹐千和萬合﹐自然成眞。眞爲靑陽﹐陽中有神﹐長生大君﹐曜元公子。浩晶尊神。方諸司命﹐暘谷合延﹐執符把籙﹐保命生根。上游九淸﹐出入琳房﹐八關之內﹐細微之中。下鎭人身。瓊樓絳宮﹐中理五炁﹐混合百神。十轉回靈﹐與炁俱仙﹐仙道貴生﹐蒼垣度人。上開九門﹐靑光大輪﹐司治天政﹐下劾鬼神﹐中主人民﹐罪福因緣。普受開度﹐死魂生身﹐身得受生﹐上聞諸天。諸天之上﹐各有生門﹐中有碧桑云葉自然靑陽空洞之謠﹐眞王靈篇﹐辭參髙眞。

第一碧海扶桑飛空之音

玉都翠京﹐下連碧淵。光霞億萬﹐靑陽九玄。寒波泛溢﹐蒼景扶桑。並生萬尋﹐神風化綱。葉映碧落﹐中祕龍章。歌空成韻﹐枝舞鸞翔。元精縈羅﹐綠英瑤璫。林密如雲﹐中有上眞。寶弁嵯峨﹐交龍羽裙。厥號太帝﹐扶桑之尊。無英伯華﹐龍胎九魂。主教至學﹐灌煉五形。千變萬化﹐八道揚旌。勒我上範﹐方諸紀名。

第二靑陽寶耀眞王之章

扶桑連理﹐並幹相倚。接雲龍升﹐逼波雷起。蟠根蜿蜓﹐接曲千里。靑宮大神﹐太一元尊。碧霞郁壘﹐玄相老人。三界仰徳﹐九土蒙恩。桑林之眞﹐炁名靑陽。升於神天﹐結秀紫房。寶耀赫奕﹐傾丹化鄕。下照億天﹐無極威光。生育列聖﹐飛度延康。仰引神霞﹐經天緯常。悟此得生道﹐識者通神靈。吟詠靑陽章﹐九天俯雲輪。

第三東極靑華帝君歌曰

寶山峙東南﹐上有眞王宮。盤根浚太虛﹐下眄九霄中。內列諸靈司﹐洞治億天宗。元嗣輔上帝﹐統禦興眞風。鑑觀圓羅下﹐驂駕飛天龍。十極秉元化﹐大魔爲考功。收制六天兵﹐使道永興隆。飛章請玉詔﹐玄符赦羅酆。大慈憫長夜﹐五苦使咸停。與我本同气﹐翛然宴赤明。變化無邊際﹐普度諸天民。胡爲樂須臾﹐貪欲勞其神。不學上眞道﹐歷歲空悲辛。我今爲此歌﹐淸音感玄人。

此三界之上﹐飛空之中﹐眞王歌音﹐音參洞章。誦之百褊﹐名度南宮。誦之千徧﹐眞王保迎。萬褊道備﹐飛升太空﹐過度三界﹐位登仙公。有聞靈音﹐眞王召神﹐敕制地祇﹐侍衛送迎﹐拔出地戶﹐五苦八難﹐七祖升遷﹐永離幽山﹐魂度朱陵﹐受煉更生。是謂無量﹐普度無窮。有祕上天文﹐諸天共所崇。泄慢墮地獄﹐禍及七祖翁。

道言﹕此二章並是諸天上帝﹐及至靈眞王隱祕之音﹐顯明扶桑之山﹐仙國宏遠。其山面方萬里﹐在碧海之東﹐去中國九十萬里﹐上通神霄五府﹐億萬里中﹐有太眞王扶桑大帝﹐方諸山靑童道君﹐東極靑華之別宮。山生巨桑﹐內黃而外紅﹐其華食之長生﹐其液狀如玉飴﹐服之壽千劫﹐煉之爲丹﹐餌爲髙眞。其根感玉京昆山之玉津﹐孕於桑中﹐下生玉璞﹐如世松根﹐而有狹苓﹐狹苓千年生威善。扶桑之下有玉璞﹐溫瑩殊美﹐並能制鳳凰立於其上。下方生玉﹐玉結未成﹐凝爲流液﹐服之變爲嬰童﹐壽等天地。扶桑之上﹐有靈雞鸞鳳九色之鳥﹐日旦升於若木﹐金烏飛於桑上﹐卽日出暘谷。其扶桑之頂﹐有炁名靑陽﹐上爲木星﹐光照三十萬里﹐徑一百里﹐十二年一周天﹐三百九十九日一見伏﹐凡八十三年七十六見﹐而七周天中﹐有星帝后妃夫人官屬﹐木皇爲之主。爾修其道﹐則玄丹太一吐納靑炁﹐太一天尊授兆靑符﹐無英公子飲兆靑精﹐龍煙丈人威盟眞人受兆東方眞文﹐禦靑陽以東升。音旨微妙﹐皆是大梵之言﹐非世上常辭。言無韻麗﹐曲無華宛﹐故謂玄奧﹐難可尋詳。上天所寶﹐祕於玄都髙上神霄玉淸玉府東藏經室。依科三萬七千年﹐應運下傳。若有至人賫金寶質心﹐依舊格告盟十天﹐然後而付焉。

道言﹕夫靑陽爲生福之力﹐本有形之類﹐無不賴之。至若天地運度否終﹐日月五星虧盈﹐至聖神人休否﹐末學之夫疾傷。凡有此災﹐同气皆當齊心修齋﹐六時行香﹐十徧轉經﹐福徳立降﹐消諸不祥。無量之文﹐普度無窮。

道言﹕夫末學道淺﹐或仙品未充﹐運應滅度﹐身經太陰﹐臨過之時﹐同學至人爲其行香﹐誦經十過﹐以度屍形如法﹐則東極靑華帝君賜通光之符﹐召靑陽之炁﹐於無英之宮﹐流太玄靑精生炁﹐入兆之肝府﹐死戶閉塞﹐木皇內遊﹐含明丈人爲兆啟紫蘭之室﹐開靑珠之檢﹐授兆隱文兆之精靈﹐按而誦之﹐魂神徑上南宮﹐隨其學功﹐計日而得更生。輪轉不惑﹐便得神仙。

道言﹕夫天地運終﹐星宿錯度﹐日月失明﹐四時失序﹐陰陽不調﹐國土災怪﹐水火厄難﹐疫毒流行﹐兆民死傷﹐師友命過﹐善士橫殃﹐皆當修齋﹐行香誦經。夫齋戒誦經﹐功徳甚重。上消天災﹐保鎭帝王﹐下禳毒害﹐以度兆民。生死受賴﹐其福難勝﹐故曰無量﹐普度天人。

道言﹕凡有是經﹐能爲天地帝主兆民﹐行是功徳。有災之日﹐發心修齋燒香﹐誦經十過﹐皆諸天記名﹐萬神侍衛﹐右別至人﹐克得爲聖君金闕之臣。

諸天記人功過﹐毫分無失。天中眞王﹐亦保舉爾身﹐得道者乃當洞明至言也。

諸天中大梵隱語無量音道君撰

元始靈書扶桑靑陽玉篇

東方八天

翟軒嵋羅﹐傾音謨光。歷紀�響﹐迎贖丘玄。濟淙欹累﹐固淵蔽芒。憫協華迹﹐曜度氏房。奇魚立嬪﹐制儀蒙剛。海鄒夜潭﹐舒毗琳瑯。扁幾合無﹐遘盈東祥。矧測雉兌﹐兟胡並唐。

南方八天

戰熾兜郢﹐陀騰炯瞻。戚孺臧殷﹐命魔設官。極臺勑吏﹐走驛告嚴。陽

居始都﹐究萌部端。猛聚定棘﹐鹿溫冥牢。景補皇位﹐靜部尢常。烈卑柄重﹐吉祺信諭。茂期諶於﹐昆熙夷光。

西方八天

瑟那志靈﹐褥達侯度。頂磋蔚京﹐陸省備助。庵乙布獰﹐求銖閱正。狼文薢嶇﹐途營撰兵。厭騰釋璘﹐葆疇尹倉。萬彥師倫﹐池府爵屍。犇竇印裏﹐述冥關蘭。幽河斗神﹐金名祝伸。

北方八天

扶曦霞梁﹐絕革忮彊。耀學素寂﹐抱帝澤門。符紫丁﹐夜捨追擬。托詫蘊朒﹐叵沙燕稱。縛爾泉弇﹐交奇浮綱。淨信同法﹐罔慈擊亢。瀆延龍裒﹐計羅卓傳。業兪鄭璠﹐石雷皓淸。

道言﹕此諸天中大梵隱語﹐無量之音。舊文刻書靑華帝君左闕玉臺之上﹐靑陽洞煥﹐木道其昌﹐仁澤純被﹐壽樂靈遐﹐施生於地﹐惠徳於天﹐中遊至虛﹐妙歸三元﹐福貴本始﹐道賞其玄﹐字皆廣長一丈。天眞皇人昔書其文﹐以爲正音。有知其音﹐能齋而誦之者﹐諸天皆遣飛天神王﹐下觀其身﹐書其功勤﹐上奏諸天﹐萬神朝禮﹐地祇侍門﹐大成眞王﹐保舉木眞﹐道備克得﹐遊行三界﹐升入金門。此音無所不辟﹐無所不禳﹐無所不度﹐無所不成﹐天眞自然之音也。故誦之致神王下觀﹐上帝遙唱﹐萬神朝禮﹐三界侍軒﹐羣祆束首﹐鬼精自亡。琳瑯振響﹐十方肅淸﹐河海靜默﹐山嶽吞煙﹐萬靈振伏﹐召集羣仙﹐天無氛穢﹐地無祆塵﹐冥慧洞淸﹐大量玄玄也。

靈寶無量度人上品妙經卷之十七竟

卷之十八

素景曜靈品

道言﹕昔於元洞天中﹐慶霞流音太空化土﹐受元始度人素景耀靈無量上品。元始天尊當說是經﹐周回十過﹐以召十方﹐始當詣座。天眞大神﹐上聖髙尊﹐妙行眞人﹐西華玉妃﹐四極眞王﹐黃素元君﹐飛天騎吏﹐仙官主宰﹐無鞅數眾﹐乘空而來﹐白雲綠霞﹐羽駕飆輿﹐華蓋浮晨﹐珠璧交光。五色郁勃﹐洞煥太空。九日九夜﹐諸天日宮月府﹐星闕長樓﹐元斗停機﹐三道平周﹐剛風鎭靜﹐昆嶽收云﹐地浮五瑞﹐天開八門﹐境土山川城廓林木﹐緬平一等﹐無復髙下﹐土皆變瓊瑤﹐無有異色。眾眞侍座﹐元始天尊玄坐空浮萬葉寶蓮之上。說經一徧﹐諸天大聖同時稱善﹐是時﹐一國男女﹐仰聽法音﹐神識開悟。說經二徧﹐靈府虛明。說經三徧﹐默契玄妙。說經四徧﹐眞炁灌身﹐萬疾皆愈。說經五徧﹐體合正道﹐眾惡消摧。說經六徧﹐三十二天﹐發見眞文。說經七徧﹐九天玉境﹐四極玄宮﹐三洞寶經﹐昭然徹見。說經八徧﹐員羅之下﹐太空之中﹐一切音聲﹐皆參大範。說經九徧﹐九色妙光﹐下燭幽夜﹐普赦北酆﹐受苦罪魂。說經十徧﹐十方萬類﹐遂性逍遙﹐是時﹐一國是男是女﹐莫不傾心。皆受護度﹐咸得長生。

道言﹕是時﹐

元始天尊說經一徧﹐東方無極無量品華林大神﹐無鞅之眾﹐浮空而至。

說經二徧﹐南方無極無量品赤文大神﹐無鞅之眾﹐浮空而至。

說經三徧﹐西方無極無量品帝符大神﹐無鞅之眾﹐浮空而至。

說經四徧﹐北方無極無量品元景大神﹐無鞅之眾﹐浮空而至。

說經五徧﹐東北無極無量品靑精大神﹐無鞅之眾﹐浮空而至。

說經六徧﹐東南無極無量品圓珠大神﹐無鞅之眾﹐浮空而至。

說經七徧﹐西南無極無量品廣霞大神﹐無鞅之眾﹐浮空而至。

說經八徧﹐西北無極無量品金華大神﹐無鞅之眾﹐浮空而至。

說經九徧﹐上方無極無量品紫霄大神﹐無鞅之眾﹐浮空而至。

說經十徧﹐下方無極無量品靈都大神﹐無鞅之眾﹐浮空而至。

十徧周竟﹐十方九極天眞大神﹐一時同至﹐一國男女﹐傾心歸仰﹐欣聞元始宣說素景耀靈之法﹐外生天地﹐結成混沌﹐內生萬物﹐變爲嶽瀆。皆由無形五行﹐眞金之性﹐虛明同力﹐不可破壞。至生人神﹐知見悲喜﹐率因素景不鑿之剛﹐耀靈明察之體﹐而以爲之。物有堅脆﹐其成爲一。人有聖凡﹐其知爲一。我等𨿽懷此金﹐未經冶煉。今遇元始以此法火﹐瑩此神金﹐鑄爲法器﹐成此道力﹐無量變化﹐作是說已﹐欣樂再拜﹐旋遠座側。來者有如細雨密霧﹐無鞅之眾﹐迮國一半土皆偏陷﹐非可禁止。於是元始懸一寶珠﹐大如黍米﹐在空玄之中﹐去地七丈。元始登引﹐天眞大神﹐上聖髙眞﹐妙行眞人﹐十方無極素景耀靈至眞大神﹐無鞅數眾﹐俱入寶珠之中。天人仰看﹐惟見勃勃從珠口中入。旣入珠口﹐不知所在。國人廓散﹐地還平正﹐無復欹陷。元始卽於寶珠之內﹐說經都竟﹐眾眞監度﹐以授於我﹐當此之時﹐喜慶難言。法事粗悉﹐諸天復位﹐倏欻之間﹐寂無遺響。是時﹐天人遇值經法﹐普得濟度﹐全其本年﹐無有中傷﹐傾土歸仰﹐咸知妙微。無執無滯﹐無想無結﹐無愛無憎﹐無苦無惱﹐無敗無虧。心行正道﹐言合天機﹐齊同慈愛﹐異骨成親。國土康安﹐永慶太平﹐經始出教﹐一國以道。預有至心﹐宗奉禮敬﹐皆得度世。

道言﹕元始天尊說經中所言﹐並是諸天上帝內名﹐隱韻之音﹐亦是眞王內諱﹐百靈之隱名也。開示道妙﹐無形五行﹐先天地生﹐同寓一炁﹐浩劫不分﹐內有神金﹐素景耀靈﹐外成諸天﹐內爲眞神﹐剛堅無壞﹐萬物仰成﹐爾能知之﹐可以長存﹐非世之常辭。上聖己成眞人﹐能悉其章。誦之十過﹐諸天遙唱﹐萬帝設禮﹐河海靜默﹐山嶽藏雲﹐金輪停景﹐玉璣不行﹐浩浩太空﹐飛度生門﹐柔爲至剛﹐虛爲至藏﹐大不可圍﹐廣不可量。金光素景﹐耀靈無方﹐堅凝流行﹐得道之疆﹐羣魔束形﹐鬼精滅爽﹐回屍起死﹐白骨成人。至學之士﹐誦之十過﹐則金門校仙﹐眞籙奉玄﹐五帝侍衛﹐三界稽首﹐魔精喪眼﹐鬼祆滅爽﹐濟度垂死﹐絕而得生。所以爾者﹐學士穢气未消﹐體未洞眞﹐神金未堅﹐遇火則鎔﹐素景未潔﹐耀靈昏蒙﹐召制十方﹐威未制天政﹐徳可伏禦地祇﹐束縛魔靈﹐但卻死而已﹐不能更生。輕誦此章﹐身則被殃。供養尊禮﹐門戶興隆﹐世世昌熾。與善因緣﹐萬災不幹﹐神明護門。斯經尊妙﹐獨步玉京﹐度人無量﹐爲萬道之宗。巍巍大範﹐徳難可勝。

道言﹕凡誦是經十過﹐素靈神金﹐不散至靈﹐耀魄長存﹐陰關自開﹐諸天齊到﹐億曾萬祖﹐幽魂若爽﹐皆卽受度﹐上升朱宮﹐格皆九年﹐受化更生﹐得爲貴人。而好學至經﹐功滿徳就﹐皆得神仙﹐飛升金闕﹐遊宴玉京也。上學之士﹐修誦是經﹐素靈合性﹐空體至神﹐金身得道﹐棲泊上淸﹐皆得受度﹐飛升南宮。世人受誦﹐眞一守身﹐金徳不朽﹐業火不焚﹐則延壽長年﹐後皆得作尸解之道﹐魂神暫滅﹐不經地獄﹐卽得返形﹐遊行太空。此經微妙﹐普度無窮﹐一切天人﹐莫不受慶。無量之福﹐生死蒙惠﹐上天所寶﹐不傳下世。至士賫金寶效心﹐盟天而傳﹐輕泄漏慢﹐殃及九祖﹐長役冥官。侍經五帝﹐玉童玉女﹐各二十四人﹐營衛神文﹐保護受經者身。

道言﹕正月長齋﹐誦詠是經﹐木表金胎﹐五藏生春﹐枯朽老敗﹐得新長生﹐爲上世亡魂﹐斷地逮役﹐度上南宮。七月長齋﹐誦詠是經﹐耀景金津﹐神威內冥﹐百關堅彊﹐淵池浚靈﹐身得神仙﹐諸天書名﹐黃籙白簡﹐削死上生。十月長齋﹐誦詠是經﹐水得其金﹐結爲聖胎﹐天地一塵﹐至妙至玄。爾能行之﹐變化飛仙。爲國王帝主﹐君臣﹣父子﹐安鎭國祚﹐保天長存﹐世世不絕﹐長爲人君﹐安鎭其方﹐民稱太平。八節之日﹐誦詠是經﹐水火土木﹐並蝕於金﹐永固其神﹐得爲九宮眞人。本命之日﹐誦詠是經﹐太一下臨﹐素景耀靈﹐呼子三魂﹐左三右七﹐役使無停﹐魂神澄正﹐萬炁長存﹐不經苦惱﹐身有光明﹐三界侍衛﹐五帝司迎﹐萬神朝禮﹐名書土天﹐功滿徳就﹐飛升上淸。

道言﹕行道之日﹐皆當香湯沐浴﹐齋戒入室﹐東向﹐叩齒三十二通﹐上聞三十二天﹐心拜三十二過﹐閉目﹐靜思身坐靑黃白三色雲炁之中﹐內外蓊冥﹐有靑龍﹑白虎﹑朱雀﹑玄武﹑獅子﹑白鶴﹐羅列左右﹐素景耀靈之炁﹐晃如皎月﹐輝耀頂上﹐日月照明﹐洞煥室內﹐項生圓象﹐光映十方﹐如此分明。密咒曰﹕

無上玄元﹐太上道君。召出臣身中三五功曹﹐左右官使者﹐侍香玉童﹐傳言玉女﹐五帝直符﹐直日香官﹐各三十二人﹐關啟所言。今日吉慶﹐長齋淸堂﹐修行至經﹐無量度人﹐願所啟上徹﹐徑禦無上三十二天元始上帝至尊幾前。

畢﹐引炁三十二過﹐東向誦經。

無始無量度人上品妙經

元始洞玄靈寶本章﹐素景耀靈上品妙首﹐開天度人﹐虛皇隱韻﹐混合自然﹐大洞元金﹐空玄至眞。堅剛明決﹐神化彌綸﹐不壞無染﹐變境髙淸﹐包含太虛﹐內生九元﹐無形眞妙﹐道性靈玄。元皇布炁﹐肇立諸天﹐剛風內鼓﹐素耀外旋。至陽凝質﹐梵炁流泉﹐結爲大器﹐二象乃分。開明素景﹐是爲靈根﹐上無復祖﹐惟道爲身。耀華流結﹐普植神靈﹐無上玉篇﹐安鎭丹城。無文不光﹐無文不明﹐無文不立﹐無文不成﹐無文不度﹐無文不生。是爲大梵天中之天﹐郁羅肅峯﹐金闕瓊山﹐上極玄上﹐大赤淸源。眇眇浩劫﹐若亡若存﹐三輝帝室﹐大有黃庭﹐瑤刃朱宮﹐天眞玉房﹐太素化炁﹐伺徧十方。中有素景輝靈之眞﹐中有南極九玄之君﹐中有度世皇老大神﹐中有太霄成妙眞人﹐中有紫庭眞帝元素道君﹐中有南昌定命司變主錄運化保鎭尊神。回骸起死﹐無量度人﹐今日校錄﹐諸天臨軒。

東方無極華林神王﹐長生大聖無量度人。

南方無極赤文神王﹐長生大聖無量度人。

西方無極帝符神王﹐長生大聖無量度人。

北方無極元景神王﹐長生大聖無量度人。

東北無極靑精神王﹐長生大聖無量度人。

東南無極圓珠神王﹐長生大聖無量度人。

西南無極廣霞神王﹐長生大聖無量度人。

西北無極金華神王﹐長生大聖無量度人。

上方無極紫霄神王﹐長生大聖無量度人。

下方無極靈都神王﹐長生大聖無量度人。

十方素景耀靈神王﹐長生度世無量大神﹐並乘層雲金霄﹐八景之輦﹐玉輿羽軿﹐素蓋飛輪﹐驂駕九光神虎﹐玄甲蒼龍﹐建流金之節﹐招靈大旛﹐前列太玄寶仗﹐後從三天化兵﹐白鳳麒麟﹐嘯歌噰噰﹐七耀啟塗﹐三眞翼轅﹐億乘萬騎﹐浮空而來﹐傾光回駕﹐召靈度生。西昆上空﹐瑤闕髙仙﹐九微太妙﹐黃景元君﹐執符把籙﹐齊到帝前。原兆生胎﹐稟道以來﹐業識念想﹐纏思億冤﹐汨亂素境﹐耀靈翳昏﹐神光正性﹐曠劫冥頑﹐元始洞火﹐冶煉純堅﹐金華變體﹐當爲眞人。粗辱毀敗﹐逐愛散分﹐隨所應度﹐嚴校神靈。普告洞淵﹐無極名山﹐泉沙之嶽﹐北闕寒庭﹐神州五鎭﹐十二溪源﹐三河四瀆﹐溟海成池﹐疾除罪簿﹐落滅惡根﹐不得畱滯﹐怠縱魔羣。元始開化﹐隨運升遷﹐六天陰官﹐拔度沈魂﹐制玄監舉﹐煉度朱陵﹐太淸降炁﹐仙變成眞﹐生身受度﹐劫劫長存﹐隨劫輪轉﹐與天齊年。永度三塗﹐五苦八難﹐超浚三界﹐逍遙上淸。上淸之天﹐天帝妙玄﹐無色之境梵行。

東方八天

玉岐英實天﹐帝伯戊景勛。

秀峯翠華天﹐帝眇珍業池。

寶林耀光天﹐帝芳霄宛驛。

眞元靈韞天﹐帝冥成妙沂。

玄符顯靈天﹐帝肇啟元皇。

集瑞慶皇天﹐帝方稽生。

瑤瑰映虛仙穴天﹐帝澤嶽匠靈。

汶波碧洞神宮天﹐帝道光仙。

南方八天

陽臺化景煉眞天﹐帝寶宣紀延。

南明洞陽天﹐帝劾章測神。

司炎治明天﹐帝護生極言。

檢眞定歷天﹐帝執機主民。

降炁大光天﹐帝嚴威四衝。

沖和總領天﹐帝化令正行。

溟元赤景天﹐帝奉皇玉尊。

變化定籍天﹐帝鑑英皓定。

西方八天

主福定生天﹐帝巽都景陽。

素景耀靈天﹐帝綿觀典常。

閬圃瑤琳天﹐帝露溥順華。

西臺玉匣天﹐帝寶當元畸。

靈玉治方天﹐帝訊先求爽。

剛山頂龍天﹐帝奮光紫神。

七絕神虎天﹐帝力關威京。

梵炁金乘天﹐帝嚴幾靜山。

北方八天

玄老海藏天﹐帝宅神嶽羅。

龍光萬虛天﹐帝耀金爓剛。

云營周華天﹐帝微玄部淸。

忠嶽洞波碧琳天﹐帝絕崿珠。

瓊宮無極天﹐帝昭髙璇徊。

蒼目化山天﹐帝拔方起雲。

京臺海穴天﹐帝耀上慈眞。

五神泛洋召靈天﹐帝宛令西波。

三十二天﹐三十二帝﹐諸天隱諱﹐諸天隱名。天中空洞﹐自然靈章﹐諸天隱韻﹐天中之音。天中之尊﹐天中之神﹐大化眞魔﹐合變之靈。九復於一﹐十還於九﹐九合十遷﹐素景生輝。金無結滯﹐與神同並﹐神無變壞﹐煉之卽鮮。耀光爲澤﹐共名火宮﹐神金鼓冶﹐合會太淸。無量之奧﹐杳不可詳﹐敷落三華﹐普煉神人。今日欣逢化度﹐歷試諸天﹐請降至妙﹐大慶因緣﹐飛步五辰﹐名列髙玄﹐眞王監察﹐拘制元關。東斗授神﹐西斗化形﹐北斗注籍﹐南斗開生﹐中斗黃華﹐合景耀靈﹐三眞之炁﹐發爲金英。靑帝執規﹐白帝禦兵﹐赤帝守衛﹐黑帝結凝﹐黃帝演化﹐萬道乃成。蒼華天王﹐攝炁舉仙。丹霄天王﹐上炎流煙。素景天王﹐開天召山。玄耀天王通導百川。混極天王﹐坐鎭昆山。五天眞王﹐萬神之宗。飛行六合﹐遊宴天宮﹐總炁耀靈﹐敷散太空。自號赫奕﹐諸天齊功﹐上天煉眞﹐同會朋堂。神王震威﹐掃蕩不祥﹐靑霞布天﹐電火施張。丹靈扇飆﹐收滅遊光﹐域中大帥﹐擲劍剛風。騰耀萬里﹐流鈴八衝﹐敢有干試﹐拒抗三官。玄鉞前戮﹐神金後刑﹐屠割祆魅﹐風火無停。千千斬戮﹐萬萬誅形﹐邪無侵犯﹐保護生民。六天九宮﹐明檢鬼營﹐不得怠縱﹐金馬交呈。普告羅酆﹐無間溟泠﹐三界大魔﹐飛章玉京。

元洞玉冊﹐五炁混淪﹐金炁爲骨﹐木炁爲筋﹐水炁爲血﹐火炁爲神﹐土炁爲意﹔物乃化形。虛皇妙道﹐三象告成﹐玄元建立﹐羅列神靈。明以燭物﹐烈以辧眞﹐動則成禮﹐靜則晦溫。神光變化﹐大復依金﹐金體無變﹐運斡飛輪。員華震耀﹐風扇於明﹐乃成大象﹐皇極髙淸。元微大素﹐金現長庚﹐紫融灌虛﹐白章洞旻。流結五炁﹐生育七玄﹐大洞消魔﹐玉惠靈篇。共敷至化﹐天晶妙光﹐九龍大劫﹐數極延康。眇眇億劫﹐混化堅剛﹐五炁爲色﹐五精爲淵。風水相包﹐泰極無邊﹐黃臺杳邈﹐朱闕沈冥。無形無影﹐無極無窮﹐鴻蒙太朴﹐遼廓開生。芒華流彩﹐運度自然﹐虛皇保劫﹐元素玉章。丹景結璘﹐大布靑房﹑赤耀至靈﹐演炁十方。旋斗歷箕﹐回度五常﹐三垣化闕﹐明列元綱。八景赤文﹐攝炁髙玄﹐玄中太眞﹐上帝飛仙。素景金霞﹐嘯詠洞虛﹐耀靈綠羅﹐交響云輿。玉音泛霄﹐黃華執符﹐紫淸郁嶽﹐轉翼元居。金爲神液﹐流貫蒼圖﹐千和萬合﹐自然成眞。眞中至神﹐南昌上靈﹐通班元老﹐安寶帝尊。玄一九輔﹐司命眞君﹐簡閱生章﹐變化飛根。上游淸單﹐出入華源﹐八冥之內﹐細微之中。下極重泉﹐九壘淵宮﹐中治生民﹐萬物混同。十轉回靈﹐與炁俱仙﹐仙道貴生﹐無量度人。上開八門﹐耀景天輸﹐罪業禁戒﹐考校因緣。普受開度﹐死魂生身﹐身得受生﹐上聞諸天。諸天之上﹐各有生門。中有升遷顯耀之章﹐黃素靈篇﹐辭參髙眞。

第一素景顯妙飛空之音

太虛生至眞﹐太空成有形。運轉無津涯﹐普育諸神靈。玄淸化圓羅﹐混黃沈杳冥。錯謬散爲物﹐沖和構人倫。朗朗諸天境﹐持握生道根。蕩蕩大化

基﹐八冥歸玉京。元始顯眞妙﹐素景融神金。旣悟重玄旨﹐合體通靈明。七祖升天堂﹐南昌朝帝尊。五苦永解脫﹐天魔詠謠音。齊樂眞王化﹐羣類皆長生。

第二耀靈常照眞王之章

龍漢立劫仞﹐丹光建元圖。大聖玄一帝﹐敷落飛天書。髙仙受天命﹐正道祕淸都。洞章下玉京﹐靈光煥八隅。元尊示神變﹐億天藏蕊珠。故以常明金﹐冶煉貪愛徒。神金眞化炁﹐灌注度凡軀。明明無濁污﹐玄精當不枯。耀靈玉景源﹐常照成空無。巍巍大慈尊﹐宣演開生符。妙微上淸旨﹐眞悟合玄虛。煉炁登種民﹐玉篇從此敷。

第三成道變化之歌

百魔樂沈溺﹐飛仙惟好生。神炁常堅完﹐三界無死生。旣悟上淸道﹐與化相順成。宴景常陽宮﹐東井浥天津。逍遙度剛風﹐三垣朝帝尊。茫茫大輪下﹐俯世何營營。一瞬爲虛空﹐浩劫焉有程。攜手誦大範﹐素景永淸澄。運轉法輪綱﹐變化通神靈。東桑觀濯羅﹐西昆眄長庚。使爾見眞教﹐靈府長虛明。刻名玉眞檢﹐削落酆泉名。振衣浚太霄﹐稽首虛皇庭。

此三界之上﹐飛空之中﹐飛仙歌音﹐音參洞章。誦之百徧﹐名度南宮。誦之千徧﹐眞王保迎。萬徧道備﹐飛升太空﹐過度三界﹐位登仙公﹐有聞靈音﹐魔王敬形﹐敕制地祇﹐侍衛送迎﹐拔出地戶﹐五苦八難﹐七祖升遷﹐永離冥關﹐魂度朱陵﹐受煉更生。是謂無量﹐普度無窮。有祕上天文﹐諸天共所崇。泄慢墮地獄﹐禍及七祖翁。

道言﹕此二章並是諸天上帝﹐及至靈眞王隱祕之音﹐發明至眞妙本生元大神﹐𨿽因元始洞陽九煉赤炁玄空眞火﹐以爲明識覺了能知之體。殊不知堅固不壞﹐經劫不變﹐今古常存﹐湛然定觀。全依無上淸爭不動至大至剛眞金爲質﹐能生能動。木風爲助﹐金風相耀﹐遂成炎景﹐洞然而明﹐名曰純一妙靈之炁﹐爲道之玄奧﹐成立混沌﹐生育三才﹐無不由此。兆若體之﹐瑩我靈根﹐以自神力﹐徧無窮界﹐仙靈鬼神﹐人龍萬物﹐自我陶鎔﹐十方諸天﹐不從外得﹐皆是大梵之言﹐非世上常辭。言無韻麗﹐曲無華宛﹐故謂玄奧﹐難可尋詳。上天所寶﹐祕於玄都神霄玉淸玉府東寶經室。依科三萬七千年﹐應運下傳。若有至人賫金寶質心﹐依舊格告盟道君﹐然後而付焉。

道言﹕夫天地運度否終﹐日月五星虧盈﹐至聖神人休否﹐末學之夫疾傷﹐此皆神炁內虧﹐素金不靈﹐故耀空有待﹐則制殃衰。凡有此災﹐同炁皆當齊心修齋﹐六時行香﹐十徧轉經﹐福徳立降﹐消諸不祥。無量之文﹐普度無窮。

道言﹕夫末學道淺﹐或仙品未充﹐運應滅度﹐身經太陰﹐臨過之時﹐同學至人爲其行香﹐誦經十過﹐以度屍形如法﹐素景還復﹐耀靈更明﹐魂神徑上南宮﹐隨其學功﹐計日而得更生。輪轉不滅﹐便得神仙。

道言﹕夫天地運終﹐星宿錯度﹐日月失昏﹐四時失度﹐陰陽不調﹐國土生災﹐水火風劫﹐疾毒流行﹐兆民死傷﹐師友命過﹐同學終亡﹐皆當修齋﹐行香謂經。夫齋戒誦經﹐功徳甚重。上消天災﹐保鎭帝王。下禳毒害﹐以度兆民。生死受賴﹐其福難勝﹐故曰無量﹐普度天人。

道言﹕凡有是經﹐能爲天地帝主兆民﹐行是功徳。有災之日﹐發心修齋燒香﹐誦經十過﹐皆諸天記名﹐萬神侍衛﹐右別至人﹐克得爲聖君金關之臣。諸天記人功過﹐毫分無失。天中眞王﹐亦保舉爾身﹐得道者乃當洞明至言也。

諸天中大梵隱語無量音道君撰

元始素景耀靈玉篇

東方八天

奎都出陌﹐化揚入參。霞虛激璘﹐延沂涔。萬竦柘宿﹐淇華幾欽。轉蘭彩望﹐晨精典尋。昭盈靈肆﹐縊卜奚登。擎莊荷露﹐龍蛟捐沈。靜佐亟道﹐劉彬緒忱。秷稂蕩卑﹐裏適逾金。

南方八天

蓬整絕力﹐赫難志外。寅珞尢趣﹐延需利瑾。琢華透方﹐儀奔汾郡。哲疆仙稀﹐珍異寔進。燎灘蕩虞﹐色離弼應。杳坤陳歆﹐祕野桓定。角聻敕戮﹐陽山致信。風演孔雄﹐歷帝充仞。

西方八天

素景奠生﹐糾都佳萌。健納甲竺﹐誓攻本神。迮東獻威﹐相妃蘄尊。敬罷欽役﹐奴軍總云。吉堂洄侶﹐至戈鼎熒。萬鑑獨持﹐化師九成。便良日辟﹐斗往岡生。浪恥達隨﹐珪山啟兵。

北方八天

闠程鋏遼﹐景生系郎。玄進紫玉﹐投遠趣光。董眞樞靈﹐星侔箕羌。遁履太幽﹐北昆杳房。庇夜軍利﹐氏瑟齊邦。度潛倚霞﹐命旗灑藏。桑碧螭首﹐洞玄辭皇。律躋魔醜﹐臺止賓祥。

道言﹕此諸天中大梵隱語﹐無量之音。舊文刻書玉臺西眞素景之堂﹐以開三辰之光。太一典經﹐紫靈醮香﹐元帝命神﹐萬靈聿章﹐目見口言﹐神金流剛﹐舉天承地﹐使兆慧良。總持冥機﹐恍惚存亡﹐鬼入神出﹐變化無方。帝之寶書﹐豈世所聞﹐字皆廣長一丈。天眞皇人昔書其文﹐以爲正音。有知其音﹐能齋而誦之者﹐諸天皆遣素景神王﹐下觀其身﹐書其功勤﹐上奏諸天﹐萬神朝禮﹐地祇侍門﹐大勛魔王﹐保舉上眞﹐道備克得﹐遊行三界﹐升入金門﹐此音無所不辟﹐無所不禳﹐無所不度﹐無所不成﹐天眞自然之音也。故誦之致素景下觀﹐上帝遙唱﹐萬神朝禮﹐三界侍軒﹐羣祆束首﹐鬼精自亡﹐琳瑯振響﹐十方肅淸﹐河海靜默﹐山嶽吞煙﹐萬靈振伏﹐招集羣仙。天無氛穢﹐地無祆塵﹐冥慧洞淸﹐大量玄玄也。

靈寶無量度人上品妙經卷之十八竟

卷之十九

十方聖境品

道言﹕昔於靈華天中﹐景耀回風大圓化土﹐受元始度人十方聖境無量上品。元始天尊當說是經﹐周回十過﹐以召十方﹐始當詣座。天眞大神﹐上聖

髙尊﹐妙行眞人﹐十方聖境化土世界仙君仙王﹐無鞅數眾﹐乘空而來﹐玄雲飛霞﹐鳳輿朱輪﹐葆蓋交蔭﹐瑯碧騰輝﹐洞徹八冥﹐晃耀太空。九日九夜﹐諸天日月﹐宮府星垣﹐帝闕寶觀﹐朱樓神嶽﹐瓊山璇臺﹐劫仞下及蒼丹之界﹐玄素之鄕﹐淸都九淵﹐六周十極﹐光明照朗﹐通達無礙﹐一國地土山川林木﹐緬平一等﹐無復髙下﹐土皆作黃玉。中天正炁﹐交灌坤丘﹐神化平夷﹐無有異色。眾眞環侍﹐元始天尊安坐太虛九芒赤文火玉之座。說經一徧﹐諸天大聖同時稱善﹐是時﹐一國男女﹐仰聽玄音﹐悉悟妙道。說經二徧﹐目睹神化﹐洞徹萬綠。說經三徧﹐合會正炁﹐皆能闡法。說經四徧﹐億劫積滯﹐隨念消融。說經五徧﹐金眞散結﹐百關流通。說經六徧﹐地生寶華﹐天敷玉文。說經七徧﹐悠悠羣類﹐克保完堅。說經八徧﹐鬼官罷對﹐幽魂上升。說經九徧﹐虛皇妙光﹐照映十方﹐無量元宮﹐分形應化。一切天人﹐隨方敬仰。說經十徧﹐玉符下降﹐安鎭神山﹐度世升平﹐永無劫運﹐是時﹐一國是男是女﹐莫不傾心﹐皆受開濟﹐咸得長生。

道言﹕是時﹐

元始天尊說經一徧﹐東方無極無量品仁旺大神﹐無鞅之眾﹐浮空而至。

說經二徧﹐南方無極無量品合明大神﹐無鞅之眾﹐浮空而至。

說經三徧﹐西方無極無量品皓元大神﹐無鞅之眾﹐浮空而至。

說經四徧﹐北方無極無量品玄光大神﹐無鞅之眾﹐浮空而至。

說經五徧﹐東北無極無量品保安大神﹐無鞅之眾﹐浮空而至。

說經六徧﹐東南無極無量品流運大神﹐無鞅之眾﹐浮空而至。

說經七徧﹐西南無極無量品鎭紀大神﹐無鞅之眾﹐浮空而至。

說經八徧﹐西北無極無量品持綱大神﹐無鞅之眾﹐浮空而至。

說經九徧﹐上方無極無量品生方大神﹐無鞅之眾﹐浮空而至。

說經十徧﹐下方元極無量品延康大神﹐無鞅之眾﹐浮空而至。

十徧周竟﹐十方天眞聖境大神﹐一時同至﹐一國男女﹐傾心歸向﹐來者有如輕塵重霧﹐億乘萬騎﹐玄云四會﹐天澤密周﹐素煙層杳﹐非可禁止。於是元始手出妙光﹐化一圓象﹐結成寶云﹐瑩若明月﹐在空玄之中﹐去地百丈。元始登引﹐天眞大神﹐上聖髙尊﹐妙行眞人﹐十方無極天眞大神﹐無鞅數眾﹐俱入寶輪之中。天人仰看﹐惟見導從﹐自輪影中入﹐旣入輪影﹐不知所在﹐國人廓散﹐地常淸潤﹐無復更變。元始卽於寶輪之內﹐說經都竟﹐眾眞監度﹐以授於我﹐當此之時﹐欣慶難言。法事周悉﹐眾靈復位﹐俄爾之間﹐杳無遺音。是時﹐天民遇此大範﹐普獲惠濟﹐全其天年﹐無有夭傷﹐合境歸仰﹐咸悟道緣。不懈不退﹐不敗不遷﹐不苟不諂﹐不私不偏﹐不佞不黨﹐不過不愆。言宗至理﹐命保長延﹐齊同慈智﹐心契髙玄。國境丰寧﹐帝祚綿綿﹐法始流布﹐一國以道﹐預有至心﹐不奉敬衛﹐皆得度世。

道言﹕元始天尊說經中所言﹐並是三天化炁謠歌大範之音﹐亦是十方聖境眞仙之隱名也﹐非世之常辭。上元開運﹐眞人通微悟玄。能悉其章﹐誦之十過﹐九天稱慶﹐羣靈列言﹐三官執籍﹐簡奏玉京﹐日月騰輝﹐星綱順行﹐大魔伏謁﹐眾祆束形﹐濟生度死﹐朽骸成人﹐太極飛仙。誦之十過﹐則十方境界﹐無極靈鄕﹐下逮神洲洞泉海嶽﹐有生安泰﹐各遂逍遙。所以爾者﹐上聖髙眞挺自然之秀﹐育質碧霄﹐生而知道﹐故感格玉淸﹐無所不度。飛仙中眞﹐積學修煉而契於玄﹐𨿽證位同聖﹐非上元之比﹐但濟世境而已﹐不能制天政也。輕誦此章﹐身則被殃。宗敬保祕﹐立著元功﹐世世昌熾﹐善根興隆﹐眾邪不幹﹐天神護門。斯經玄奧﹐萬境所尊﹐度人無極﹐爲生道之宗﹐皇皇正範﹐難可勝量。

道言﹕凡誦是經十過﹐洞章玄音﹐上達玉淸﹐感格虛皇。降三天正眞九陽積妙太玄之炁﹐下開八門﹐灌注流入羅酆幽音﹐泉曲冥關﹐度爾億曾萬祖﹐受苦魂爽﹐克得化煉﹐上升朱陵﹐皆應眞期﹐靈符攝生﹐得爲至人﹐而好學上經﹐果備功圓﹐皆得飛仙﹐超升玉闕﹐遊眄九霄也。鴻學之士﹐修誦是經﹐皆卽受度﹐髙宴南宮。世人受誦﹐則壽極三元﹐後皆得證太陰煉形之道﹐藏質九淵﹐寄身後土﹐魂不蕩空﹐魄不沈滯﹐歷劫周運﹐卽獲更生﹐一切天人﹐悉護受度。無量景福﹐幽顯蒙惠﹐上玄所禁﹐不傳於世。至士特重寶效心﹐盟誓而傳。輕泄玉章﹐殃連七祖﹐長役土官。侍經聖境玉童玉女﹐各四十八人﹐營衛神文﹐保護受經者身。

道言﹕正月長齋﹐誦詠是經﹐眞光下濟﹐溥釋幽陰爲上世亡魂﹐斷滅罪結﹐升度朱宮。七月長齋﹐誦詠是經﹐正眞生炁﹐流灌心田﹐金籙往名﹐身得髙仙。十月長齋﹐誦詠是經﹐聖境內通﹐法耀外明﹐爲國王帝主﹐保延世境﹐安鎭萬邦﹐欣樂升平﹐大福無疆﹐三辰寧順﹐天壽永昌。八節之日﹐誦詠是經﹐得爲流珠﹐絳闕保生眞人。本命之日﹐誦詠是經﹐十方大聖﹐化境髙尊﹐乘雲駕龍﹐來詣監盟﹐書名元斗﹐列奏玄冥﹐百神集會﹐功著九天﹐大魔保舉﹐形飛列仙。

道言﹕行道之日﹐皆當香湯沐浴﹐齋戒入室﹐東向﹐叩齒三十二通﹐上聞三十二天﹐心拜三十二過﹐閉目﹐靜思身坐碧絳紫三色雲炁之中﹐內外蓊冥﹐有靑龍﹑白虎﹑朱雀﹑玄武﹑師子﹑白鶴﹐羅列左右﹐十方聖境﹐一時同見﹐日月照明﹐洞煥室內﹐項生圓象﹐光映十方﹐如此分明。密咒曰﹕無上玄元﹑太上道君。召出臣身中三五功曹﹐左右官使者﹐侍香玉童﹐傳言玉女﹐五帝直符﹐直日香官﹐各三十二人﹐關啟所言。今日吉慶﹐長齋淸堂﹐修行至經﹐無量度人﹐願所啟上徹﹐徑禦無上三十二天元始上帝至尊幾前。

畢﹐引炁三十二過﹐東向誦經。

元始無量度人上品妙經

元始洞玄靈寶本章﹐十方聖境﹐上品神霄。神化度人﹐赤符隱韻﹐騰耀自然﹐混漠洞冥。虛無玉眞﹐肇開元範﹐大合神靈﹐虛皇一炁。植立諸天﹐斯構十方﹐五劫推遷﹐七變神洲。十轉天關﹐玄妙聖境﹐仙眞帝臣﹐開明三道。散化五形﹐萬象齊立﹐虛極靈根﹐上周復景。獨運爲身﹐華晶至應﹐大朴靈文﹐九霄衝感。風激飛煙﹐迅綱木輪﹐交瓊深淵﹐皓皇廣布。元運包纏﹐是爲造化﹐十極將分﹐郁嶽瓊臺。蕭仞遐京﹐上窮圓象﹐琳闕飛靑﹐眇眇帝炁。巍巍劫城﹐三靈玉筵﹐太上玄庭﹐金閣華房﹐森列流精﹐廣霞育炁﹐周變千靈。中有十天校錄之神﹐中有方諸上道之君﹐中有洪聖妙元之眞﹐中有合境開導丈人﹐中有東華南極﹐西靈北郁﹐四維上下﹐列聖髙眞﹐共敷大範﹐開化天人。執天正憲﹐無量度人﹐今日集會﹐攝召臨軒。

東方聖境賢善世界正化神王﹐長生大聖無量度人。

南方聖境明離世界眞慧神王﹐長生大聖無量度人。

西方聖境皓洞世界招仙神王﹐長生大聖無量度人。

北方聖境淸淨世界多吉神王﹐長生大聖無量度人。

東北聖境妙華世界威徳神王﹐長生大聖無量度人。

東南聖境九眞世界福滿神王﹐長生大聖無量度人。

西南聖境流光世界金華神王﹐長生大聖無量度人。

西北聖境玉宸世界神智神王﹐長生大聖無量度人。

上方聖境紫虛世界道樞神王﹐長生大聖無量度人。

下方聖境慈護世界救厄神王﹐長生大聖無量度人。

十方無極通變神王﹐飛空度世開化大神﹐並乘絳雲﹐綠輿碧輦﹐羽蓋瑤輪﹐驂駕玄鳳白虎斑龍﹐建元暉玉節﹐七耀靈旛﹐前列十天大帥﹐後從黃闕化兵﹐猛馬蒼麟﹐騰擲辟邪﹐天官啟塗﹐玄眞翼轅﹐億乘萬騎﹐浮空而來﹐傾光回駕﹐聖境度生。太微玉輔﹐元素上靈﹐神章鴻化﹐大洞髙尊﹐統天執法﹐齊會帝前﹐隨方立應﹐簡示諸天﹐普告八極寒夜﹐靈關洞神﹐左府北水﹐九淵太上。羅酆六洞﹐三宮曲池﹐龍廏大劫﹐河源威光﹐九仞長役﹐風庭火山﹐冰鏡億零。女靑大君符命﹐時刻飛升﹐斷絕惡趣﹐消滅罪根﹐陽輝下濟﹐原赦幽魂﹐朱官受煉﹐仙變成人﹐生身合炁﹐隨運長存﹐因緣輪轉﹐與天同年。永度陽九百六﹐風刀水火之難﹐超淩三界﹐逍遙九淸。九淸之天﹐天帝鑑冥﹐無色之境梵行。

東方八天

靈蘭云室天﹐帝記行宛盈。

開眞成化天﹐帝閻濟莊。

祕景凝神天﹐帝逸塗獨云。

玉陽聖境天﹐帝赤序畢升。

海國飛鄕天﹐帝穆衍蘺。

嶽靜虛音天﹐帝感時慶昭。

智常極仁天﹐帝述俱辭名。

神島遊車天﹐帝益憑子柯。

南方八天

炎正司治天﹐帝諒宮承方。

百丰就和天﹐帝迪宗中宜。

朱陵典禁天﹐帝衝仙九純。

降都昭靈天﹐帝兵禳仲和。

字庭校精素魔天﹐帝暉道淸。

剛璣度光天﹐帝響邦署枚。

都神耀羅天﹐帝達玄宥窺。

威明廣兵天﹐帝成都祈陽。

西方八天

束臺羽武天﹐帝河稽魯傳。

韓官篤辜天﹐帝明維子康。

龜巖西臺天﹐帝冒興黎嚴。

直申迅靈天﹐帝悉托思。

幽墟潛校天﹐帝伯耀光。

挈瀆垂神天﹐帝逐防廓明。

波關龍濟天﹐帝和衝孚。

參首慶生天﹐帝勑利住賓。

北方八天

洞陰夜城天﹐帝定平若澄。

孤光王峯天﹐帝寂蒙變兟。

黑嵔雷司天﹐帝澤披戢光。

正居錫玄天﹐帝悲盧祈昌。

太一張遙天﹐帝尢全子營。

素炁徊堂天﹐帝慜都交華。

龍威捨湟天﹐帝逐閒辟晞。

至澤洪靈天﹐帝杜祥示恭。

三十二天﹐三十二帝﹐諸天隱諱﹐諸天隱名﹐天中空洞﹐自然靈章﹐諸天隱韻﹐天中之音﹐天中之尊﹐天中之神﹐天中大魔﹐天中之靈。九開十辟﹐混合上淸﹐玄關大典﹐幽妙難量﹐造天立極﹐敷落十方。今日欣慶會遇﹐考試諸天﹐已滅世累﹐斬絕惡根﹐飛度五難﹐乘景髙奔﹐眞王監察﹐無制玄門。東斗注生﹐西斗司伐﹐北斗執契﹐南斗定格﹐中斗帝室﹐宣流聖澤。靑帝布機﹐白帝持算﹐赤帝禦炁﹐黑帝交貫﹐黃帝中居﹐大化分判。靑天眞王﹐寶慶合離。赤天眞王﹐玄眞糾非。白天眞王﹐太素運時。黑天眞王﹐夭化霄暉。黃天眞王﹐靈炁所歸。五天眞王﹐萬境之尊。飛行三界﹐總領威兵。持幢仗節﹐遊行太淸﹐位號顯著﹐與天同生。上玄化民﹐嚴制幽扃﹐紫微受詔﹐掃殄祆祥。天蓬執印﹐神虎恢張﹐流火前馳﹐朱鳳後翔。六天大醜﹐收付魁罡﹐敢有干犯﹐拒抗天眞。神兵左戮﹐巨殺右刑﹐屠割除滅﹐風火無停。千千截首﹐萬萬誅形﹐魔無侵試﹐鬼無逆淩。三官北酆﹐明察鬼營﹐敢容怠縱﹐飛章奏呈。普告十方﹐無量神靈﹐八冥諸帝﹐列言紫宸。

混元無名﹐非濁非淸﹐分爲兩半﹐素玄肇平。積微爲仞﹐大化生方﹐劫號旣定﹐冥變龍康。眇眇祖源﹐混合文昌﹐上無景色﹐下無化淵。風行太虛﹐空洞無邊﹐自然聖境﹐至道之玄。碧霄降地﹐金水成天﹐天上天下﹐大捨沈冥。無輝無影﹐無象無形﹐溟涬元炁﹐雙耀交並。赤明玉虛﹐運周自然﹐天一流化﹐金簡玉篇。赤陽至精﹐八垣玄文﹐保制昆丘﹐永劫長存。梵炁彌羅﹐萬法施張﹐元綱交貫﹐九地九天。輪轉空無﹐生成億千﹐旋繞蕭山﹐回度飛躔。三十九帝﹐總攝上元﹐十方聖境﹐統治丹玄。玄中太眞﹐上景髙皇﹐泛炁玉霞﹐吟嘯洞淸。金延秀賴﹐流盼云營﹐天音朗韻﹐靈光散煙。太蕭郁羅﹐明化金編﹐千和萬合﹐自然成眞。眞中有神﹐長生大君﹐靑華左踞﹐玉妃右蹲。太一司命﹐桃康合淳﹐執符把籍﹐保度靈根。上游紫淸﹐出入玄丹﹐三方之內﹐六極之中。下鎭人身﹐明堂絳宮﹐分治五神﹐合會百骸。十運回風﹐萬炁俱仙﹐飛神召靈﹐變化無邊。仙道貴生﹐無量度人﹐十方玄極﹐開通八門。飛行三界﹐受書玉宸﹐罪福禁戒﹐宿命因緣。咸受濟度﹐天正生身﹐身得受生﹐上聞諸天。諸天之上﹐各有生門﹐中有天元合變之章﹐太上靈篇﹐辭參髙眞。

第一十方聖境飛空之音

玄光赤運﹐大梵無名。飛境飄飄﹐化闕九門。玉城盤回﹐碧落敷明。旋臺萬劫﹐音華耀文。中有大聖﹐龍衣虎裳。首建紫宸﹐腰帶金璫。持握四境﹐化土中方。爾能長齋﹐煉度文昌﹐蕩穢紫戶﹐納眞絳房。二神擲火﹐元一揚光。見我眞形﹐出役低昂。粲粲存工﹐灼灼在傍。乘神以遊﹐綠室朱窗。我道杳密﹐心合靈鄕。

第二十方聖境之章

一炁所變﹐萬境澄淸。玄嶽郁嵯﹐仙都玉京。長林茂秀﹐大有玉庭。朱衣龍章﹐開化生根。聖緣天運﹐正道開揚。炁貫飛煙﹐結花無常。穹樓千尺﹐巨闕明堂。龍遊虎馳﹐朱旆云綱。隱如太空﹐顯如宿張。發現應所行﹐卽明善惡方。玉眞跨班龍﹐神風得髙翔。

第三十方聖境歌曰

龍漢大劫﹐萬品玄虛。元始開天﹐先造空無。大洞上元﹐淸微禹余。靈文九訓﹐玄眞七舒。蕩蕩八垣﹐髙升四隅。赤明啟運﹐列聖禦圖。五山嵯峨﹐敷落赤書。蕩蕩天闕﹐巍巍帝居。靈光下濟﹐息役三塗。頒赦河源﹐眞風廣敷。式歌此音﹐與聖同符。

此三界之上﹐飛空之中﹐眞王歌音﹐音參洞章。誦之百徧﹐名度南宮。誦之千徧﹐眞王保迎。萬徧道備﹐飛升太空﹐過度三界﹐位登仙公。有聞靈音﹐魔王敬形﹐劫制地祇﹐侍衛送迎。拔出地戶﹐五苦八難﹐七祖升遷﹐永離幽關﹐魂度朱陵﹐受煉更生。是謂無量﹐普度無窮。有祕上天文﹐諸天共所崇。泄慢墮地獄﹐禍及七祖翁。

道言﹕此二章並是諸天上帝﹐及至靈眞王隱祕之音。深啟至玄﹐發明洪化﹐使彼天民咸入聖境﹐皆是大梵之言﹐非世常辭。言無韻麗﹐曲無華宛﹐故謂玄奧﹐難可尋詳。上天所寶﹐祕於髙上神霄玉淸玉府。大君行教﹐應炁流傳﹐若有至人賫金寶質心﹐依舊格告盟十天﹐然後而付焉。

道言﹕夫天地運度否終﹐日月五星虧盈﹐至聖神人休否﹐末學之夫疾傷。凡有此災﹐同炁皆當齊心修齋﹐六時行香﹐十徧轉經﹐福徳立降﹐消諸不祥。無量之文﹐並度無窮。

道言﹕夫末學道淺﹐或仙品未充﹐運應滅度﹐身經太陰﹐臨過之時﹐同學至人爲其行香﹐誦經十過﹐以度屍形如法。則生身所行善功﹐所營陰徳﹐當滅度時﹐十方聖境皆現﹐元始天尊安座說法﹐或援手接引﹐嬸蓋來迎﹐魂神徑上南宮﹐隨其學功﹐計日得更生。輪轉不惑﹐便得神仙。

道言﹕夫天地運終﹐星宿錯度﹐日月失光﹐四時失序﹐陰陽不調﹐國境生災﹐疫毒流行﹐兆民死傷﹐師友命過﹐淨友災殃﹐皆當修齋﹐行香誦經。夫齋戒誦經﹐功徳甚重﹐上消天災﹐保鎭帝王﹐下禳毒害﹐以度兆民。生死受頭﹐其福難勝。故曰無量﹐普度天人。

道言﹕凡有是經﹐能爲天地帝主兆民﹐行是功徳。有災之日﹐發心修齋燒香﹐誦經十過﹐皆諸天記名﹐萬神侍衛﹐右別至人﹐克得爲聖君金闕之臣。諸天記人功過﹐毫分無失。天中眞王﹐亦保舉爾身﹐得道者乃當洞明至言也。

諸天中大梵隱語無量音道君撰

元始靈書十方聖境祕篇

東方八天

羣陀湮索﹐召鑑淵沛。靈馬逾綱﹐期韜式晦。遼闌彌瓊﹐列都夷悌。蒙巖睠羅﹐逸還周器。烏陽演赤﹐皓凶乾銳。報美丙山﹐璐章蕕粹。祝多時延﹐綠眞英仙。湛那睹泊﹐至良微瞻。

南方八天

竇夏昆略﹐鯨池紫澶。跛玖但思﹐蕭南岐顚。寶節䢐徠﹐密盟書玄。樂藻梯莫﹐直幾進綿。注泰乙趨﹐離咸資權。藍傍依序﹐歷髙次宣。靈僅霄華﹐臺他閱城。璣黨扶驅﹐洞籟潯溟。

西方八天

庫岍甡勻﹐丘慈始傷。庚井龍羅﹐柏房停香。酌嶰畱激﹐屏麻辭眞。云業定相﹐敝多淪神。徹虛瑯璖﹐燕都景凝。感族揚鄙﹐智傳齊謨。混覺測靈﹐維決粗根。亮苕已衧﹐部墟塗垠。

北方八天

侯汪迹元﹐披景奪靈。衣篤變契﹐郭多民逵。煉泓寒穴﹐招仙賁輪。蕩交逸區﹐爭光蒲形。早炁冶東﹐司萌決同。智騫環耀﹐規璘冀衝。洞育邈裏﹐嬴魁謁丰。萬仙合絕﹐空靈寔功。

道言﹕此諸天中十方聖境大梵隱語﹐無量之音。舊文題十方洞臺天闕玉都之上﹐神化十方﹐靈隨應出﹐空合道微﹐悟解之者﹐神鄕聖境﹐無不普現。字皆廣長一丈。天眞皇人昔書其文﹐以爲正音。有知其音﹐能齋而誦之者﹐諸天皆遣十方聖境化土神王﹐下觀其身﹐書其功勤﹐上奏諸天﹐萬神朝禮﹐地祇侍門﹐大功眞王﹐保舉上眞﹐道備克得﹐遊行三界﹐升入金門。此音無所不辟﹐無所不禳﹐無所不度﹐無所不成﹐天眞自然之音也。故誦之致十方飛天下觀﹐上帝遙唱﹐萬神朝禮﹐三界侍軒﹐羣祆束首﹐鬼精自亡﹐琳瑯震響﹐十方肅淸﹐河海靜默﹐山嶽吞煙﹐萬靈振伏﹐招集羣仙﹐天無氛穢﹐地無祆塵﹐冥慧洞淸﹐大量玄玄也。

靈寶無量度人上品妙經卷之十九竟

卷之二十

碧落空歌品

道言﹕昔於始靑天中﹐碧落空歌大浮黎土﹐受元始度人空洞靈章自然之音。碧落纏虛﹐天霞流曼﹐神風鼓激﹐萬音合響。浮沈淸濁﹐抑揚宛轉﹐錯而成歌﹐其聲洞徹﹐交唱諸天。當於是時﹐﹐天地萬物﹐無聲之類﹐一時能言﹐敷道立教。啟玄建宗﹐一切生類﹐通理明法。元始天尊當說是經﹐周回十過﹐以召十方碧落世界。飛霞結縷﹐妙於寶綱﹐一切天人﹐龍輿鳳葆﹐倏忽往來。若經幽竇﹐空碧炫煥﹐略無限礙﹐光輝流他影。照一透萬﹐中生神風﹐徐速得度﹐歌吟應節。虛琴法音﹐徧無有量﹐珠樓寶闕﹐咸出靈韻。贊道贊法贊仙﹐勸諸天人﹐興祟善功﹐深悟上道。天眞大神﹐上聖髙尊﹐妙行眞人﹐碧落至眞﹐自然空歌﹐金童玉女﹐無鞅數眾﹐乘空而來。紺虛凝湛﹐寒碧洞淸﹐玉馬飆輪﹐寶傘敷蔭﹐天音妙梵﹐隱密互作﹐九光纏回﹐五明泛耀。七日七夜﹐諸天內眞﹐各升亶樓﹐齊擊天鼓﹐龍虎號嘯﹐星機東搖﹐二十四天﹐寶宮殿中﹐混然碧色﹐嶽聳波澄﹐七辰瑩澤﹐云容風寂﹐灝景舒明﹐一國。地土山川林木﹐緬平一等﹐無復髙下。天海涵環﹐土玉蔥情﹐漻然洞歌﹐無有異色。眾眞侍座﹐元始天尊玄坐空浮九翠玉臺神龍萬珠之座。說經一徧﹐碧空洞歌﹐羣響唱善﹐是時﹐一國男女﹐聽牖解關﹐無幽不聞。說經二徧﹐華童散輝﹐照鑑無極。說經三徧﹐碧落成音﹐神風緩奏﹐言詞淸越。說經四徧﹐大智該廣﹐法身普同。說經五徧﹐聞歌悟法﹐還元復命。說經六徧﹐視身與境﹐潔如寶珠﹐隨方現色﹐道空不遷。說經七徧﹐悟此空歌﹐元非起滅﹐霞張風至﹐音調自生﹐入道登眞﹐理從斯得。說經八徧﹐遊宮浮闕﹐泳蕩碧虛﹐內音淸歌﹐流轉隱顯。說經九徧﹐空洞生華﹐湧成千界﹐天人男女﹐出入黃房﹐沈碧還虛﹐呈露道體。說經十徧﹐霞布十方﹐歌成九奏﹐上極大明﹐下開幽夜﹐天人大慶﹐靈寶示祥﹐是時﹐一國是男是女﹐莫不手結天維﹐足躡雲綱﹐飛形上淸﹐皆受護度﹐咸得長生。

道言﹕是時﹐

元始天尊說經一徧﹐東方碧落空歌至眞大神﹐無鞅之眾﹐浮空而至。

說經二徧﹐南方碧落空歌至眞大神﹐無鞅之眾﹐浮空而至。

說經三徧﹐西方碧落空歌至眞大神﹐無鞅之眾﹐浮空而至。

說經四徧﹐北方碧落空歌至眞大神﹐無鞅之眾﹐浮空而至。

說經五徧﹐東北碧落空歌至眞大神﹐無鞅之眾﹐浮空而至。

說經六徧﹐東南碧落空歌至眞大神﹐無鞅之眾﹐浮空而至。

說經七徧﹐西南碧落空歌至眞大神﹐無鞅之眾﹐浮空而至。

說經八徧﹐西北碧落空歌至眞大神﹐無鞅之眾﹐浮空而至。

說經九徧﹐上方碧落空歌至眞大神﹐無鞅之眾﹐浮空而至。

說經十徧﹐下方碧落空歌至眞大神﹐無鞅之眾﹐浮空而至。十徧周竟﹐十方無極。碧落空歌﹐至眞大神﹐一時同至﹐一國男女﹐聞悟法音﹐傾心歸仰﹐來者有如無量風雲之聲﹐繁音大音﹐無等之聲﹐未睹形儀﹐先聞如是音。景若歌謠﹐笑語贊嘆﹐悲啼環佩﹐履屧無邊﹐眾音闠闠而來﹐徧滿國界﹐非可禁止。於是元始手挽碧落長縷之霞﹐盤屈寶掌﹐圓如碧珠﹐光明透徹十方世界﹐碧落空歌﹐無外之事﹐若近眉睫﹐俯窺傍矚﹐如淨璢璃。先示法筵﹐次示大眾﹐瞻仰未久﹐忽然之間﹐擲於空中﹐去地九劫﹐大如飛星。元始登引﹐天眞大神﹐上聖髙尊﹐妙行直人﹐十方無極﹐碧落空歌﹐至眞大神﹐無鞅數眾﹐俱入飛星妙光之中﹐一切天人﹐無不登入。神光晃粲﹐外者見內﹐內者見外﹐上者若附﹐下者若仰﹐表裹洞鑑﹐不知所由﹐內外咸觀﹐湛然同體﹐切處一光﹐空歌自鳴﹐碧霞郁密﹐神風鏘鏘﹐十方玉城﹐融麗齊等﹐無鞅天人﹐不知所在。元始卽於妙寶光聚之中﹐說此碧落空歌﹐是出世道﹐是長生法﹐是大化源﹐是玄妙宗。十方眾生﹐具此聖心﹐眼耳口鼻﹐悉能了知。一切道境﹐而未有不從碧落之中﹐空生洞歌﹐至道法音﹐徧一切生類﹐音言應答﹐由是道生。論法都竟﹐眾眞監度﹐以授於我﹐當此之時﹐喜慶難言。法事粗悉﹐諸天復位﹐倏欻之間﹐寂無遺響。是時﹐天人值遇經法﹐普得開悟﹐究識本眞。知此碧霞﹐本元始精﹐天地旣開﹐霞精散遠。經緯演布﹐絡如弦縷﹐風動其間﹐五音共作。不從天造﹐不從緣生﹐故知道玄﹐自然出音。聞此靈音﹐開辧心目﹐乃有分別﹐得悟道眞。無聲之中﹐得聞遐唱﹐道無終窮﹐傾心歸仰﹐鹹行大心。無作無欲﹐無意無念﹐無想無愛﹐無執無得﹐無虛無實﹐無減無生。言無矯妄﹐語無惡聲﹐齊同慈愛﹐異骨成親﹐國安民丰﹐欣樂太平﹐經始出教﹐一國以道﹐鹹露至心﹐吟詠欽禮﹐皆得度世。

道言﹕元始天尊說經中所言﹐並是碧落空歌﹐天霞四飛﹐神風潛唱﹐擊搏生音。內演諸天上帝內名﹐隱韻之音﹐亦是十方神王空歌內諱﹐百靈之隱名也﹐非世之常辭。上聖已成眞人﹐通玄究微。能悉其章﹐誦之十過﹐空洞成歌。神聲遠振﹐萬帝稽首﹐千眞竦聞﹐海平兵偃﹐天谷藏煙﹐三辰駐輪﹐權衡停運﹐八威鼓气﹐羣魔喪眼﹐綠骨增秀﹐靈骸返生。至學之士﹐誦之十過﹐則三元奉駕﹐五帝同軿﹐封山召云﹐攝禦鬼營﹐濟病度厄﹐絕命更生。所以爾者﹐學士身洞直極﹐炁合靑玄﹐碧落之文﹐刻記心骨。可以召制三界﹐政預天司﹐敕戒地官﹐速送魔醜﹐壽無盡年﹐還形度生。輕誦此章﹐七世傳殃。頂護存禮﹐道業興隆﹐世世昌熾﹐與善因緣﹐萬試莫幹﹐靈人降房﹐斯經髙妙﹐獨步玉京﹐度人無量﹐明碧落之音﹐皇皇道宗﹐妙莫與勝。

道言﹕凡誦是經十過﹐諸天齊到﹐億曾萬祖﹐幽魂苦爽﹐皆卽受度﹐上升東華靑宮。空歌召魂﹐魂知其音﹐還來附身﹐魂煉炁眞﹐返生爲人﹐能餐碧霞之玄芒﹐濯神風以散襟。而好學至經﹐功滿徳就﹐皆得神仙﹐飛升玉闕﹐遊宴碧空也。上學之士﹐修誦是經﹐皆卽受度﹐飛升靑宮。世人受誦﹐則延壽長生﹐後皆得作尸解之道﹐魂神暫滅﹐耳聞空歌﹐心不迷妄去﹐如解衣神安炁定﹐復爲聖民﹐不經地獄。用晦而明﹐心與道俱﹐普度天人﹐莫不受慶。無量之福﹐生死蒙惠﹐上天所寶﹐不傳下世。至士賫金寶效心﹐盟天而傳。輕泄漏慢﹐殃及九祖。長役鬼官。侍經碧落空歌靑帝﹐玉童玉女﹐各二十四人。營衛神文﹐保擭受經者身。

道言﹕正月長齋﹐誦詠是經﹐以開碧霞始生之炁﹐爲上世亡魂﹐斷寒池長夜之役﹐生其魂神﹐度上靑宮。七月長齋。誦詠是經﹐降碧落之靈音﹐澤金眞之剛炁。使三田潔素﹐身得神仙﹐碧落成文﹐記書仙名﹐靑玉玄簡﹐削死上生。十月長齋﹐誦詠是經﹐碧霞結篆﹐空洞成文﹐玄匠之音﹐奉慶帝宸﹐靑簡執符﹐東極授經﹐君臣父子﹐享徳萬年﹐四海太平﹐世世不絕﹐爲天下君﹐安鎭十方﹐劫劫長存。八節之日﹐誦詠是經﹐八風洋音﹐碧落垂文﹐服燕靑芽。得爲上眞。本命之日﹐誦詠是經﹐魂眞魄靈﹐骨有玉英﹐身得長生。與道相宜﹐不罹世患。胎景光明﹐三老錫命﹐五帝攝京﹐神司朝禮﹐上天書名﹐功滿徳就﹐飛升上淸。

道言﹕行道之日﹐皆當香湯沐浴﹐齊戒入室﹐東向﹐叩齒二十四通﹐上聞二十四天。心拜二十四過﹐閉目。靜思身坐靑黃白三色雲炁之中。良久﹐變爲碧霞﹐內外蓊冥﹐有靑龍﹑白虎﹑朱雀﹑玄武﹑師子﹑白鶴﹐羅列左右﹐日月照明﹐洞煥室內。項生圓象﹐光映十方。如此分明。密咒曰﹕

無上玄元﹐太上道君。召出臣身中三五功曹﹐左右官使者﹐侍香玉童。傳言玉女﹐五帝直符﹐直日香官﹐各二十四人﹐關啟所言。今日吉慶。長齋淸堂。修行至經﹐無量度人。願所啟上徹。徑禦無上二十四天元始上帝至尊幾前。

畢﹐引炁二十四過。東向誦經。

元始無量度人上品妙經

元始洞玄﹐靈寶本章﹐碧落空歌﹐九變度人。神音隱韻﹐離合自然。混洞太無。無無其無﹐無爲浩空﹐空與道俱﹐空極而明。明爲陽精﹐陽精爲火﹐火爲元始﹐洞陽赤炁。赤炁之中﹐化生黃暈﹐黃暈爲土﹐是爲火子。火土之炁﹐九煉而堅﹐堅者金性﹐金伏爲鉛。鉛化爲水。水成木居﹐曰靑黃白﹐號玄元始。三炁植根﹐火力煉之﹐九萬餘歲﹐其色凝碧﹐碧光熠耀。其晶霏霏﹐乍騰乍躍﹐乍伏乍飛。或出或沒﹐或步或馳。陰火爲風﹐陽光爲火。風火合徳﹐碧晶混離﹐若云若霞。如東如西。神風鼓之﹐碧霞析支﹐支勢曲折﹐或正或欹。圓者如環。銳者如珪﹐屈伸匪常﹐凡不可窺。碧空落落﹐光含四維﹐霞張八極﹐變化神奇。天老上帝﹐按筆以施﹐模爲天章﹐洞音深微﹐雲霞之書﹐三元八威﹐六十四領﹐象各有宜。龍升其天﹐鳳翥帝軒。麟臥寶衢﹐龜行澤邊。三九五七﹐星帶相連﹐奎房畢紫﹐鎭禦十天。碧霞從橫。布峙機延﹐落猶絡也。縻之無巓。中空含虛﹐風吟其間。神音自然﹐隱顯回騫。洞歌玉文。靈寶祕篇。內明上眞。超登之言。一聞空歌﹐腦宮發煙﹐紫气盈室﹐六丁來前。無歌不光﹐無歌不明﹐無歌不立﹐無歌不成﹐無歌不度﹐無歌不生﹐是爲大梵﹐碧落空歌﹐上淸神音。脫離死生﹐天中之天﹐郁羅蕭臺﹐玉山上京。上極無上﹐大羅玉淸﹐眇眇劫仞﹐若亡若存。皆有碧落﹐自然空歌﹐歌詠至眞﹐洞解天靈。天地萬神﹐因歌得名﹐碧空神音﹐呼之卽聞。是生神靈﹐及諸上眞﹐祕諱所重﹐因歌得明。碧落之中﹐恍惚杳冥﹐中有玉眞。口吐氤氳。碧霞梵炁﹐周回十方﹐中有度人不死之神。東極宮中﹐靑華之君﹐中有空歌神音自然之神﹐中有好生靑皇九靈太妙生徳之神。碧空眞老﹐天化丈人﹐中有上淸碧霞空極玉謠至眞洞文﹐天一之君﹐度生煉神。無量度人﹐今日校錄﹐諸天臨軒。

東方無極碧落空歌玉音神王﹐長生大聖無量度人。

南方無極碧落空歌玉音神王﹐長生大聖無量度人。

西方無極碧落空歌玉音神王﹐長生大聖無量度人。

北方無極碧落空歌玉音神王﹐長生大聖無量度人。

東北無極碧落空歌玉音神王﹐長生大聖無量度人。

東南無極碧落空歌玉音神王﹐長生大聖無量度人。

西南無極碧落空歌玉音神王﹐長生大聖無量度人。

西北無極碧落空歌玉音神王﹐長生大聖無量度人。

上方無極碧落空歌玉音神王﹐長生大聖無量度人。

下方無極碧落空歌玉音神王﹐長生大聖無量度人。

十方至眞碧落空歌玉音神王﹐長生度世無量大神﹐並乘碧霄綠輿紋輪﹐驂駕靑鳳蒼甲玄龍﹐建碧霞之節﹐十絕靈幢﹐前嘯玉管齊唱﹐後吹瑤鑰同鳴﹐神禽玄鶴﹐和音噰噰﹐宛與空歌﹐協音流暢﹐天卿秉策﹐元帥扶轅﹐億乘萬騎﹐泛碧而來﹐歌動海嶽﹐聲越金石﹐傾光回駕﹐監眞度生。諸天丞相﹐上淸公卿﹐霄極神宮﹐碧空大聖﹐云營四司﹐剛風九道﹐監仙大神﹐按籙禦圖﹐齊到帝前﹐推校仙名﹐嚴劾六天。能知碧落洞章空歌至音﹐神包太空﹐炁停大淵﹐過度世厄﹐宿命應仙。普告三界﹐無極神鄕﹐泉曲之府﹐自非天維所關﹐碧霞郁壘九陽之界﹐籍在三官﹐列階九府﹐十二河源。上解祖考﹐億劫種親﹐積逮復連﹐冥考冢訟﹐罪錄所刊﹐速落惡根﹐不得拘畱﹐度魂命仙。元始符命﹐時刻升遷﹐夜河積屍﹐漏瀆寒泉﹐隱停罪役﹐檢制形魂﹐度品靑宮﹐碧霞絡骨﹐神音入玄﹐召集百神﹐九宮復完。生身受度﹐劫劫長存﹐永不輪轉﹐與道忘年。永度傷柱景休開生驚死八關﹐超登長生﹐過度畱難﹐逍遙上淸。上淸之天﹐碧落之炁梵行。

東方六天

碧落之炁起角宿﹐一度一杪一虛﹐漸次北行。

碧梵玄無天﹐帝深覺會英。

碧空臻際天﹐帝辧極宛頃。

碧羅元始天﹐帝洞眞飛生。

碧合澄開天﹐帝越常典興。

碧顏朱景天﹐帝惠廓孚生。

碧宏虛曠天﹐帝重盅途。

南方六天

碧落之炁起箕宿﹐十二度一匣之杪﹐以次北行。

碧眞洞陽天﹐帝九笳空玄。

碧瑤絳宮天﹐帝龍混覺。

碧霞明素天﹐帝紫景空崇。

碧無耀洞天﹐帝茂極越宜。

碧運始圖天﹐帝元延九眞。

碧浩正虛天﹐帝都加遠稀。

西方六天

碧落之炁起女宿﹐三度十二杪之半﹐以此北行近西。

碧神照智天﹐帝常無覺。

碧衝紫耀天﹐帝定極太元。

碧蓋梵空天﹐帝妙詢尢延。

碧洞霞陽天﹐帝眇莽自眞。

碧華開歷天﹐帝無婁慶玄。

碧梵明遙天﹐帝子虛太明。

北方六天

碧落之炁起井宿﹐十五度二十四分之半﹐此眞碧落之維。

碧光寒華天﹐帝龍耀化眞。

碧液注延天﹐帝玄神太都。

碧丹化炁天﹐帝泥樓偃京。

碧廓慈明天﹐帝彥生元常。

碧落歌音天﹐帝俘黎妙孚。

碧虛凝陽天﹐帝妙恭太寧。

二十四天﹐二十四帝﹐碧落隱文﹐碧落隱名﹐碧落天中﹐空洞自然﹐空歌靈音﹐諸天隱韻。天中之音﹐天中之尊﹐天中之神﹐天中玉文﹐天中之靈。九變六合﹐變化上淸﹐碧落之奧﹐深不可詳。敷落至眞﹐普度天人﹐云章霞書﹐曲折成音。金淸土濁﹐木浮火輕﹐太一爲水﹐渾然其音。五炁就位﹐五宮遂成﹐碧霞絡空﹐神風鼓吟。流商抑徵﹐含宮蘊羽﹐空歌合奏﹐萬天起舞﹐今日大慶﹐受度碧天﹐歷告三元﹐請斷五酉﹐七世魔冤﹐削落死根﹐續命生元﹐出離太陰﹐乘駕靑龍﹐存揖玉女﹐正坐明堂。下游九宮﹐伏藏天牢﹐隱淪八地﹐出沒無方。碧落至眞﹐玉音神王﹐聚煙攝炁﹐遏絕鬼門。東斗玉光﹐西斗皓華﹐北斗太妙﹐南斗輝耀﹐中斗黃雲﹐覆我生方﹐五炁錯霞﹐碧空成章。靑帝執竿﹐白帝振錞﹐赤帝伐鼓﹐黑帝擲鈴﹐黃帝奉埍。吹噓揚音﹐合奏空歌﹐碧落仙京。中有太皇﹐服禦飛靑﹐左嘯伯華﹐右嘯君成。靑天玉音﹐玉文自成。赤天玉音﹐神迹天經。白天玉音﹐戛石叩瓊。黑天玉音﹐萬羽蔚興。黃天玉音﹐神謠太淸。五天玉音﹐碧落俱登。空歌梵響﹐詠道無名。無極神王﹐騎虎乘鯨﹐吐火萬里﹐飛雷鎭兵。泛景碧空﹐下極杳冥﹐屠割馘裂﹐誅斬鬼營。諸天大魔﹐嚴衛火兵﹐六天作炁﹐百靈首名。淸蕩羅都﹐郁絕洞瞑﹐揮戈楊旛﹐流矢沸鉦。號呼北山﹐鬼無逃形﹐五帝銜命﹐四公校籍。有功者錄﹐有過者停﹐鬼主六目﹐電師身。流火騰毒﹐八道速並﹐敢有干試﹐拒遏上眞。碧空神音﹐自然之書﹐玉帝之敕﹐上淸之符﹐火鈴風鐸﹐萬神前驅。普告無窮﹐六天咸聽﹐三界五帝﹐列言碧虛。

元始玉精﹐光停碧儲﹐泛乎杳冥﹐神道以敷。太空莽莽﹐萬眞開圖﹐上浮下沈﹐東捲西舒。流彩九門﹐景賁三途﹐太上神公﹐威極有無。玉斧金霹﹐萬天立呼﹐洞章四張﹐斑斑寶書。碧霞吐芒﹐龍翔鳳翥﹐縷飄仙錦﹐云蟠寶觚。碧空道英﹐變化無無﹐天上天下﹐無空無冥﹐無光無聲﹐無色無名﹐浩廓遐邈﹐混一非成。成與道形﹐形爲玉京﹐碧峯峨峨﹐大有妙庭。中有元始﹐貌奪雌嬰﹐披服靑袍﹐摜帶月明﹐頭建神光﹐足乘五靈﹐碧霞凝空﹐神風八衝﹐谷神幽鳴﹐空歌有聲。是爲靈寶赤書﹐九天眞文﹐保制劫運﹐我道永存。碧落彌羅﹐萬象周張﹐妙炁回度﹐二十四天。輪轉角氏﹐井鬼柳房﹐炁入上玄﹐隨斗低昂。元炁所行﹐造化太陽﹐炁煉成文﹐文錯爲聲。聲因風激﹐霞精九靈﹐音謠蕩魔﹐下制冥河。碧煙右旋﹐總炁上元﹐空碧冥合﹐炁入玄玄。玄中玉尊﹐抱日而明﹐徘徊龍澤﹐檢禦朱兵。敢幹我者﹐戮以天丁﹐神旗翻翠﹐浪搖太淸。紫雲結華﹐綠英散庭﹐千離萬合﹐煉炁成眞。眞中有神﹐碧眞上嬪﹐霞章仙支﹐太一髙眞。帝宸玉輔﹐天老同卿﹐吹陰噓陽﹐保命絳津。上游上淸﹐出入丹房﹐三竅之內﹐下連黃庭。白雲幽門﹐素霜層淩﹐碧霧羅迎﹐下鎭人身。蘭臺有宮﹐紫玉重城﹐中有大神﹐號曰無英。身輝靑光﹐口咽玉津﹐變化自然﹐與空無形。中理五斗﹐敕制百靈﹐九道還明﹐三元應仙。仙道貴眞﹐無量度人﹐上入玄門﹐飛步九宸。罪福禁戒﹐宿命因緣﹐身登華宮﹐脫離幽冥。骨煉屍滅﹐飛魂生身﹐身得受生﹐上聞諸天。諸天之上﹐廓落仙門。中有神王﹐碧落空歌﹐道玄之章﹐辭參髙眞。

第一東方無極碧落空歌玉音神王之音

太無非神﹐道受其靈。化變無方﹐用之至神。道不顯神﹐至化冥冥。神煙蔚靑﹐逍遙玉京。

第二南方無極碧落空歌玉音神王之音

眇眇逮臺﹐花文龍書。成此空歌﹐碧宮絳輿。周遊九天﹐令音簫竽。詠此道王﹐至眞無餘。

第三西方無極碧落空歌玉音神王之音

奎張帷西﹐落落明璣。洞碧涵炁﹐炁與空齊。眞炁無形﹐眞道無名。藉此空無﹐玉眞自成。

第四北方無極碧落空歌玉音神王之音

大牛玄犂﹐戌亥飲之。陰胞已除﹐天斗陸離。孕育萬類﹐調養六儀。呱呱夜號﹐鬼庭散披。

第五東北無極碧落空歌玉音神王之音

玄鳳在場﹐洞潔至陽。碧霞扇空﹐歌吟神風。聲淒韻微﹐道有希夷。我界黃丘﹐萬生得宜。

第六東南無極碧落空歌玉音神王之音

帝乘丹車﹐號令天門。碧書金函﹐部索冥魂。煉炁赤明﹐靑芽發生。歌洞神音﹐大姥驂軒。

第七西南元極碧落空歌玉音神王之音

鳥母執幢﹐水王捧節。王鐀度人﹐九幽澡雪。龍仙轉機﹐東井浴月。今日大慶﹐祖考分別。

第八西北無極碧落空歌玉音神王之音

天父黃髮﹐錦衣萬花。口吹陽光﹐足蹈神蟆。玉刀斷魔﹐鐘鼓斯鏜。斬血玄黃﹐碧落道昌。

第九上方元極碧落空歌玉音神王之音

碧霞浩浩﹐彌羅玉淸。印空成字﹐八會洞文。植至道根﹐化生羣倫。巍峨天臺﹐中有帝君。

第十下方無極碧落空歌玉音神王之音

壘壘剛澤﹐風海洞冥。玄老校籍﹐火煙鐵城。黑虺張牙﹐毒獸啖形。天光時來﹐萬苦息停。

此碧落之上﹐十方之中﹐玉音神王﹐自然歌音。誦之百徧﹐名度靑宮。誦之千徧﹐神王保迎。萬徧道備﹐飛升太空﹐過度三界﹐上淸眞公。有聞玉音﹐百靈衛形﹐敕制地祇﹐出入送迎﹐超出地戶﹐三災九厄﹐七祖升遷﹐永離冥關﹐魂升碧宮﹐太一之家。碧爲四宮﹐禦衮乘龍﹐匪若黑赤﹐斗逆步凶。碧空至眞﹐知者大通﹐壽年無極﹐錄記玄功。有祕上天音﹐諸天共所崇﹐泄慢墮地獄﹐禍及七祖翁。

道言﹕此洞章並是碧落神王十方玉音﹐自然至眞神王隱祕之音﹐皆是大梵之言﹐非世上常辭。以明碧落空歌﹐爲至眞上道。大以參玄乘化﹐出入萬機﹐正運玄度﹐開世成天。小以身致神仙﹐飛升上淸。夫碧落之黑﹐於人爲耳目﹐下通肝腎之精﹐出坎入離﹐晝夜用之。腦戶神鑪之中﹐當有玄丹﹐大如黍豆﹐出子耳中。子得而服﹐換骨易形﹐上爲帝賓。其道若成﹐神遊碧土﹐洞見碧城寶樓玉闕﹐龍虎崢嶸﹐師子白鶴﹐蛟虯至循﹐碧落世界﹐萬里逡巡﹐故非世學﹐難可尋詳。上天所寶﹐祕於玄都紫微上宮﹐依玄科四萬劫一傳。若有至人賫碧玉之環﹐靑錦之紋質心﹐依格盟告上淸﹐然後而付焉。

道言﹔夫髙厚之運﹐亦有差次。三光九元﹐亦有隱伏。至聖神人﹐亦有隱顯。末學之夫﹐亦有人患。凡有此災﹐同炁皆當齊心修齋﹐六時行香﹐十徧轉經﹐空歌神音﹐福慶自生﹐玄眞立降﹐消諸不祥。無量之文﹐普度無窮。

道言﹕夫末學道淺﹐或仙品未充﹐運應滅度。身經太陰﹐臨過之時﹐同學至人爲其行香﹐誦經十過﹐使碧落空歌之音﹐招其魂神﹐碧落之炁﹐下連骨相﹐六腑生明﹐眞炁自生﹐以度屍形如法﹐魂神徑上靑宮﹐隨其學功﹐計日而得更生。轉輪不惑﹐便得神仙。

道言﹕寅申失軌﹐亦當修齋﹐行香誦經﹐儀璘勃暗﹐亦當修齋﹐行香誦經。水火激射﹐民炁不調﹐亦當修齋﹐行香誦經。國界侵虞﹐兵盜不息﹐亦當修齋﹐行香誦經。異气爲災﹐民病疫癘﹐亦當修齋﹐行香誦經。師友命過﹐亦當修齋﹐行香誦經。夫齋戒誦經﹐功徳甚重﹐上正天運﹐中安帝王﹐下除毒害﹐以度兆民。生死受賴﹐其福難勝﹐故曰無量﹐普度天人。

道言﹕凡有是經﹐能爲天地帝主兆民﹐行是功徳。有災之日﹐發心修齋﹐燒香﹐誦經十過﹐皆諸天記名﹐萬神侍衛﹐右別至人﹐克得爲碧落帝君靑宮之臣。諸天記人功過﹐毫分無失。天中神王﹐亦保舉爾身﹐得道者乃當洞明至言也。

諸天中大梵碧落空歌隱語無量音道君撰

元始靈書碧霞玉文靈篇

東方六天

銜鏡郁峨﹐霞露四空。容景杳期﹐斗胃斯容。明薄九陽﹐周遊至宗。會辧酉正﹐入走八通。丘坎鼎除﹐金錄月春。抱明玉野﹐靈章夷衝。

南方六天

井生尾箕﹐柳張合岐。正鈴東嘉﹐雲龍瓊飴。再命黃絡﹐遘隅壁支。炁運普口﹐林溪玉眸。道幾正圖﹐五陽交宮。蘿媛紫景﹐玄孚散公。

西方六天

蕭池禺微﹐珠明夜霏。鬼柳冥疆﹐走籍火池。洞馬調合﹐玉妃散夷。昂張並驅﹐女室相宜。陽霐曲淨﹐金鉉虎姬。錯帝彥辰﹐芺天太儀。

北方六天

昆太傍由﹐路正獄琳。琳悔駿施﹐火公電侯。正笑正池﹐淨明仙謀。鉤合靈便﹐殿軍伯修。無無太深﹐洞臨逆樓。龍機河銘﹐紫微九丘。

道言﹕此碧落空歌大梵隱語﹐無量之音。舊文字皆碧霞宛轉﹐曲折成文﹐垂芒八會。天眞皇人云迹句畱﹐筆而錄之﹐以爲正音。有知其音﹐能齋而誦之者﹐諸天皆遣玉音神王﹐碧空至眞自然大神﹐下觀其身﹐書其功勤﹐上奏諸天﹐萬神朝禮﹐地祇侍門﹐大勛魔王﹐保舉克得﹐遊行碧落﹐身禦靑門。此音無所不禳﹐無所不辟﹐無所不度﹐無所不成﹐碧落神風﹐自然之音也。故誦之致飛天碧空大神下觀﹐上帝遙唱﹐萬神朝禮﹐三界侍軒﹐羣祆束首﹐鬼精自亡﹐神風振響﹐碧落洞淸﹐十方交映﹐海嶽淵澄﹐空洞凝光﹐照映合明﹐羣仙稽首﹐飛騰玉京﹐天地曠極﹐神音泠泠﹐冥慧無極﹐大量玄玄也。

靈寶無量度人上品妙經卷之二十竟

卷之二十一

生化胎根斷除邪穢品

道言﹕昔於始靑天中﹐紫霄空歌太極玄土﹐受元始度人生化胎根斷除邪穢無量上品。元始天尊當說是經﹐周回十過﹐以召十方﹐始當詣座。天眞大神﹐上聖髙尊﹐妙行眞人﹐無鞅數眾﹐乘空而來。絳煙捧塗﹐華晶耀輦﹐丹碧浮駕﹐洞光羽輪﹐五明錦色﹐蓋映霞芳﹐九气合彩﹐洞煥太空。七日七夜﹐諸天樓闕遙開﹐玉毫隱顯﹐星珠絡緯﹐日景自停﹐神陰舒輝﹐金波泛滉﹐璇璣玉衡﹐還斡靈和﹐注浹空海﹐神風回混﹐翠峯蟠偃﹐天無浮翳﹐四气明淸﹐一國地土山川林木﹐緬平一等﹐無復髙下﹐土皆作碧玉﹐無有異色。眾眞侍座﹐元始天尊玄坐空浮七宸九華明離寶座之上。說經一徧﹐諸天大聖同時稱善﹐是時﹐一國男女﹐妙气凝胎﹐生根超秀。說經二徧﹐邪穢斷除﹐結節通解。說經三徧﹐神棲空洞﹐梵气冥涵。說經四徧﹐骨有玉華﹐顏揚金色。說經五徧﹐七世散仇﹐福堂慶會。說經六徧﹐紫煙灌身﹐百神愷樂。說經七徧﹐雄雌混化﹐三一升遊。說經八徧﹐神光內映﹐徹見百關。說經九徧﹐心悟洞靈﹐證眞帝臺。說經十徧﹐策名玉淸﹐侍宸金闕﹐是時﹐一國是男是女﹐莫不傾心﹐皆受護度﹐咸得長生。

道言﹕是時﹐

元始天尊說經一徧﹐東方無極無量品靑帝梁虛生﹐化胎至眞大神﹐無鞅之眾﹐浮空而至。說經二徧﹐南方無極無量品赤帝仲明賓﹐除穢至眞大神﹐無鞅之眾﹐浮空而至。說經三徧﹐西方無極無量品白帝翎成豫﹐化胎至眞大神﹐無鞅之眾﹐浮空而至。說經四徧﹐北方無極無量品黑帝元道冥﹐除穢至眞大神﹐無鞅之眾﹐浮空而至。說經五徧﹐東北無極天量品八景明微君﹐化胎至眞大神﹐無鞅之眾﹐浮空而至。說經六徧﹐東南無極無量品八景玄靈君﹐除穢至眞大神﹐無鞅之眾﹐浮空而至。說經七徧﹐西南無極無量品八景眞華君﹐化胎至眞大神﹐無鞅之眾﹐浮空而至。說經八徧﹐西北無極無量品八景靈暉君﹐除穢至眞大神﹐無鞅之眾﹐浮空而至。說經九徧﹐上方無極無量品八景吟穴君﹐化胎至眞大神﹐無鞅之眾﹐浮空而至。說經十徧﹐下方無極無量品八景祕形君﹐除穢至眞大神﹐無鞅之眾﹐浮空而至。十徧周竟﹐十方無極天眞大神﹐一時同至﹐一國男女﹐傾心歸仰。來者各相謂言﹐元始天尊在始靑天中﹐演說生化胎根斷除邪穢之法﹐我等自入流轉﹐不出生死﹐貪嗔愚癡﹐墮在諸有﹐𨿽福業因緣得生天上﹐而諸天人愛迷執戀﹐才捨塵染﹐尙居細塵﹐習气不除﹐動罹結滯﹐感化胎元﹐不得淨盡﹐生根堅固﹐著於不滅﹐以住爲本。不知道體玄妙﹐包養太空﹐九聖十眞﹐本無生滅。胎根未斷﹐致此撓競﹐互相變化﹐遞爲種族﹐屍血流行﹐骨壞形朽。我𨿽天人﹐未出三界﹐形未獨化﹐與道相隔﹐縱使化身﹐猶在色境。故於相視接手﹐語言音聲﹐不契大洞。使三尸蕩流﹐穢血生瘕﹐邪魔乘襲﹐背遠眞道。今當傾聞法音﹐雨繞天座﹐億劫之眾﹐一時同會﹐非可禁止。於是元始垂衣正視﹐命黃素元君﹐執方規之鑑﹐天地眞形﹐支勢成字﹐白素元君擊洞陽之鐘﹐十方合響﹐萬天交唱﹐紫素元君垂浩景之珠﹐大如黍米﹐在空玄之中﹐去地九丈。元始登引﹐天眞大神﹐上聖髙尊﹐妙行眞人﹐十方無極﹐至眞大神﹐無鞅數眾﹐俱入寶珠之中。天人仰看﹐惟見勃勃從珠口中入。旣入珠口﹐不知所在﹐國人廓散﹐天光輝映﹐萬气肅淸。元始卽於寶珠之內﹐說經都竟﹐眾眞監度﹐以授於我﹐當此之時﹐喜慶難言。法事粗悉﹐諸天復位﹐倏欻之間﹐寂無遺響。是時﹐天人遇值經法﹐普得濟度﹐解散結節﹐斷絕邪源﹐傾土歸仰﹐鹹行至心。忘累忘有﹐忘化忘得﹐忘念忘情﹐忘識忘動﹐忘息忘形。言無理宗﹐口無欲聲﹐齊同慈愛﹐異骨成親﹐國安民丰﹐欣樂太平﹐經始出教﹐一國以道﹐預有至心﹐宗奉禮敬﹐皆得度世。

道言﹕元始天尊說經中所言﹐並是諸天上帝內名﹐隱韻之音﹐亦是魔王內諱﹐百靈之隱名也﹐非世之常辭。皆生化道胎﹐淸煉胞根﹐斷除邪气﹐斬滅血屍﹐修眞洞極之要言。上聖已成眞人﹐通玄究微。能悉其章﹐誦之十過﹐諸天遙唱﹐萬帝設禮﹐河海靜默﹐山嶽藏雲﹐日月停景﹐璇璣不行﹐羣魔束形﹐鬼精滅爽﹐回屍起死﹐白骨成人。至學之士﹐誦之十過﹐則胎根生化﹐無有世緣。邪穢凋落﹐百神合形﹐五帝侍衛﹐三界稽首﹐魔精喪眼﹐鬼祆滅爽﹐濟度垂死﹐絕而得生。所以爾者﹐學士邪穢漸消﹐心未洞玄﹐以制十方﹐咸未制天政﹐徳可伏禦地祇﹐束縛魔靈﹐但得度身而已﹐不能普濟萬生。輕誦此章﹐身則被殃。供養尊禮﹐門戶興隆﹐世世昌熾﹐與善因緣﹐萬災不幹﹐神明護門。斯經尊妙﹐獨步玉京﹐度人無量﹐爲萬道之宗。巍巍大範﹐徳難可勝。

道言﹕凡誦是經十過﹐諸天齊到。玄上丈人爲兆解稟胎已來宿血瘕穢﹐赤黑大滯。西明君爲兆解胞中積水腥污﹐屍鬼潢溺﹐泉曲寒池之釁。訟在水官﹐考注不止﹐連及生人﹐生死之根﹐災禍萌糵﹐不得興作。使胎根生化玉液﹐仙英妙姿﹐自然得道。七魄遊逸﹐魔彭伺姦﹐外構邪鬼﹐淫犯胎宮﹐夜夢燕樂﹐與鬼同營。太上玉帝以紫光九靈寶札﹐詣南宮韓君丈人﹐天機省中﹐監簿按籍﹐檢考善功﹐生化胎根﹐斷除邪穢﹐億曾萬祖﹐幽魂苦爽﹐皆卽受度﹐上升朱宮﹐格皆九年﹐受化更生﹐得爲貴人。而好學至經﹐功滿徳就﹐皆得神仙﹐飛升金闕﹐遊宴玉京也。上學之士﹐修誦是經﹐皆卽受度﹐飛升南宮。世人受誦﹐胎根惡濁﹐煉化故气﹐尋得斷滅﹐生化仙眞﹐邪魂穢魄﹐淘澤淸淨﹐則延壽長年。後皆得作尸解之道﹐魂神暫滅﹐不經地獄﹐卽得返形﹐遊行太空。此經微妙﹐普度無窮。一切天人﹐莫不受慶。無量之福﹐生死蒙惠﹐上天所寶﹐不傳下世。至士賫金寶效心﹐盟天而傳。輕泄漏慢﹐殃及九祖﹐長役鬼官。侍經五帝﹐玉童玉女﹐各二十四人﹐營衛神文﹐保護受經者身。

道言﹕正月長齋﹐誦詠是經﹐上部九宮靑帝羅文英﹐執靑宮之符﹐開兆百關﹐解散結節﹐帝一內歡﹐紫煙灌身﹐神光洞照﹐羽輝映玄﹐爲上世亡魂﹐斷地逮役﹐度上南宮天機省也。七月長齋﹐誦詠是經﹐中部九宮白帝�文升﹐執素靈之符﹐爲兆生化胎根﹐使斷凡因﹐流轉停關﹐邪正速分﹐穢垢淸蕩﹐日霞瑩形﹐太素生五臟﹐七云入泥丸﹐身得神仙﹐諸天書名﹐黃籙白簡﹐削死上生。十月長齋﹐誦詠是經﹐下部九宮黑帝鄭文通﹐執黑帝之符﹐入兆膀胱中﹐使胞胎屍滅﹐百穢遏絕﹐邪魔祆爽﹐然骨瀝血﹐兆體有五帝之玉暉﹐面有流金之皓姿﹐常與太一公寢﹐魁抱明月﹐爲國王帝主﹐君臣父子﹐安鎭國祚﹐保天長存﹐世世不絕﹐常爲人君﹐安鎭其方﹐民稱太平。八節之日﹐誦詠是經﹐得爲九宮眞人﹐三元三宮﹐二十七眞﹐雄一無英﹐雌一白元﹐五宮奇耦﹐交變又玄﹐生化胎根﹐掃誅邪源﹐孕精流光﹐玉嬰生蓮﹐帝一坐壇﹐萬靈莫先。本命之日﹐誦詠是經﹐十二大結﹐三百六十骨節﹐八關九宮﹐神蓋童子﹐中池內神﹐感煉變易﹐生化胎根。斷除邪穢﹐使身不傾﹐魂神澄正﹐萬炁長存﹐不經苦惱﹐身有光明﹐三界侍衛﹐五帝司迎﹐萬神朝禮﹐名書上天﹐功滿徳就﹐飛升上淸。

道言﹕行道之日﹐皆當香湯沐浴﹐齋戒入室﹐東向﹐叩齒三十二通﹐上聞三十二天﹐心拜三十二過﹐閉目﹐靜思身坐靑黃白三色雲气之中﹐內外蓊冥﹐有靑龍﹑白虎﹑朱雀﹑玄武﹑獅子﹑白鶴﹐羅列左右﹐日月照明﹐洞煥室內﹐三部八景﹐二十四眞﹐環衛嚴肅﹐項生圓象﹐光映十方﹐如此分明。密咒曰﹕

無上玄元﹐太上道君。召出臣身中三五功曹﹐左右官使者﹐侍香玉童﹐傳言玉女﹐五帝直符﹐直日香官﹐各三十二人﹐關啟所言。今日吉慶﹐長齋淸堂﹐修行至經﹐無量度人。願所啟上徹﹐徑禦無上三十二天元始上帝至尊幾前。

畢﹐引炁三十二過﹐東向誦經。

元始無量度人上品妙經

元始洞玄﹐靈寶本章﹐生化胎根﹐斷除穢气。十回度人﹐百神定命﹐離合自然﹐雌一變魄﹐雄一化魂。混洞變化﹐中有帝尊﹐呼陽召陰﹐煉精玉胞。升降明堂﹐輝映景霄﹐內結流珠﹐融媾萬方。紫霞素云﹐玉嬰金光﹐絳闕神池﹐宛轉泠風。下有北都﹐萬鬼之營﹐靑蠱白姑﹐蝕兆胎靈。赤黑二魔﹐賊命之基﹐帝君符告﹐勑斬血屍。洗淨胎穢﹐與气交並﹐鼓冶眞元﹐運化太冥。上宮圓虛﹐洞房玄丹。明童持火﹐焚燼邪根﹐嬌女聞簫﹐辟非和煙。帝眞胞命﹐策名上玄﹐靈府散朗﹐位登髙宸。郁罷蕭臺﹐玉山上京﹐上極無上﹐大羅玉淸。眇眇劫仞﹐若亡若存﹐下備一身﹐主制七關。三部八景﹐森列萬神﹐三華離便﹐大有妙庭。金闕玉房﹐玄輝耀靈﹐大布正炁﹐周回十方。中有生化胎根之神﹐中有斷除邪穢之君﹐中有混合百神之君﹐中有解結散節之神﹐中有變胎易胞之神﹐中有南極長生帝君﹐中有東極靑華帝君﹐中有天機韓君丈人﹐中有南上司命司錄延壽益算度厄尊神。回骸起死﹐無量度人﹐今日校錄﹐諸天臨軒。

東方無極飛天定生神王﹐長生大聖﹐無量度人。

南方無極飛天感化神王﹐長生大聖﹐無量度人。

西方無極飛天變胎神王﹐長生大聖﹐無量度人。

北方無極飛天斷根神王﹐長生大聖﹐無量度人。

東北無極飛天易胞神王﹐長生大聖﹐無量度人。

東南無極飛天解結神王﹐長生大聖﹐無量度人。

西南無極飛天散節神王﹐長生大聖﹐無量度人。

西北無極飛天極眞神王﹐長生大聖﹐無量度人。

上方無極飛天去邪神王﹐長生大聖﹐無量度人。

下方無極飛天除穢神王﹐長生大聖﹐無量度人。

十方至眞飛天神王﹐長生度世無量大神﹐並乘翠霞三景瑤輦﹐素云十華丹輿﹐羽蓋瓊輪﹐驂駕朱鳳﹐五色玄龍﹐建九道招神之節﹐七絕霜羅之旛﹐前嘯九鳳齊唱﹐後吹八鸞同鳴﹐靈眞導前﹐吟詠洞章﹐羣仙景從﹐嘯歌嗈嗈﹐億乘萬騎﹐浮空而來﹐傾光回駕﹐感化定生。天機丞相﹐南昌上宮﹐韓司主錄﹐監生大神﹐爲兆胎根﹐生化玄靈﹐胞門紫房。中有大神﹐叩玉鳴鐘﹐擲火流鈴﹐滌盡氛穢﹐去血屍彭﹐結節赤黑﹐二十四關﹐布兆生气﹐除卻邪紛﹐執籙把籍﹐齊到帝前﹐隨所應度﹐嚴校諸天。普告三界﹐無極神鄕﹐泉曲之府﹐北都羅酆﹐三官九府﹐十二河源。上解祖考﹐億劫種親﹐疾除罪薄﹐落滅惡根﹐不得拘畱﹐逼合鬼羣。元始符命﹐時刻升遷﹐胎根生化﹐返塵歸眞﹐斷邪除穢﹐招鎭百神﹐七祖散仇﹐五帝監盟﹐北都寒池﹐變化形營﹐煉骨成仙﹐出入無門﹐制魔保舉﹐度品南宮。死魂受符﹐仙化成人﹐生身受度﹐劫劫長存。隨劫流轉﹐與天齊年。永度三塗﹐五苦八難﹐超淩三界﹐逍遙上淸。上淸之天﹐天帝奎零﹐無色之境梵行。

束方八天

至眞堂回天﹐帝輝離無生。

虛洞普搖天﹐帝賀眞彌倪。

遠師崇濟天﹐帝淵虛子鋹。

皓景環宗天﹐帝栢云孳光。

略無燕神天﹐帝俎司越章。

牛岵兆壺天﹐帝直盧奚惇。

妙宮蔽無天﹐帝亮辧由都。

顧靈定度天﹐帝康化治衍。

南方八天

喬繁麗空天﹐帝變無元昌。

持命典仙天﹐帝覺玄覽常。

元師究由天﹐帝寂度孟斗。

霸澤回華天﹐帝理名正騫。

太素夷微天﹐帝廓益遼眞。

序乾標谷天﹐帝羊輅國賓。

道表臻祥天﹐帝麓錫來。

冥轉運邦天﹐帝慶祖辭仁。

西方八天

龍玄胎神天﹐帝車梁賜蒂。

丘定漾炁天﹐帝頤窮景衝。

昭力支羅天﹐帝九用玆瀛。

孝至岡虞天﹐帝極根環元。

洞化寶陽天﹐帝玉汴自檀。

靈緒混甘天﹐帝產珠凝方。

救牢拔塗天﹐帝蔽山都眞。

流曜絳章天﹐帝晉關肇宣。

北方八天

耿易火帝天﹐帝彊完明華。

意寶聚眞天﹐帝百憩陰成。

漑本歷孚天﹐帝知玄得容。

河陣肆師天﹐帝谷原彥升。

鑄精育神天﹐帝交鈐紫肆。

胞命元化淨光天﹐帝秀隆幽虛。

芒兟欲度天﹐帝並炁壺完。

觀竺吉猷天﹐帝正寂仙。

三十二天﹐三十二帝﹐諸天隱諱﹐諸天隱名﹐天中空洞﹐自然靈章﹐諸天隱韻﹐洞眞之音。洞無之尊﹐洞觀之神﹐攝制大魔﹐變化神靈。臭肺吞賊﹐與天同生﹐飲血搖精﹐潛伏胎根。使命夭關﹐仙道不成﹐屍鬼攺易﹐飛身泥丸。隱藏胞蒂﹐陰構外邪﹐入登玄窗﹐燻亂宸霞。上帝斬摧﹐神燕玉堂﹐九和十合﹐變化空常。無量之奧﹐深不可詳﹐敷落神眞﹐普度天人。今日欣慶受度﹐歷關諸天﹐解散結節﹐斷絕胞根﹐飛度五戶﹐名列太玄﹐魔王監舉﹐無拘天門。東斗延生﹐西斗煉胞﹐北斗除穢﹐南斗化胎﹐中斗混洞﹐一合生神。靑帝徊風﹐白帝命靈﹐赤帝保根﹐黑帝澡形﹐黃帝守中﹐胎穢不生。靑天魔王﹐郁珠洞羅。赤天魔王﹐炎光滅精。白天魔王﹐斷胞交眞。黑天魔王﹐伐邪命神。黃天魔王﹐洞觀太英。五帝大魔﹐萬神之宗。飛行三界﹑總攝眞胎﹐揮邪命靈﹐七關廓開。流布妙化﹐上變九回﹐穢滯旣蕩﹐骨肉同飛。天眞承命﹐召致福祥﹐眞功內充﹐神威外張。凶祆殞息﹐邪精伏藏﹐浩炁纏結﹐三丹玉房。共輔帝化﹐卻滅凶衰﹐六天大醜﹐豁落誅摧。金光散景﹐玉道交馳﹐拔度七祖﹐擯絕百非。三官黑書﹐永落禍基﹐不得容隱﹐明正元機。普告無窮﹐萬神總歸﹐遊宴玉闕﹐列言太微。

空洞九玄﹐玉帝玄靈﹐招霞散景﹐含虛紫煙。降神玉妃﹐舞華胎仙﹐道本生化﹐靈根無垠。髙極太無﹐上列諸天﹐天上天下﹐無幽無冥﹐無形無影﹐無極無窮。溟涬大梵﹐寥廓無光﹐赤明開圖﹐運度自然。元始安鎭﹐敷落五篇﹐赤書玉字﹐八威龍文。保制劫運﹐使天長存﹐梵炁彌羅﹐萬範開張。元綱流演﹐三十二天﹐下逮一體﹐混化五神。眞命應仙﹐玄紀彌綸﹐九府六卿﹐列坐蓮胎。玄一洞魂﹐踞斗跨魁﹐左扶火王﹐右奠伯嬰。掃穢除邪﹐玉靈四開﹐位證金宸﹐制到萬靈。輪轉無色﹐周回十方﹐乘蹻飛步﹐斡運七元。驅除邪穢﹐澄廓璇羅。充溢七門﹐灌養靑芽﹐二十四圖﹐總攝眞方。八景冥合﹐升降混黃﹐中有玄一﹐上帝髙眞。泛景太霞﹐嘯詠洞章﹐金眞朗郁﹐流響云營。玉音攝气﹐靈風聚煙﹐紫虛郁秀﹐輔翼萬仙。千和萬合﹐自然成眞﹐眞中有神﹐長生大君。紫戶靑房﹐流鈴大神﹐坐鎭明堂﹐守護玄眞﹐執符把籙﹐生化胎根﹐斷除邪穢。出入九宮﹐八景之內﹐細微之中﹐蕩淨胃池﹐通理百關﹐速召萬神﹐混合泥丸﹐十轉回靈﹐與气齊仙。仙道貴生﹐無量度人﹐上開八門﹐飛天法輪。罪福禁戒﹐宿命因緣﹐普受開度﹐死魂生身﹐身得受生﹐上聞諸天。諸天之上﹐各有生門﹐中有空洞謠歌之章﹐魔王靈篇﹐辭參髙眞。

第一欲界飛空之音

人道眇眇﹐仙道莽莽。鬼潛胎根﹐當人生門。使爾愚凡﹐不樂仙眞。虛宮襲邪﹐穢腐來攻。髙上淸靈爽﹐洞微同太虛。生化寶胎根﹐使爾仙道成。故气隨日消﹐神風起昆侖。太洞觀玉眞﹐紫雲繞絳庭。公子授靈符﹐帝一俯仰存。謝此帝穢途﹐八道自然分。羽蓋殊翩翩﹐羽駕適九淸。錫告華天英﹐瓊文燦靈篇。

第二色界魔王之章

眇眇髙虛﹐瓊闕峨峨。元始靈章﹐普教仙賢。下極綱維﹐上極諸天。無量之奧﹐皆同我身。如何邪穢﹐亂我胎根。血屍沈骸﹐陰魄拘魂。寶山化銷﹐何能獨存。玄受靈符﹐致身帝前。此時樂兮﹐面返玉嬰。赤明旣往﹐猶能別眞。我界輕染﹐故錫寶文。除蕩氛累﹐召集百靈。煉胎飛仙﹐授命玉宸。淨穢淩空﹐上爲帝賓。

第三無色界魔王歌曰

骨有太空﹐中蟠古屍。故气紛紛﹐凋爾靈芝。胞戶翳塞﹐欲華四披。血沈奇理﹐穢絕元機。我位上王﹐統禦羣靈。左持玉符﹐右呼天兵。蠱積胎根﹐擲以流鈴。使命永延﹐萬姦消摧。三十九眞﹐赤書開光。生道妙玄﹐服此天章。干試無前﹐我道其昌。洞空洞無﹐洞眞洞仙。飛神玉霞﹐溯車碧煙。

此三界之上﹐飛空之中﹐魔王歌音﹐音參洞章。誦之百徧﹐胎根淸正﹐名度南宮。誦之千徧﹐永斷邪穢﹐魔王保迎。萬徧道備﹐飛升太空﹐過度三界﹐位登仙公。有聞靈音﹐魔王敬形﹐勑制地祇﹐侍衛送迎﹐拔出地戶﹐五苦八難﹐七祖升遷﹐永離鬼官﹐煉度朱陵﹐受煉更生。是謂無量﹐普度無窮。有祕上天文﹐諸天共所崇。泄慢墮地獄﹐禍及七祖翁。

道言﹕此二章並是諸天上帝﹐及至靈魔王隱祕之音﹐皆是大梵之言﹐非世上常辭。言無韻麗﹐曲無華宛﹐故謂玄奧﹐難可尋詳。上天所寶﹐祕於玄都紫微上宮﹐依玄科四萬劫一傳。若有至人賫金寶質心﹐依舊格告盟十天﹐然後而付焉。

道言﹕生民宿無至綠﹐識托業化﹐胎命凡頑﹐生根不眞﹐朽蝕腐敗﹐以道化煉﹐妙感通神﹐邪魅穢沬﹐害蠹節中﹐隨結不開﹐致冥爽來舍﹐三眞退席。上學同气﹐皆當齊心修齋﹐六時行香﹐十徧誦經﹐福徳立降﹐消諸不祥。無量之文﹐普度無窮。

道言﹕夫末學道淺﹐或仙品未充﹐運應滅度﹐身經太陰﹐臨過之時﹐同學至人爲其行香﹐誦經十過﹐以度屍形如法。胎根淨固﹐魂臺四明﹐邪穢斷除﹐仙聖爲鄰﹐魂神徑上南宮﹐隨其學功﹐計日而得更生。轉輸不惑﹐便得神仙。

道言﹕夫生體不固﹐每有疾傷﹐胎穢攻蝕﹐面焦發素﹐孕育不成﹐嗣系夭折﹐起居備劣﹐道炁斷息﹐三尸鼓動﹐致兆死傷﹐皆當修齋﹐行香誦經。夫齋戒誦經﹐功徳甚重﹐上可生化胎根﹐保身得道﹐下除邪穢﹐以度兆民。生死受賴﹐其福難勝﹐故曰無量﹐普度天人。

道言﹕凡有是經﹐能爲師友兆身民人﹐行是功徳。有災之日﹐發心修齋燒香﹐誦經十過﹐皆生化胎根﹐斷除邪穢﹐右別至人﹐克得爲聖君金闕之臣。諸天記人功過﹐毫分無失﹐天中魔王﹐亦保舉爾身﹐得道者乃當洞明至言也。

諸天中大梵隱語無量音道君撰

元始靈書中篇

東方八天

眞庭獻莊﹐混璧捲常。月離瑉施﹐幾葉洞梁。車錫盤﹐休畱忘襄。馬焉胡旗﹐震正允臧。道密意綿﹐玄圖洞桓。兆寂孔幽﹐夷邈眇聞。旨在爻應﹐駢貫感番。流淇溫靜﹐空觀無還。

南方八天

素气徊豫﹐華迹深滋。延醜戮暑﹐英照淵昆。竭帝邃京﹐玉倉璉瓊。霞枚云施﹐子丹云徵。秀珠蔚華﹐南韓肆駢。宰聽幽貴﹐天機監元。綸極太冥﹐亢孤攝煙。龍運祕標﹐默目返緣。

西方八天

欹悲觸荄﹐仁澤流涓。槁梗昭炫﹐靈化杳傳。混浩莽都﹐景驥飛旋。長古轉臺﹐運逸孔堅。便穴液持﹐澱霐龍鰥。偃驅神虛﹐相主八關。演襲遒﹐部鄒球奚。胎居消晶﹐玉津明微。

北方八天

鬼適啖茹﹐辛牢莛錮。勑校九天﹐省錄韓注。希恍罔睹﹐覺超意龍。升祛翔周﹐神虎萬丘。洛歌嘯宛﹐叩鳴和澗。問絕溢酬﹐化樞旣辧。陀仙浮闃﹐嵩漾林縣。寶屈體光﹐梵布於煉。

道言﹕此諸天中大梵隱語﹐無量之音﹐舊文字皆廣長一丈。欲生化胎根﹐斷除邪穢﹐卽布丹書石上﹐坐誦洞文﹐則尸賊伏匿﹐雀陰�怖﹐琚驕喪睛﹐姑兪竄隱﹐天素佩身﹐百靈朝謁﹐檄統萬神。天眞皇人昔書其文﹐以爲正音。有知其音﹐能齋而誦之者﹐諸天皆遣飛天神王﹐下觀其身﹐書其功勤﹐上奏諸天﹐萬神朝禮﹐地祇侍門﹐大勛魔王﹐保舉上眞﹐道備克得﹐遊行三界﹐升入金門。此音無所不辟﹐無所不禳﹐無所不度﹐無所不成﹐天眞自然之音也。故誦之致飛天下觀﹐上帝遙唱﹐萬神朝禮﹐三界侍軒﹐羣祆束首﹐鬼精自亡﹐琳瑯振響﹐十方肅淸﹐河海靜默﹐山嶽吞煙﹐萬靈振伏﹐招集羣仙﹐天無氛穢﹐地無祆塵﹐冥慧洞淸﹐太量玄玄也。

靈寶無量度人上品妙經卷之二十一竟

卷之二十二

飛神召靈品

道言﹕昔於始靑天中﹐九華瑩徹靈明扶宮﹐受元始度人飛神召靈無量上品。元始天尊當說是經﹐周回十過﹐以召十方﹐始當詣座。紫淸仙界﹐梵炁

靈音﹐三天道主﹐玉宸聖君﹐諸天上帝﹐金闕髙眞﹐無鞅數眾﹐乘空而來。飛雲丹霄﹐綠輿瓊輪﹐羽蓋垂蔭﹐流精玉光﹐五色郁勃﹐洞煥太空。三日三夜﹐諸天日月星宿﹐璇璣玉衡﹐一時停輪﹐神風靜默﹐山海藏雲﹐和炁遼繞﹐紫霧氤氳﹐天無浮翳﹐四气朗淸﹐一國地土山川林木﹐緬平一等﹐無復髙下﹐土皆作碧玉﹐無有異色﹐眾眞侍座﹐元始天尊玄坐綠霄回旋泛光碧玉寶座之上。說經一徧﹐諸天上帝稽首言善﹐法始出世﹐人皆見妙理。說經二徧﹐三界萬天﹐歸仰贊嘆﹐人獲長生。說經三徧﹐數出五行﹐無有生滅。說經四徧﹐外境湛然﹐內境明悟。說經五徧﹐生路可開﹐死戶立閉。說經六徧﹐炁序和平﹐四時混一。說經七徧﹐生死快樂。無有窮已。說經八徧﹐悟解妙法﹐得升仙境。說經九徧﹐鳥獸艸木﹐咸得盡數﹐不被夭傷。說經十徧﹐幽魂滯魄﹐久沈地獄﹐皆得解脫﹐是時﹐一國是男是女﹐莫不傾心。皆受護度。咸得長生。

道言﹕是時﹐

元始天尊說經一徧。東方明耀十天帝君﹐從吏神兵﹐無鞅之眾﹐浮空而至。

說經二徧﹐南方赤明十天帝君﹐從吏神兵﹐無鞅之眾﹐浮空而至。

說經三徧﹐西方素明十天帝君﹐從吏神兵﹐無鞅之眾﹐浮空而至。

說經四徧﹐北方玄明十天帝君﹐從吏神兵﹐無鞅之眾﹐浮空而至。

說經五徧﹐東北洞明十天帝君﹐從吏神兵﹐無鞅之眾﹐浮空而至。

說經六徧﹐東南耀明十天帝君﹐從吏神兵﹐無鞅之眾﹐浮空而至。

說經七適﹐西南離明十天帝君﹐從吏神兵﹐無鞅之眾﹐浮空而至。

說經八逍﹐西北靈明十天帝君﹐從吏神兵﹐無鞅之眾﹐浮空而至。

說經九徧﹐上方通明萬天帝君﹐從吏神兵﹐無鞅之眾﹐浮空而至。

說經十徧﹐下方普徧重壘山谷洞天主宰﹐神兵鬼官﹐無量數眾﹐升空而至。

十徧周竟﹐十方無極天眞大神﹐一時同至﹐一國生靈﹐虔心稽首﹐來者有如海波洋溢﹐地泉湧發﹐無鞅之眾﹐迮國一半土皆偏陷﹐非可禁止。於是元始化光﹐自眉間出﹐騰耀萬方﹐分身入於光中﹐各有元始聖像。然後光明復入眉間﹐聚成圓珠﹐大若干坤﹐普照天地﹐化形無體﹐變象自然﹐虛空天界﹐盡入圓珠中。天人仰看﹐惟見萬身元始﹐萬天帝君﹐勃勃從珠口中入。旣入珠口﹐不知所在。國人廓散﹐地還平正﹐無復欹陷。元始卽於光明圓珠之上﹐說經都竟﹐眾眞監度﹐以授於我﹐當此之時﹐喜慶難言。法事粗悉﹐諸天復位﹐倏欻之間﹐寂無遺響。是時﹐天人遇值經法﹐普受天恩﹐咸得濟度﹐全其本年﹐無有夭傷﹐傾土歸仰﹐鹹行善心。無盡元滅﹐無敗無壞﹐無損無去﹐無離無散﹐無死無傷﹐言無華綺﹐口無惡聲﹐齊同慈愛﹐異骨成親﹐國安民丰﹐欣樂太平﹐經始出教﹐一國以道﹐預有至心﹐宗奉禮敬﹐皆得度世。

道言﹕元始天尊說經中所言﹐並是三景上帝祕密隱奧之文﹐亦是玉宸大帝化形召眞之隱名也﹐非世之常辭。上聖已成眞人﹐飛神召靈﹐通玄究微。能悉其章﹐誦之十過﹐萬天恭禮﹐三界聽法﹐河海靜默﹐山嶽藏雲﹐日月停景﹐璇璣不行﹐陰陽翕和﹐晝夜皆明﹐羣魔束形﹐鬼精滅爽﹐回屍起死﹐白骨成人。至學之士﹐誦之十過﹐則五帝侍衛﹐三界稽首﹐鬼官束形﹐魔精受法﹐濟度垂死﹐絕而得生。所以初學道士﹐血穢未除﹐神不通爽﹐身不淸寧﹐體未洞眞﹐以制十方﹐威未制天政﹐徳可伏禦地祇﹐束縛魔靈﹐但爲華文﹐不究精微。輕誦此章﹐身則被殃﹐禍連九祖。供養尊禮﹐門戶興隆﹐世世昌熾﹐得爲眞仙﹐萬災不幹﹐神明護門。斯經尊妙﹐獨步玉京﹐度人無量﹐爲萬道之宗。巍巍大範﹐徳難可勝。

道言﹕凡誦是經十過﹐諸天齊到﹐億曾萬祖﹐支連屬籍﹐皆卽受度﹐上升朱宮﹐格皆九年﹐受化更生﹐得爲眞人。而好學至經﹐功滿徳就﹐皆得神仙﹐飛升金闕﹐遊宴玉京也。上學之士﹐修誦是經﹐神完炁具﹐飛升南宮。中學之士﹐受誦是經﹐皆卽受度﹐得爲神仙。下學之士﹐悟解此經﹐卽得五行備足﹐去來由己﹐不沈鬼官。若復投胎﹐再受是經﹐卽獲飛升﹐遊行太空。此經微妙﹐普度無窮﹐一切天人﹐莫不受慶。集無量之道﹐生死蒙惠﹐上天所寶﹐不傳下世﹐永祕玉府。三萬六千年劫運當興﹐盟天而傳。輕泄漏慢﹐殃及九祖﹐禍災門閥﹐長役靈官。神兵將吏﹐侍經五帝﹐神司朱靈金童﹐靑腰玉女﹐各三十六人﹐營衛神文﹐保護受經者身。

道言﹕正月長齋﹐誦詠是經﹐飛神召靈﹐魂飛九天﹐與道合眞。七月長齋﹐誦詠是經﹐神靈不昧﹐出入杳冥﹐洞達幽微﹐永保長生。十月長齋﹐誦詠是經﹐內外明徹﹐炁出復還﹐神隨意往﹐聚散變化﹐皆得運度﹐性悟眞空﹐安鎭其方﹐人稱太平。八節之日﹐誦詠是經﹐得爲南宮列仙。本命之日﹐誦詠是經﹐超淩三界﹐升入金門﹐不經苦惱﹐身有光明﹐三界侍衛﹐五帝司迎﹐萬神朝禮﹐名書上天﹐功滿徳就﹐飛升上淸。

道言﹕行道之日﹐皆當香湯沐浴﹐齋戒入室﹐東向﹐叩齒三十二通﹐上聞三十二天﹐心拜三十二過﹐閉目﹐靜思身坐九霄純陽五色梵炁之中﹐內外蓊冥﹐有靑龍﹑白虎﹑朱雀﹑玄武﹑獅子﹑白鶴﹐羅列左右﹐日月光明﹐照耀天地﹐身化萬變﹐徧歷十方﹐如此分明。密咒曰﹕

無上玄元﹐太上道君。召出臣身中三五功曹﹐左右官使者﹐侍香玉童﹐傳言玉女﹐五帝直符﹐直日香官﹐各三十六人﹐關啟所言。今日吉慶﹐長齋淸堂﹐修行至經﹐無量度人﹐願所啟上徹﹐徑禦無上三十二天元始上帝至尊幾前。

畢﹐引炁三十二過﹐東向誦經。

元始無量度人上品妙經

元始洞玄飛神召靈本章﹐上品妙首﹐萬變度人﹐千化隱韻﹐離合自然﹐出空入無。混洞赤文﹐無無上眞﹐元始祖劫﹐化生神靈﹐開明萬類﹐是爲道根。上無復祖﹐惟道爲身﹐通天徹地﹐分神化靈。無文不光﹐無文不明﹐無文不立﹐無文不成﹐無文不度﹐無文不生﹐是謂大梵天中之天。紫瓊浮臺﹐碧霄梵京﹐太極無尊﹐大羅玉淸。混然六合﹐移炁萬靈﹐眇眇劫仞﹐若亡若存。洞華三境﹐六宸巨庭﹐蕊館嬰房﹐紫微神霐﹐九華梵炁﹐周徧十方。中有南極長生之君﹐中有飛神召靈之君﹐中有變化自然大神﹐中有通天徹地靈君﹐中有化炁萬形之神。遊行太空﹐微妙尊神﹐回骸起死﹐無量度人﹐今日校錄﹐諸天臨軒。

東方無極飛神召靈﹐長生大聖﹐無量度人。

南方無極飛神召靈﹐長生大聖﹐無量度人。

西方無極飛神召靈﹐長生大聖﹐無量度人。

北方無極飛神召靈﹐長生大聖﹐無量度人。

東北無極飛神召靈﹐長生大聖﹐無量度人。

東南無極飛神召靈﹐長生大聖﹐無量度人。

西南無極飛神召靈﹐長生大聖﹐無量度人。

西北無極飛神召靈﹐長生大聖﹐無量度人。

上方無極飛神召靈﹐長生大聖﹐無量度人。

下方無極飛神召靈﹐長生大聖﹐無量度人。

十方至眞飛神﹐召靈長生度世無量大神﹐並乘華蓋五色翠羽云輿﹐龍首絳萼凝珠寶輦﹐駕禦靈鳳﹐驂乘翠鸞﹐建千眞變化靈節﹐萬炁聚散神旛﹐前嘯神虎泛響﹐後隨蒼龍發揮﹐辟邪天鹿﹐雷音大獸﹐更唱疊和﹐交映拱扶﹐七曜啟扉﹐千眞擁轅﹐億萬天仙﹐浮空而來﹐恭迎法駕﹐俯持信幣﹐專心稽首﹐虔仰靈音。主宰上相﹐南陵火官﹐掌經仙伯﹐監籍大神﹐執經把籍﹐齊到帝前﹐隨所應度﹐嚴校諸天。普告三界﹐無極神鄕﹐昌明玉閣﹐瓊室華堂﹐太一靈府﹐九炁梵天。上解祖考﹐億劫種親﹐罪籍幽玄﹐落滅消釋﹐不得拘畱﹐神合道符。元始告命﹐時刻升遷﹐校錄朱宮﹐鑄煉形魂﹐靈魔保舉﹐度品南宮。死魂受煉﹐仙化成人﹐生身受度﹐劫劫長存﹐隨劫輪轉﹐與天齊年。永度三塗五苦八難﹐超淩三界﹐逍遙上淸。上淸之天﹐天帝玉眞﹐玉宸之境梵行。

東方八天

靑麗始緣天﹐帝幸經綸夷。

日景微度天﹐帝永須梵希。

惠正麗變天﹐帝洞耀神凝。

靈兆綠敬天﹐帝靄郁延微。

廣華成化天﹐帝泛光每支。

上靈淸慧天﹐帝委汝加非。

羽舞晃曦天﹐帝大鞠零施。

呼變穆粹天﹐帝弗支婁機。

南方八天

陽離大盛天﹐帝升欲玄生。

林宛極瓊天﹐帝容純影光。

九變東文天﹐帝永重威光。

寧丹正度天﹐帝莫緬那方。

熙凝澤物天﹐帝忽吒云昌。

和明慶音天﹐帝伏浮升康。

大定施變天﹐帝臻齊何鄕。

好生長育天﹐帝溫慧令長。

西方八天

皓景今芳天﹐帝旣元漂生。

平敷玉素天﹐帝擁靄行元。

飄飄影梵天﹐帝龍斐角衣。

鎭觀至幾天﹐帝壯敬玄機。

正始華光天﹐帝妙睿升飛。

永極威庭天﹐帝競盛呼黎。

上浮碧蒙天﹐帝整謂緣威。

霄零施政天﹐帝弗綱兮歸。

北方八天

淵默玄化天﹐帝蒙暮攜混。

慧宛成理天﹐帝行緣金衝。

樂梵無欲天﹐帝肯持妙通。

和同萬有天﹐帝徧育元烘。

沖虛大漠天﹐帝遠上來升。

元通法號天﹐帝秀繞云京。

文英動妙天﹐帝願施成並。

上靈七耀天﹐帝慶貽宗眞。

三十二天﹐三十二帝﹐玉淸祕訣﹐上淸隱奧。九霄梵音﹐自然妙理﹐萬天瓊文﹐天中龍章。玉符寶篆﹐天中神機﹐九天靈魔﹐太淸隱名。萬和千合﹐變化飛神﹐無量之寶﹐深莫可量。敷落神眞﹐普度天人。今日欣慶受度﹐歷關諸天﹐請滅三惡﹐斬絕地根﹐飛度五戶﹐名列太玄﹐魔王監舉﹐無拘天門。東斗發生﹐西斗除殃﹐北斗延等﹐南斗注昌﹐中斗化形﹐總臥眾靈。靑帝飛神﹐白帝聚魄﹐赤帝流光﹐黑帝召靈﹐黃帝內升﹐萬神合明。靑天魔王﹐恭符神音。赤天魔王﹐書罰功非。白天魔王﹐斬馘不祥。黑天魔王﹐巨力施威。黃天魔王﹐持法守眞。五帝大魔﹐萬神之宗﹐飛行三界﹐統領神兵。麾幢持節﹐遊徧太空﹐自號神威﹐諸天稱功。上天度人﹐施化靈文﹐至眞受命﹐降法召靈。八威奠維﹐萬炁開張﹐錦額前驅﹐靑甲仗旛。擲火萬里﹐流鈴八衝﹐敢有干犯﹐拒遏上眞﹐金鉞前戮﹐巨戈後刑。蕩除邪穢﹐風火無停。千千截首。萬萬翦形﹐魔無干犯﹐鬼無祆精。三官校錄﹐神司考魂﹐不得容隱﹐金馬驛呈。普告無窮﹐萬神咸聽。三界五帝﹐列言上淸。洞元通歷。玉宸開劫﹐兩儀擊象﹐混沌始分。上無色界﹐下無色根﹐道玄虛寂﹐靈風自然。天上天下﹐無忘無想。無本無源﹐無體無累。混然六合﹐照徹十方﹐龍漢初劫﹐傳疊開生。壬辰開度。化育羣元﹐死戶閉塞﹐胎根息滅。气靈通爽。俱集神庭﹐上衝太虛﹐下徹幽關。百體俱一﹐內外無傷﹐神隨气運﹐變化無常。一體萬身﹐呼吸非光﹐神遊三界。气徧十方。聚散爲一﹐皆由我身﹐中爲神王﹐意乃神主。意與神合﹐飛神召靈﹐仙道可入。平視髙眞。太極混沌。金函玉章﹐洞達幽微﹐坐通八景。飛照億千﹐性定神息﹐回風紫煙。道包萬象﹐法制千魔﹐與道同合﹐自然成眞。眞中之眞﹐長生大君﹐玉靈公子﹐飛化尊神。遊空主宰﹐內治形眞﹐气聚靈全﹐保命生根。永固神靈﹐出入上淸﹐八維之內﹐三界之中。通化萬神﹐主握三宮﹐應召九源﹐混合萬神。十轉回仙﹐靈气生全﹐仙道隱祕﹐運應度人。上開天門﹐飛神召靈﹐超升玉闕﹐浩劫無停。普受開化﹐身得列眞﹐煉形太空﹐永離凡緣。上關九霄﹐徧歷三臺﹐煉屍黃庭﹐飛升太淸。太淸之上﹐有此仙門。中有飛神﹐召靈之章﹐眞王靈篇辭參髙眞。

第一神霄玉府飛神之章

神靈變化﹐奧隱無窮。气神相合﹐眞入仙門。神乃身主﹐气乃神王。神气俱妙﹐參禦髙眞。飛靈八極﹐召至萬神。惟道可偕﹐洞徹幽冥。回風扇景﹐天地育生。誦詠除殃﹐解悟成眞。眞中妙理﹐返本固根。太乙眞魔﹐上相元君。祕隱不顯﹐億劫長存。

第二紫微玉府洞眞召靈之歌

神庭隱大羅﹐梵炁爲宗主。不動乃經常﹐動之卽解悟。祕於紫元都﹐昌運符流布﹐華房郁紫煙﹐靈臺釋長句。開辟萬有法﹐包括六虛成。大道寂無體﹐得道還爾身。根斷死戶滅﹐飛神入太淸。超淩億劫塗﹐永離北鬼宮。過三界兮﹐道禦長空。升無爲兮﹐混合仙眞。旣眞空兮﹐宿命開通。飛靈八維兮﹐億劫無終。妙理通眞兮﹐虛玄寥廓。究本還元兮﹐出入禦靈風。

第三景霄天尊洞神隱諱歌曰

玉宸洞微﹐大道隱存。至眞無體﹐以道爲身。運神召靈﹐抱括乾坤。內實外虛﹐陽光陰精。浮黎玄寂﹐身入杳冥。變化自然﹐遊觀太空。太空之上﹐混合九成。五體生全﹐百神咸寧。出入影隨﹐隨影見眞。眞中之眞﹐卽此眞空。悟解成道﹐保之長存。爾不悟眞道﹐永沈北羅酆。轉輪生死根﹐六趣無仙門。

此九霄之上﹐玉靈之中﹐神王歌音﹐音諧玉律﹐靈參金文。誦之百徧﹐超度南宮。誦之千徧﹐名列髙眞。萬徧道備﹐飛升玉淸﹐度越三界﹐位登仙籍。有聞神音﹐魔王敬形﹐敕制地祇﹐侍衛送迎﹐拔出地戶﹐五苦八難﹐七祖升遷﹐永離北官﹐魂度朱陵﹐受煉更生。是謂無量﹐普度無窮。有祕上天文﹐諸天共所崇。泄慢墮地嶽﹐禍及七祖翁。

道言﹕此二章並是玉宸上帝﹐及九霄神王隱祕之音﹐皆是大梵之言﹐非世上常辭。言無韻麗﹐曲無華宛﹐故謂玄奧﹐難可尋詳。上天所寶﹐祕於神霄玉府內禁瓊宮華堂經室﹐依玄科三萬六千年劫運當傳。若有至人明內寶質心﹐依舊格告盟三天﹐然後而付焉。

道言﹕夫天地運度﹐亦有否終。日月五星﹐亦有虧盈。至聖神人﹐亦有休否。末學之夫﹐亦有疾傷。凡有此災﹐同學皆當運神煉炁﹐受化濟度﹐十徧轉經﹐以召神靈﹐復獲更生。無量之文﹐普度無窮。

道言﹕夫末學道淺﹐或仙品未充﹐神气未備﹐飛召不能﹐運應滅度﹐身經太陰﹐臨過之時﹐同學至人﹐爲其行香誦經﹐傳法開悟神靈﹐以度屍形如法﹐魂神徑上南宮﹐隨其學功﹐計日而得更生。轉輪不惑﹐便得神仙。

道言﹕夫天地運終﹐亦當修齋﹐行香誦經。星宿錯度﹐日月失昏﹐亦當修齋﹐行香誦經。四時失度﹐陰陽不調﹐亦當修齋﹐行香誦經。國主有災﹐兵革四興﹐亦當修齋﹐行香誦經。同學命過﹐亦當修齋﹐行香誦經。疫毒流行﹐兆民死傷﹐亦當修齋﹐行香誦經。夫齋戒誦經﹐功徳甚重。上消天災﹐保鎭帝王﹐下禳毒害﹐以度兆民。生死受賴﹐其福難勝﹐故曰無量﹐普度天人。

道言﹕凡有是經﹐能爲天地帝主兆民﹐行是功徳﹐飛神玉闕﹐召靈仙都。有災之日﹐發心修齋燒香﹐誦經十過﹐皆諸天記名﹐萬神侍衛﹐右別至人﹐克得爲聖君金闕之臣。諸天記人功過﹐毫分無失。天中魔王﹐亦保舉爾身﹐得道者乃當洞明至言也。

諸天中飛神召靈隱語無量音道君撰

元始靈書中篇

東方八天

坱圠妙本﹐顯黎俱浮。弈扉空柯﹐華陸宛都。敬旣推哲﹐景耀洞虛。慶夷林遠﹐育兆玄珠﹐珠成靄何﹐芬苾化舒。飛光箕翼﹐敷徧北樞。太一靈房﹐俯仰碧居。回犯神漠﹐運轉靈軀。

南方八天

光動赤霞﹐蒼梧火兢。跖景紅希﹐龍虎降升。施展除布﹐炯赫綠英。日俱雲遠﹐闡發齊並。鬱馥離晃﹐定披錦星。气動掬基﹐復邈洞淸。擲罔奠斯﹐殊轉運丁。卜扶貽建。象宮鎭靈。

西方八天

金光六支﹐虛於大黎。煥素耀景﹐空華洞希。惠余正蘊﹐泛歌昃施。注顯辧惡﹐歸氏合持。教筵宙落﹐方鑑影提。炳衛堅蒲﹐勝凝神衣。忽扶合策﹐品度侔暉。巨偭荒權﹐符車合離。

北方八天

淵淨浮羅﹐弗離幽爽。據盧圓軒﹐玄漠訓敞。丹宛屈騎﹐挾展附長。退呼魔魂﹐統復施張。沈息華兜﹐泛曲會傷。普落大化﹐曜都定昌。平隨僻護﹐追幽反光。度功罔極﹐億化天仙。

道言﹕此玉晨天中﹐大梵隱語﹐無量之音﹐皆玉文丹書﹐龍章雲篆。祕於內闕華堂﹐黃金寶函﹐輝光百尋﹐五色靈气神章之中。神霄玉淸眞王﹐扶桑靑華帝君﹐皆知其音﹐以傳其文。能齋而誦之者﹐諸天皆遣飛天神王﹐下觀其身﹐書其功勤﹐上奏諸天﹐萬神朝禮﹐地祇侍門﹐玉淸消魔﹐神王保舉﹐上仙道備﹐克得飛神三界﹐召靈千眞。此音無所不變﹐無所不通﹐無所不度﹐無所不成﹐天眞自然之音也。故誦之致飛天下觀﹐上帝遙唱﹐諸天朝禮﹐三界侍軒﹐羣妖束首﹐萬靈擁佑﹐和气葉流﹐瑞煙蓊靄﹐神靈湛寂﹐琳瑯振響﹐十方肅淸﹐河海靜默﹐山嶽吞煙﹐萬靈振伏﹐招集羣仙﹐天無氛穢﹐地無祆塵﹐冥慧洞淸﹐大量玄玄也。

靈寶無量度人上品妙經卷之二十二竟

卷之二十三

降眞召靈品

道言﹕昔於太極宮中﹐紫耀騰歌大通神土﹐受元始度人降眞召靈無量上品。元始天尊當說是經﹐周回十過﹐以召十方﹐始當詣座。天眞大神﹐上聖髙尊﹐妙行眞人﹐無鞅數眾﹐乘空而來。紫煙騰霄﹐羽騎云車﹐霓旌霞蓋﹐映靄晨輝﹐五色羅絡﹐郁耀九空。七日七夜﹐諸天諸地﹐日月星辰﹐海嶽洞宮﹐一時開朗﹐靈光照徹﹐景气澄淸﹐一國地土山川林木﹐緬平一等﹐無復髙下﹐土皆作七寶異珍﹐十華妙色。眾眞侍座﹐元始天尊玄座空浮天靈洞化神金萬變之座。說經一徧﹐天眞大聖同時稱善﹐是時﹐一國男女﹐尊崇道徳﹐開悟性眞。說經二徧﹐神化彰明。說經三徧﹐昧識達玄。說經四徧﹐霄虛妙響﹐雅韻成音。說經五徧﹐空洞靈文﹐朗煥八方。說經六徧﹐髙眞上聖﹐下教人間。說經七徧﹐三洞經法﹐普用宣行。說經八徧﹐幽顯神靈﹐應念隨心﹐感善降祥﹐與徳合並。說經九徧﹐魔試蠲息﹐五帝舉仙。說經十徧﹐百神結體﹐萬炁齊升﹐是時﹐一國是男是女﹐莫不傾心﹐皆受護度﹐咸得長生。

道言﹕是時﹐

元始天尊說經一徧﹐東方無極無量品元道大神﹐無鞅之眾﹐浮空而至。

說經二徧﹐南方無極無量品明會大神﹐無鞅之眾﹐浮空而至。

說經三徧﹐西方無極無量品浩素大神﹐無鞅之眾﹐浮空而至。

說經四徧﹐北方無極無量品靜復大神﹐無鞅之眾﹐浮空而至。

說經五徧﹐東北無極無量品萬化大神﹐無鞅之眾﹐浮空而至。

說經六徧﹐東南無極無量品通光大神﹐無鞅之眾﹐浮空而至。

說經七徧﹐西南無極無量品華眞大神﹐無鞅之眾﹐浮空而至。

說經八徧﹐西北無極無量品玄虛大神﹐無鞅之眾﹐浮空而至。

說經九徧﹐上方無極無量品紫極大神﹐無鞅之眾﹐浮空而至。

說經十徧﹐下方無極無量品洞皇大神﹐無鞅之眾﹐浮空而至。

十徧周竟﹐十方無極天眞大神﹐一時同至。一國男女傾心歸仰﹐來者有如雲飛霧合﹐無鞅之眾﹐迮國一半土皆偏陷﹐非可禁止。於是元始化一寶山﹐狀如昆侖﹐內有洞室﹐玉扉四開﹐在空玄之中﹐去地千丈。元始登引﹐天眞大神﹐上聖髙尊﹐妙行眞人﹐十方無極至眞大神﹐無鞅數眾﹐俱入寶山之中。天人仰看﹐惟見勃勃從玉扉中入﹐旣入玉扉﹐不知所在。國人廓散﹐地還平正﹐無復欹陷。元始卽於寶山之內﹐說經都竟﹐眾眞監度﹐以授於我﹐當此之時﹐喜慶難言。法事粗悉﹐諸天復位﹐倏欻之間﹐寂無遺響。是時﹐天人遇值經法﹐普得濟度﹐久視長年﹐無有疾傷﹐傾土歸仰﹐鹹啟悟心。不邪不詖﹐不昧不愚﹐不荒不蕩﹐不求不欲﹐不念不思。性與道通﹐體合至眞﹐慈惠爲本﹐風俗長淳。國安民丰﹐欣樂太平﹐經始出教﹐一國以道。預有至心﹐崇奉禮敬﹐皆得度世。

道言﹕元始天尊說經中所言﹐並是諸天上帝內名﹐隱韻之音﹐亦是神霄內諱﹐玉洞之隱名也﹐非世之常辭。上聖已成眞人﹐通玄究微。能悉其章﹐誦之十過﹐諸天遙唱﹐萬帝設禮﹐河海靜默﹐天眞降庭﹐招命神靈﹐三天駐軒﹐璇璣不行﹐千官列班﹐負赤玉之寶圖﹐握黑帝之隱篇﹐回屍起死﹐降眞得生﹐白骨成人﹐上獲髙仙。至學之士﹐誦之十過﹐則五帝臨察﹐三官赦愆﹐地根伐絕﹐魔試莫侵﹐濟度垂死﹐絕而得生。所以爾者﹐學士穢气未消﹐體未洞眞﹐以制十方﹐威未制天政﹐徳可伏禦地祇﹐束縛魔靈﹐但卻死而已﹐不能更生。輕誦此章﹐身則被殃。供養尊禮﹐門戶興隆﹐世世昌熾﹐與善因緣﹐萬災不幹﹐神明護門。斯經尊妙﹐獨步玉京﹐度人無量﹐爲萬道之宗。巍巍大梵﹐徳難可勝。

道言﹕凡誦是經十過﹐降眞召靈﹐諸天齊到﹐海嶽神官﹐陰陽主宰﹐俱來護度﹐簡奏髙宸﹐格皆九年﹐道就長生﹐獲受玉書﹐而上列帝臣﹐功滿徳就﹐無不克升﹐朝於金闕﹐遊宴玉京也。上學之士﹐修誦是經﹐降眞召靈﹐混化百神﹐洞合幽妙﹐超煉飛升。世人受誦﹐𨿽未達玄要﹐精念若勤﹐亦可感眞期靈﹐延致妙气﹐灌養身形﹐脫離疾患﹐保壽長年﹐後皆得作尸解之道﹐魂神暫滅﹐不經地獄﹐卽得返形﹐遊行太空。此經微妙﹐普度無窮﹐一切天人﹐莫不受慶。無量之福﹐生死蒙惠﹐上天所寶﹐不傳下世。至士賫金寶效心﹐盟天而傳。輕泄漏慢﹐殃及九祖﹐長役鬼官。侍經五帝﹐玉童玉女﹐各三十二人﹐營衛神文﹐保衛受經者身。

道言﹕正月長齋﹐誦詠是經﹐降太上之上眞﹐召三界之眾靈﹐爲上世玄曾﹐下逮一身﹐消絕積禍﹐散滅惡愆﹐上升玉宮﹐參晨帝軒。七月長齋﹐誦詠是經﹐降太一之中眞﹐召九宮之眾靈﹐保度我身﹐上奏玄名﹐紀功靑簡。十月長齋﹐誦詠是經﹐降太上之下眞﹐召洞臺之眾靈﹐爲國土封疆﹐社稷民人﹐撫調時序﹐風雨順宜﹐稼穡丰禳﹐永享升平。八節之日﹐誦詠是經﹐降召八方玄虛﹐日月宿度眞靈﹐消禳殃沴﹐感格福祥。本命之日﹐誦詠是經﹐降召天地陰陽五行眞靈之神﹐混合我形﹐鎭守百關﹐九宮泥丸﹐骨骸玉固﹐色潤金鮮﹐使我長存﹐上賓帝前。

道言﹕行道之日﹐皆當香湯沐浴﹐齋戒入室﹐東向﹐叩齒三十二通﹐上聞三十二天﹐心拜三十二過﹐閉目﹐靜思身坐靑黃白三色雲炁之中﹐內外蓊冥﹐有靑龍﹑白虎﹑朱雀﹑玄武﹑獅子﹑白鶴﹐羅列左右﹐日月照明﹐洞煥室內﹐項生圓象﹐光映十方﹐如此分明﹐密咒曰﹕

無上玄元﹐太上道君。召出臣身中三五功曹﹐左右官使者﹐侍香玉童﹐傳言玉女﹐五帝直符﹐直日香官﹐各三十六人﹐關啟所言。今日吉慶﹐長齋淸堂﹐修行至經﹐無量度人。願所啟上徹﹐徑禦無上三十二天元始上帝至尊幾前。

畢﹐引炁三十二過﹐東向誦經。

元始無量度人上品妙經

元始洞玄靈寶本章﹐降眞召靈上品妙首﹐十回度人﹐百魔隱韻﹐感格自然﹐神素靈章﹐合明妙關。虛淸大梵﹐經緯萬天﹐總括三道﹐玄通化樞。宗於會極﹐與道涵虛﹐開布精誠﹐分辧靈塗。非志不達﹐非徳不攄﹐神文攝炁﹐冥冥相符。上該玉闕﹐旁周洞無。彌羅梵境﹐幽寥之中。紫微瓊館﹐龜臺閬風﹐天機所主﹐歷劫元綱。混茫之精﹐祕賾幽光。煥落萬景﹐郁秀五華。大羅法輪﹐總禦十方﹐佩受帝炁﹐降眞召靈。中有消愆散厄之神﹐中有長生延壽之君﹐中有三玄定命大神﹐中有五老皇靈丈人﹐中有陰陽丁甲元根主宰﹐太一尊神。回光鑑映﹐無量度人﹐今日存感﹐萬聖臨軒。

東方無極景眞神王﹐長生大聖﹐無量度人。

南方無極化靈神王﹐長生大聖﹐無量度人。

西方無極昭應神王﹐長生大聖﹐無量度人。

北方無極冥慧神王﹐長生大聖﹐無量度人。

東北無極妙智神王﹐長生大聖﹐無量度人。

東南無極洞明神王﹐長生大聖﹐無量度人。

西南無極藏光神王﹐長生大聖﹐無量度人。

西北無極寶華神王﹐長生大聖﹐無量度人。

上方無極寶仙神王﹐長生大聖﹐無量度人。

下方無極舉度神王﹐長生大聖﹐無量度人。

十方降眞召靈神王﹐長生度世無量大神﹐並乘三素華雲飛飆﹐霞輦浮耀﹐玉輿翼衛﹐鐝天大獸﹐神虎辟邪﹐建降眞之節﹐召靈之旛﹐前列鐘鼓震響﹐後參廣樂簫歌﹐景龍碧鳳﹐音韻相和﹐千眞馳驅﹐萬象回旋﹐天仙兵馬﹐羅布億千﹐傾光回耀﹐應化而來。神霄上宰﹐太極諸天﹐玄機玉輔﹐二臺仙卿﹐奉符秉籍﹐簡奏晨玄﹐眞皇敷化﹐告下三元八極世界﹐洞府泉源﹐重河九壘﹐酆都六宮﹐南闕北溟﹐百二十曹。檢校仙士﹐學眞之人﹐丹心淵徹﹐志念精微﹐感通妙際﹐契會幽機﹐隨所昭格。敢有愆違﹐玉都上房﹐錫命靈飛﹐上淸六甲﹐豁落五符﹐左招無英﹐右挾白元﹐保煉形骨﹐與天齊年。永度三塗五苦八難﹐超淩三界﹐逍遙上淸。上淸之天﹐天帝合元﹐無色之境梵行。

東方八天

幽澄至感天﹐帝順蘄允隆。

九生論化天﹐帝賀玉渟汶。

巴那浩公天﹐帝落定形。

垠溪政修天﹐帝寥吉有騑。

角明動中天﹐帝司關正儀。

無量勤徳總彰天﹐帝卓蘭冥奇。

銖滿自利天﹐帝運希生。

幼直感容天﹐帝護特化昭。

南方八天

鳳陂文隱天﹐帝權變朱英。

丹宮簡房天﹐帝竺月羅。

樞洪歷瑤天﹐帝耀童眞。

度仙勝延天﹐帝眞來乘夫。

變世壽華天﹐帝祕度無傍。

逸龍云景天﹐帝驛追萬靈。

胎素衛慈天﹐帝握炁盈孫。

寶紀定名天﹐帝達眞和。

西方八天

神營受符天﹐帝老景星昌。

召靈促軿天﹐帝石耀公儀。

印道誓玄天﹐帝術律用封。

眞化瓊靈天﹐帝召嬰伯康。

皓靈傅卿天﹐帝和總山圭。

太微七司天﹐帝祝望枚宗。

流精大安天﹐帝就思九生。

刺陽巡斗檢靈天﹐帝正輿傾光。

北方八天

奠辰髙淸大混天﹐帝瑤弓致眞。

證道示虛納空天﹐帝範堂賓。

舞雷舒光玄報天﹐帝溫慈明旗。

洞色紫精天﹐帝召靈考仙。

修陽啟珠天﹐帝伯述無回。

騎史信書天﹐帝益衝領方。

太上閱功天﹐帝普英元王。

仙曹劾功錄王天﹐帝壽都基昌。

三十二天﹐三十二帝﹐諸天隱諱﹐諸天隱名。天中空洞﹐自然靈章﹐諸天隱韻﹐混合之音。立極之尊﹐舞天之神﹐飛空大魔﹐攝气之靈。四被六周﹐騰變太淸﹐玄上之化﹐廣難可名﹐召降靈眞﹐普度天人。今日感生煉度﹐歷試諸天﹐成體玉華﹐合景飛根﹐佩服赤書﹐功列紫宸﹐玄司考察﹐名參上宮。東斗奏言﹐西斗授章﹐北斗奉簡﹐南斗化光﹐中斗元標﹐運斡萬方。靑帝開生﹐白帝舉仙﹐赤帝執法﹐黑帝賞延﹐黃帝秉正﹐攝禦威權。靑天眞君﹐大憲明歷。丹天眞君﹐龍耀司直。素天眞君﹐摧伏惡逆。黑天眞君﹐施玄布徳。黃天眞君﹐鎭安四極。五天至眞﹐萬道之元。飛行太虛﹐統領羣仙﹐總校圖籙﹐髙居上玄。周行八冥﹐坐鎭天關﹐蒼河碧海﹐瑤闕瓊山。宣令布化﹐普告無窮﹐元皇受命﹐掃蕩災凶。鐝天震威﹐流光四衝﹐天老持符﹐照辟不祥。驅除萬惡﹐理正元綱﹐敢有干犯﹐亂我天常。不容乖變﹐糾送溟泠﹐風火交激﹐殺伐祆羣。學道得度﹐開濟生民﹐斷滅魔試﹐皆獲飛升。拔度七祖﹐永離幽沈﹐不得畱滯﹐受煉朱陵。宣告北酆﹐萬神咸聽﹐三官九府﹐列奏玉京。

天元大籙﹐變化玄虛﹐纏結周流﹐騰降沈浮。下衝郁絕﹐上朗太無﹐靈風扇霄﹐開天禦圖。天上天下﹐幽廓冥冥﹐玄光浩蕩﹐大劫無形。鴻蒙元炁﹐雙象交升﹐混沌懸立﹐保運自然。負山召龍﹐億歷綿綿﹐周行離合﹐包絡諸天。玉昌安鎭﹐五方赤文﹐妙化生育﹐三十九篇。立以天帝﹐主以道君﹐流演陰陽﹐統治萬靈。攝領羣魔﹐持運彌綸﹐大範宣布﹐八垣流精。澄景天華﹐眇眇玄微﹐玄微上皇﹐炁合眞機。飛光紫淸﹐耀英霄輝﹐明霞散空﹐太眞舞開。玉章灌煉﹐靈煙九回﹐玄京納正﹐輔化三才。千備萬周﹐混道成眞﹐眞中至神﹐萬帝之尊。宴處圓羅﹐我之化身﹐龍漢億劫﹐植立無垠。丹光煥發﹐萬品生成﹐上游紫虛﹐劫仞蕭臺。琳宮之內﹐華闕之中﹐召降眞靈﹐普度羣生。蕩除穢滯﹐通理百關﹐七轉回風﹐與气俱仙。仙道永存﹐無量度人﹐上開八門﹐經天化輪。考校功業﹐罪福因緣﹐普度七祖﹐一切幽魂﹐逍遙十極﹐上升九天。九天之上﹐各有生音﹐中有玄虛通感之章﹐列聖靈篇﹐辭參髙眞。

第一天人通感之音

玄化蕩蕩﹐流結眞精。肇立諸天﹐生育神靈。茫茫三界﹐無極天民。邪想淪惡趣﹐通感登髙淸。穢濁相沈溺﹐使爾道無成。不受洞元章﹐何以超玄津。欲念隨所樂﹐學仙多苦辛。縈累須臾滅﹐業盡化埃塵。一悟永逍遙﹐萬劫保長存。精誠貫紫霄﹐遼思達玉京。神飛合太虛﹐同妙際幽冥。

第二仙王降眞之章

玉文羅碧霄﹐降眞玄上峯。服咽日月華﹐髙奔玉帝宮。逍遙過三界﹐倏駕徊靈風。中育孩道康﹐內居伯史原。巾金佩綠羽﹐騰輝乘紫煙。相命諸仙僚﹐齊禮帝一尊。下觀無極鄕﹐塵境何紛紛。丹簡攝大魔﹐黃旗校云營。蔚蕭祕靑編﹐普度學眞民。玄符下三界﹐萬炁皆齊仙。元始會百神﹐回光臨我軒。七祖離長夜﹐幽魂度五關。與我永相期﹐超升出世緣。

第三元皇召靈之篇

三天之上﹐洞靈淸微。玄景崇阿﹐劫仞靈宮。中有至尊﹐運化元機。統禦羣品﹐萬炁總歸。巍巍大梵﹐太素髙神。丹光歷明﹐二象豁開。郁察受教﹐布列眞階。飛天流演﹐包絡泉臺。八威玉文﹐安鎭五山。永保億劫﹐使炁無傾。人能玄感。悟道通靈。修眞進仙業﹐萬聖自來臨。世欲坌眞趣﹐何不棲山林。

此三界之上﹐飛空之中﹐飛仙眞音﹐音參洞章。誦之百徧﹐通感無垠。誦之千徧﹐召降眞靈。萬徧道備﹐玄聖來臨﹐過度三界﹐位登仙卿。有聞靈音﹐羣魔敬形﹐勑制地祇﹐侍衛送迎﹐拔出地戶﹐五苦八難﹐七祖升遷﹐永離鬼官﹐魂度朱陵﹐受煉更生。是謂無量﹐普度無窮。有祕上天文﹐諸天共所崇。泄慢墮地獄﹐禍及七祖翁。

道言﹕此二章並是諸天上帝﹐及至眞仙王隱祕之音﹐皆是大梵之言﹐非世上常辭。言無韻麗﹐曲無華宛﹐故謂玄奧﹐難可尋詳。上天所寶﹐祕於神霄玉淸王府東華寶藏﹐依玄科隨運下傳。若有至人﹐賫金寶質心﹐依書格告盟玉淸﹐然後而付焉。

道言﹕夫降眞則災厄息﹐召靈則禍難除﹐安國寧家﹐悉從玄感。若劫運否終﹐三光虧盈﹐神人休否﹐末學疾傷﹐同气皆當齊心修齋﹐六時行香﹐十徧轉經﹐髙聖立降﹐消諸不祥。無量之文﹐普度無窮。

道言﹕夫末學道淺﹐或仙品未充﹐運應滅度﹐身經太陰﹐臨過之時﹐同學至人爲其行香﹐誦經十過﹐致五靈之童﹐以始生之英﹐煉度屍形如法﹐魂神徑上南宮﹐隨其學功﹐計日而得更生。轉輪不惑﹐便得神仙。

道言﹕夫天地運終﹐星宿錯度﹐日月失明﹐陰陽不調﹐國境有災﹐兆民死傷﹐師友命過﹐皆當修齋﹐行香誦經。則八天主司﹐各遣飛仙﹐收滅禍害之气﹐使國土安寧﹐生民康泰﹐已化超升。夫齋戒誦經﹐功徳甚重。上消天災﹐保鎭帝王﹐下禳毒害﹐以度兆民。隨其功業﹐感格眞靈﹐故曰無量﹐普度天人。

道言﹕凡有是經﹐能爲天地帝主兆民﹐行是功徳。召降之日﹐發心修齋燒香﹐誦經十過﹐皆眞靈記名﹐萬聖來臨﹐右別至人﹐克得爲帝君玉府之臣。列曹記人功過﹐毫分無失﹐神霄公卿﹐亦保舉爾身﹐得道者乃當洞明至言也。

諸天中大梵隱語無量音道君撰

元始降眞召靈中篇

東方八天

陣林斗廬﹐弔角歷虛。帝明愬恪﹐景昭化於。丙純祠文﹐律慶自模。滅叔止普﹐政和慜居。昌極褚鄰﹐兌挹元符。札遘時畢﹐臻魯張須。甲華左周﹐轉辰閻師。杳太逸王﹐紫天毗分。

南方八天

朱光含道﹐析眞流陽。固已洞溫﹐伏覬玻璫。露乾迹非﹐云押寧章。旣獲由祭﹐夢奪元剛。注靈鸞泰﹐旬使治倉。弗閒獲度﹐平太勇光。赤華輝帝﹐廣素啟方。望智無問﹐義並委常。

西方八天

頓叉瑤敕﹐冥湄阻衰。釋謐房弼﹐定局可歸。稱玄弗極﹐用祕提回。猛歌昆緣﹐邾墟淑階。髙華偃聰﹐拱師陀開。輝路湛見﹐嶽察守臺。至鎭栢趨﹐珙袍碧微。山眞夷郎﹐道英格非。

北方八天

玃侯察姦﹐主兵元環。盧起瞻溪﹐歷魔簿監。文華權陽﹐液掖嵎盤。麗審密火﹐化混雲輪。交到乂谷﹐羅弈穹旻。暝和情比﹐紫眞降璘。展義漠涘﹐晦張垠綿。緯投穴互﹐畢忽輕遷。

道言﹕此諸天中大梵隱語﹐無量之音﹐舊文刻書靑城宮玉臺館﹐主降天地之髙眞﹐幽顯之玄靈﹐助行大化﹐以唱三境之仙宗﹐字皆廣長一丈。天眞皇人昔書其文﹐以爲正音。有知其音﹐能齋而誦之者﹐諸天皆命化炁仙王﹐下觀其身﹐書其功勤﹐上奏諸天﹐萬神朝禮﹐地祇侍門﹐大勛魔王﹐保舉飛升﹐道備克得﹐遊行三界﹐升入金門。此音無所不辟﹐無所不禳﹐無所不度﹐無所不成﹐天眞自然之音也。故誦之致飛天下觀﹐上帝遙唱﹐萬神朝禮﹐三界侍軒﹐羣祆束首﹐鬼精自亡﹐琳瑯振響﹐十方肅淸﹐河海靜默﹐山嶽吞煙﹐萬靈振伏﹐招集羣仙﹐天無氛穢﹐地無祆塵﹐冥慧

洞淸﹐大量玄玄也。

髙上仙王降眞之符

靈寶無量度人上品妙經卷之二十三竟

卷之二十四

神變气化品

道言﹕昔於太素天中﹐皓景霄虛淩空曜土﹐受元始度人神變气化無量上品。元始天尊當說是經﹐周回十過﹐以召十方﹐始當詣座。天眞大神﹐上聖髙尊﹐妙行眞人﹐無鞅數眾﹐乘空而來。碧虛扇霞﹐鳳輿瓊輪﹐綠蓋華軿﹐流彩降霄﹐八景交輝﹐洞煥太空。三日三夜﹐諸天玉籙寶光﹐上照玄都宮闕﹐森羅元綱臺觀﹐朗然徹見﹐劫仞巍峨﹐飛輪煥赫﹐一國地土山川林木﹐緬平一等﹐無復髙下﹐土皆作瑞玉無有異色。眾眞侍座﹐元始天尊玄坐空浮神化萬炁寶闕之上。說經一徧﹐諸天大聖同時稱善﹐是時﹐一國男女﹐知道變化﹐悉由神炁﹐乃至天城紫殿﹐碧閣黃房﹐萬聖千眞﹐皆是神變法身﹐气化眞境。說經二徧﹐金龍吐云﹐寶臺千柱。說經三徧﹐宸霞散縷﹐結空成字。說經四徧﹐大音輕震﹐甘露敷和。說經五徧﹐地發寶蓮﹐萬葉凝光。說經六徧﹐玉京金闕﹐神輝洞虛。說經七徧﹐萬神混一﹐出有入無。說經八徧﹐神气變微﹐秋毫同體。說經九徧﹐地獄消滅﹐死魂受生。說經十徧﹐神變气化﹐洞入太冥﹐是時﹐一國是男是女﹐莫不傾心﹐皆受護度﹐咸得長生。

道言﹕是時﹐

元始天尊說經一徧﹐東方無極無量品始陽大神﹐無鞅之眾﹐浮空而至。

說經二徧﹐南方無極無量品炎輝大神﹐無鞅之眾﹐浮空而至。

說經三徧﹐西方無極無量品少陰大神﹐無鞅之眾﹐浮空而至。

說經四徧﹐北方元極無量品太一大神﹐無鞅之眾﹐浮空而至。

說經五徧﹐東北無極無量品保鎭大神﹐無鞅之眾﹐浮空而至。

說經六徧﹐東南無極無量品通生大神﹐無鞅之眾﹐浮空而至。

說經七徧﹐西南無極無量品衝厚大神﹐無鞅之眾﹐浮空而至。

說經八徧﹐西北無極無量品運關大神﹐無鞅之眾﹐浮空而至。

說經九徧﹐上方無極無量品主變大神﹐無鞅之眾﹐浮空而至。

說經十徧﹐下方無極無量品持化大神﹐無鞅之眾﹐浮空而至。

十徧周竟﹐十方無極變化大神﹐一時同至﹐一國男女﹐傾心歸仰﹐𨿽未聞法﹐各悟三界十方諸天髙眞﹐乃至宮殿臺觀﹐未有一名﹐不從神變气化而有。今睹天尊眞王宣眞演道﹐聖容煒煥﹐光徹諸天無量世界﹐一一國中﹐各有天尊眞王﹐宣演大法。故知神變無窮﹐气化無極。我等今身色相根塵動轉音影﹐皆是神變气化所成。來者億量﹐無鞅之眾﹐迮國一半土皆偏陷﹐非可禁止。於是元始示現神气變化之道﹐從玄坐起﹐踴身虛空﹐髙齊劫仞﹐在飛雲浮景之上﹐去地千丈。元始登引﹐天眞大神﹐上聖髙尊﹐妙行眞人﹐十方無極變化大神﹐無鞅數眾﹐俱入浮景之中。天人仰看﹐惟見勃勃從虛空中入﹐旣入空內﹐不知所在。國人廓散﹐地還平正﹐無復欹陷。元始卽於飛雲浮景之上﹐說經都竟﹐眾眞監度﹐以授於我﹐當此之時﹐喜慶難言。法事粗悉﹐諸天復位﹐倏欻之間﹐寂無遺響。是時﹐天人遇值經法﹐普得濟度﹐全其本年﹐無有中傷﹐傾土歸仰﹐鹹滅有心。極妙極玄﹐極洞極眞﹐極化極用﹐極變極通﹐極神極靈。心悟至道﹐合體虛明﹐齊同慈愛﹐異骨成親。國安民丰﹐欣樂太平﹐經始出教﹐一國以道。預有至心﹐宗奉禮敬﹐皆得度世。

道言﹕元始天尊說經中所言﹐並是諸天上帝神變气化內名﹐隱韻之音﹐亦是眞王內諱﹐變化百靈之隱名也﹐非世之常辭。上聖已成眞人﹐神气通玄。能悉其章﹐誦之十過﹐諸天遙唱﹐神气合應﹐變化倏忽﹐河海山嶽﹐俄爾亡存。日月璇璣﹐周流隱顯﹐神之所變﹐萬聖齊臨﹐則羣魔束形﹐鬼精滅爽﹐气之所化﹐則回屍起死﹐白骨成人。至學之﹐誦之十過﹐則神變五帝﹐气化三界﹐魔精喪眼﹐鬼祆滅爽﹐濟度垂死﹐絕而得生。所以爾者﹐學士穢气未消﹐體未洞眞﹐召制十方﹐威未制天政﹐徳可伏禦地祇﹐束縛魔靈﹐但卻死而已﹐不能更生。輕誦此章﹐身則被殃。供養尊禮﹐門戶興隆﹐世世昌熾﹐與善因緣﹐萬災不幹﹐神明護門。斯經尊妙﹐獨步玉京﹐度人無量﹐爲萬道之宗。巍巍大梵﹐徳難可勝。

道言﹕凡誦是經十過﹐諸天齊到﹐神感气會﹐變化自然﹐不同起心﹐作諸幻妄﹐神气混合﹐無道不生﹐億曾萬祖﹐幽魂苦爽﹐皆卽受度﹐上升昧宮﹐格皆九年﹐受化更生﹐得爲貴人。而好學至經﹐功滿神變﹐徳就气化﹐皆得神仙﹐飛升金闕﹐遊宴玉京也。上學之士﹐修誦是經﹐神气煉化。皆卽受度﹐飛升南宮。世人受誦﹐神不去身。眞气內營﹐則延壽長年﹐後皆得作尸解之道。魂神暫滅﹐不經地嶽﹐卽得返形﹐遊行太空。此經微妙﹐普度無窮﹐一切天人﹐莫不受慶。無量之福﹐生死蒙惠﹐上天所寶﹐不傳下世。至士賫金寶效心﹐盟天而傳。輕泄漏慢﹐殃及九祖﹐長役鬼官。侍經五帝﹐玉童玉女﹐各二十四人﹐營衛神文﹐保護受經者身。

道言﹕正月長齋﹐誦詠是經﹐神變發生﹐气化敷榮﹐內景煥彩﹐玉云結城﹐爲上世亡魂﹐斷地逮役﹐度上南宮。七月長齋﹐誦詠是經﹐神變道體﹐內景明潔﹐神嬰正位﹐身得神仙﹐諸天書名﹐黃籙白簡﹐削死上生。十月長齋﹐誦詠是經﹐神變深密﹐气化安寧﹐內景齊仙﹐遊宴玉華﹐爲國土帝主﹐安鎭國祚﹐保天長存﹐世世不絕﹐常爲人君﹐安鎭其方﹐民稱太平。八節之日﹐誦詠是經﹐神變順常﹐气化循經﹐內景調衍﹐金池玉霐﹐得爲九宮眞人。本命之日﹐誦詠是經﹐神變九宮﹐气化九眞﹐混一自然﹐與帝同盟﹐魂神澄正﹐萬气長存﹐不經苦惱﹐身有光明﹐三界侍衛﹐五帝司迎﹐萬神朝禮﹐名書上天﹐功滿徳就﹐飛升上淸。

道言﹕行道之日﹐皆當香湯沐浴﹐齋戒入室﹐東向﹐叩齒三十二通﹐上聞三十二天﹐心拜三十二過﹐閉目﹐靜思身坐靑紫白三色雲气之中﹐內外蓊冥﹐有靑龍﹑白虎﹑朱雀﹑玄武﹑獅子﹑白鶴﹐羅列左右﹐日月照明﹐洞煥室內﹐項生圓象﹐光映十方。次思太空之中﹐洞眞神气﹐如紫光云冉冉來覆兆首﹐雲气彌室﹐內有萬神森然﹐如視目中瞳子﹐對兆面前。次思兆九竅气出﹐如白煙煙雲﹐右旋纏繞兆身象罔之中﹐紫雲白煙﹐亙徧天地。良久﹐覺見己身肝中有碧玉宮殿﹐中有神人﹐衣靑龍華羽之服﹐口中吹气成風﹐吹此雲气﹐左回約九九數周。乃見空中所存來者萬神﹐與兆身中百神﹐合爲一身﹐狀如嬰兒﹐繡衣錦裳﹐對兆面坐﹐聽兆誦經。訖﹐還入兆口中﹐上泥丸中﹐晝面向外﹐夜面向內﹐此爲神變气化之道﹐如此分明。密咒曰﹕

無上玄元﹐太上道君。召出臣身中三五功曹﹐左右官使者﹐侍香玉童﹐傳言玉女﹐五帝直符﹐直日香官﹐各三十六人﹐關啟所言。今日吉慶﹐長齋淸堂﹐修行至經﹐無量度人。願所啟上徹﹐徑禦無上三十二天元始上帝至尊幾前。

畢﹐引炁三十二過﹐東向誦經。

元始無量度人上品妙經

元始洞玄靈寶本章﹐神變气化上品﹐回混度人﹐百魔隱韻﹐離合自然。洞空無形﹐神气爲眞。神非恍惚﹐气非氤氳。是道妙本﹐於空爲神。太空爲气﹐神生萬神﹐气生萬气﹐萬神歸一﹐萬气合一﹐一萬之變。神爲道機﹐气爲道樞﹐機變樞化﹐三界乃生。元始祖神﹐變生萬眞。元始祖气﹐化生諸天。開明三景﹐是爲天根。上無復祖﹐惟道爲身。神變赤書﹐气化玉文﹐五文開廓﹐普植神靈。無文不光﹐無文不明﹐無文不立﹐無文不成﹐無文不度﹐無文不生﹐是爲大梵天中之天。變化生成﹐郁羅蕭臺﹐玉山上京﹐上極無上﹐大羅玉淸。眇眇劫仞﹐若亡若存﹐三華離便﹐大有妙庭。金闕玉房﹐森羅諍霐﹐神霄梵炁﹐周回十方。中有神變气化之神﹐中有南極長生大帝君﹐中有度世司馬大神﹐中有好生韓君丈人﹐中有南上司命司錄延壽益算度厄尊神﹐回骸起死﹐無量度人﹐今日校錄﹐諸天臨軒。

東方無極飛天超玄神王﹐長生大聖﹐無量度人。

南方無極飛天升炎神王﹐長生大聖﹐無量度人。

西方無極飛天易皓神王﹐長生大聖﹐無量度人。

北方無極飛天生神神王﹐長生大聖﹐無量度人。

東北無極飛天司變神王﹐長生大聖﹐無量度人。

東南無極飛天主化神王﹐長生大聖﹐無量度人。

西南無極飛天遷气神王﹐長生大聖﹐無量度人。

西北無極飛天換質神王﹐長生大聖﹐無量度人。

上方無極飛天至有神王﹐長生大聖﹐無量度人。

下方無極飛天妙無神王﹐長生大聖﹐無量度人。

十方至眞飛天神王﹐長生度世無量大神﹐並乘玉虹萬寶之輿﹐結綠千眞遊玄之車﹐泛蓋旋羽﹐驂駕丹鳳﹐九色眞龍﹐建召神攝气變化之節﹐三元回命保生靈旛﹐前詠洞文齊唱﹐後吹部曲同音﹐獅子白鶴﹐嘯歌嗈嗈﹐五老啟途﹐羣仙翼轅﹐億乘萬騎﹐浮空而來﹐傾光回駕﹐變化度人。諸天丞相﹐南昌上宮﹐韓司主錄﹐監生大神﹐神變天司﹐明令四張﹐气化神人﹐據位持兵﹐執籙把籍﹐齊到帝前。百億變化﹐神气自然﹐官府在左﹐刑罰著邊﹐隨所應度﹐嚴校諸天。普告三界﹐無極神鄕﹐泉曲之府﹐北都羅酆﹐三官九府﹐十二河源。上解祖考﹐億劫種親﹐疾除罪簿﹐落滅惡根﹐不得拘畱﹐逼合鬼羣。元始符命﹐時刻升玄﹐北都寒池﹐部衛形魂﹐制魔保舉﹐度品南宮﹐死魂受煉﹐仙化成人。神气無窮﹐變化無終﹐無極神鄕﹐變化所從。神气合空﹐無所無容﹐十方皆變﹐一神混同﹐十方皆化﹐一气普通。變化生身﹐生身受度﹐劫劫長存﹐隨劫輪轉﹐與天齊年。保度三塗五苦八難﹐超淩三界﹐逍遙上淸。上淸之天﹐天帝洞輪無色之境梵行。

東方八天

神變九眞天﹐帝梵靈虛泉。

角應震生天﹐帝京婁虛。

曲眞啟元天﹐帝混奇迎隆。

歷陳蒼華天﹐帝明耀芒。

動緣仁宥天﹐帝閣龍景盈。

嶽判紀靈天﹐帝述蘭棲。

翠闕寶輝天﹐帝飛英預嘉。

綠粹秀和天﹐帝離如祕公。

南方八天

燻微炎照天﹐帝嗇運通。

陽光混虛天﹐帝寶主輔元。

南玉化闕天﹐帝部兪慶言。

耀景丹靈天﹐帝祖簡尊猷。

朱明景平天﹐帝伯舉衝幾。

安變澤神天﹐帝曜華奉靈。

龍變慶元天﹐帝廓都良。

赤气定初天﹐帝平披昌。

西方人天

云極素獸天﹐帝正寶仙明。

正化觀行天﹐帝時保基常。

帝靜順康天﹐帝滋殊聿光。

竺珞道封天﹐帝崇升眞墟。

皛明虎寶天﹐帝象日回景。

思度逸衝天﹐帝祝郭友。

太瑤葆存天﹐帝道鑑衝升。

感羽浩名天﹐帝極那輪。

北方八天

紫度靜明天﹐帝忱伯次恭。

句魂除邪天﹐帝尾房忌侯。

正察髙玄儀眞天﹐帝島基錄開。

玄符虛轄天﹐帝密觀赴靈。

徳芳曜圓露神天﹐帝超玄濟昏。

鍾陽溟混天﹐帝曾微子都。

治化政安天﹐帝寂浩素覺。

智冥洞空九常天﹐帝本光希先。

三十二天﹐二十二帝﹐諸天隱諱﹐諸天隱名。天中空洞﹐自然靈章﹐諸天隱韻﹐天中之音。天中之尊﹐天中之神﹐天中大魔﹐天中之靈。神和气合﹐變化上淸﹐無量之奧﹐深不可詳﹐敷落神眞﹐普度天人。今日欣慶受度﹐歷關諸天﹐神變萬眞﹐請滅三惡﹐气化百靈﹐斬絕地根﹐飛度五戶﹐名列太玄﹐眞王監舉﹐無拘天門。東斗運機﹐西斗司气﹐北斗玄樞﹐南斗生神﹐中斗混合﹐總監眾靈﹐神變五帝﹐下領天人。靑帝施仁﹐白帝明義﹐赤帝司禮﹐黑帝生智﹐黃帝主信﹐萬神無越。靑神魔王﹐拘魂定華。赤神魔王﹐守神立慧。白神魔王﹐定魄蕩穢。黑神魔王﹐溺邪安正。黃神魔王﹐總監萬气。五神眞魔﹐萬靈之宗﹐飛行鼓從﹐气化神兵﹐麾幢持節﹐遊觀太空﹐神變赫弈﹐諸天齊功。上天度人﹐嚴攝北酆﹐神王受命﹐普掃不祥。收神攝气﹐變化飛仙﹐金精吐毒﹐天馬四張。神兵前驅﹐流煙八衝﹐敢有干試﹐拒遏上眞﹐金鉞前戮﹐巨天后刑﹐屠割鬼爽﹐風火無停。千千截首﹐萬萬翦形﹐魔無干犯﹐鬼無祆精。三官北酆﹐明檢鬼營﹐不得容隱﹐金馬驛呈。普告無窮﹐萬神咸聽﹐三界五帝﹐列言上淸。

天元洞極﹐生化無窮﹐眇眇億劫﹐混沌之中。上無復神﹐下無復气﹐風澤洞虛﹐虛極變玄。玄生爲神﹐神薄气眞﹐气爲神子﹐神爲气母。神气合一﹐萬變可取﹐萬變萬化﹐金剛乘天。剛風爲气﹐風動爲神﹐動生知識﹐梵气爲身。神變气化﹐三界自成﹐陽神爲天﹐陰气爲泉。無極無色﹐泉極無淵﹐神气冥冥﹐地藏爲天。天上天下﹐無幽無冥﹐無形無影﹐無極無窮。神降气升﹐流精郁寥﹐溟涬大梵﹐遼廓無光。赤明開圖﹐運度自然﹐元始安鎭﹐敷落五篇。赤書玉字﹐八威龍文﹐保制劫運﹐神气長存。梵气彌羅﹐萬範開張﹐元綱流演﹐三十二天。輪轉無色﹐周回十方﹐神气普運﹐四達皇皇。旋斗歷箕﹐回度五常﹐三十五分﹐總气上元。八景冥合﹐气入玄玄﹐玄中太皇﹐上帝髙眞﹐亦從神气﹐變化生成。泛景太霞﹐嘯詠洞章﹐金眞朗郁﹐流響云營。玉音攝气﹐靈風聚煙﹐紫虛郁秀﹐神气回旋。變化陰陽﹐輔翼萬仙﹐千和萬合﹐自然成眞。眞中有神﹐神中有气﹐附景纏光﹐返復气神。南極帝宮﹐長生大君﹐無英公子﹐白元尊神﹐太一司命﹐桃康合延﹐執符把籙﹐保命生根。上游上淸﹐出入華房﹐八景之內﹐細微之中。下鎭人身﹐泥丸絳宮﹐中理五气﹐混合百神。十轉回靈﹐萬气齊仙﹐仙道貴生﹐無量度人。上開八門﹐飛化神气﹐往來無窮﹐轉此法輪。罪福禁戒﹐宿命因緣﹐普受開度﹐死魂生身﹐身得受生﹐上聞諸天。諸天之上﹐各有生門﹐中有空洞謠歌之章﹐眞王靈篇﹐辭參髙眞。

第一道玄神變飛空之音

無形無名﹐獨立太空。合混萬神﹐變化莫窮。萬物咸賴﹐神運圓通。生天生地﹐把握洪蒙。廓散無邊﹐視之無蹤。泛然自應﹐名曰至神。三界仙眞﹐諸天雲宮。神變周流﹐皆由道身。此道幽祕﹐得之乃眞。歌此沖妙﹐玄中之天。中有造化﹐浩劫至神。冥會樞運﹐斡旋皇極。萬炁長存﹐保之勿息。

第二道玄气化眞王之章空爲眞气﹐眞气如空。我其辧之﹐與道皆同。物得之生﹐捨之則窮。能生者何﹐曰气與神。一切諸天﹐神仙聖人。乃至六道﹐諸凶鬼神。天地宮府﹐呼吸屈伸。是皆气化﹐無逃此輪。如神守气﹐千劫無傾。三界俱壞﹐我獨長存。九天停運﹐神升太微。攜盻玉京巓﹐映日金華西。願參空洞歌﹐駕龍耕瓊芝。

第三神變气化眞王歌曰

俯軾東桑﹐仰觀逮臺。下有長樓﹐劫海崔鬼。億萬里兮﹐超遙鑑開。嗟此大道境﹐攝之方寸規。神變而气化﹐妙有相徘徊。控轡玉龍駕﹐奔云太淸下。無鞅繡衣人﹐非若世幻假。神變气化成﹐千劫忘衰薾。笑爾谷仙輩﹐區區辧靑黃。垂白無所成﹐咎道爲不祥。自昧神气元﹐不知道有方。歌此太上篇﹐翛然禮眞王。

此三界之上﹐飛空之中﹐眞王歌音﹐音參洞章。誦之百徧﹐名度南宮。誦之千徧﹐眞王保迎。萬徧道備﹐飛升太空﹐過度三界﹐位登仙公。有聞靈音﹐眞王敬形﹐敕制地祇﹐侍衛送迎﹐拔出地戶﹐五苦八難﹐七祖升遷﹐永離地官﹐魂度朱陵﹐受煉更生。是謂無量﹐普度無窮。有祕上天文﹐諸天共所崇。泄慢墮地獄﹐禍及七祖翁。

道言﹕此二章並是諸天上帝﹐及至靈眞王隱祕之音﹐神變气化﹐杳然難名﹐皆是大梵之言﹐非世上常辭。言無韻麗﹐曲無華宛﹐故謂玄奧﹐難可尋詳。上天所寶﹐祕於神霄玉淸王府東藏經室﹐運應壬辰﹐大法當傳。若有至人賫金寶質心﹐依舊格告盟玉府﹐然後而付焉。

道言﹕夫神有不變﹐气有不化﹐則爲天地運度否終﹐日月五星虧盈﹐至聖神人休否﹐末學之夫疾傷。凡有此災﹐同气皆當齊心修齋﹐六時行香﹐十徧轉經﹐福徳立降﹐消諸不祥。無量之文﹐普度無窮。

道言﹕夫末學道淺﹐或仙品未充﹐運應滅度﹐身經太陰﹐臨過之時﹐同學至人爲其行香﹐誦經十過﹐使神變爲仙﹐气化爲眞﹐以度屍形如法﹐魂神徑上南宮﹐隨其學功﹐計日而得更生。轉輪不惑﹐便得神仙。

道言﹕夫神變气化﹐神气能變化於物﹐非神气自變化也。神气剛大﹐不可變化。變而化之﹐神气使之﹐非變化神气也。神气不和﹐則不能變化﹐與物爲災﹐故曰天地運終﹐星宿錯度﹐日月失明﹐四時失度﹐陰陽不調﹐水早兵災﹐疫毒流行﹐兆民死傷﹐師友命過﹐皆當修齋﹐行香誦經。夫齋戒誦經﹐功徳甚重。上消天災﹐保鎭帝土﹐下禳毒害﹐以度兆民。生死受賴﹐其福難勝﹐故曰無量﹐普度天人。

道言﹕凡有是經﹐能爲天地帝主兆民﹐行是功徳。有災之日﹐發心修齋燒香﹐誦經十過﹐神气變化﹐轉爲福祥﹐諸天記名﹐萬神侍衛﹐右別至人﹐克得爲眞王玉府之臣。左華記人功過﹐毫分無失﹐玉淸眞王﹐亦保舉爾身﹐得道者乃當洞明至言也。

八天之大梵隱語無量音道君撰

元始靈書神變气化玉篇

東方八天

明粗室寅﹐宛奏滌澮。阿畱梵萌﹐提覺辭外。演羅丘微﹐對境平施。加

那握溫﹐毗徳佑機。洞洛次禰﹐原襄資連。陳岡關夏﹐歷數惟年。當著逸潛﹐蒙祺益兼。亟馳賓陀﹐气不汝偏。

南方八天

秀旨峙滿﹐偏登球惇。炎井投枚﹐八道耿英。邈野駢路﹐崔慈梁賓。太極玄素﹐尢難檢欹。莽司馳微﹐表師覽兌。康達鈐宜﹐碧圓漪外。趣仙恭塗﹐旦昌昭隨。正華玉纂﹐道戶祕持。

西方八天

參諱投綿﹐蔚羅大千。妙乙丙族﹐乾定婁弦。舒騫魔堂﹐逸變坤玄。文定柳齊﹐上剛思元。圖靈祕寂﹐部丹凝宣。略要紀呈﹐令商自全。邈奎狼都﹐竟邊普傳。浪馬永儲﹐希天怙專。

北方八天

龍芤燕宮﹐洞庭�衝。閣靜化極﹐列賓慈洪。乘聖逾棘﹐召倫愷攻。大藏敻莫﹐歷泉已穹。道度冥瓘﹐力丁霞容。冀翼房穴﹐軫迹幾雄。瑞廣靈約﹐莊地萬鋒。純澤固賢﹐鄙開策空。

道言﹕此諸天中大梵隱語﹐無量之音﹐舊文刻書蕭臺天樞玉衡之上。神變气化﹐以正萬天無極世界﹐三元眞皇﹐莫不由其道。知而煉之﹐神气永畱﹐大劫成壞﹐小劫生死﹐皆爲之解顏傲視之也。字皆廣長一丈。天眞皇人昔書其文﹐以爲正音。有知其音﹐能齋而誦之者﹐神府皆遣飛仙天人﹐下觀其身﹐書其功勤﹐上奏諸天﹐萬神朝禮﹐地祇侍門﹐大勛眞王﹐保舉神霄﹐道備克得﹐遊行三界﹐升入金門。此音無所不辟﹐無所不禳﹐無所不度﹐無所不成﹐天眞自然之音也。故誦之致飛仙下觀﹐上帝遙唱﹐萬神朝禮﹐三界侍軒﹐羣祆束首﹐鬼精自亡﹐琳瑯振響﹐十方肅淸﹐河海靜默﹐山嶽吞煙﹐萬靈振伏﹐招集羣仙﹐天無氛穢﹐地無祆塵﹐冥慧洞淸﹐大量玄玄也。

靈寶無量度人上品妙經卷之二十四竟

卷之二十五

赤符丹光品

道言﹕昔於絳霄天中﹐丹景淸眞大玄明土﹐受元始度人赤符丹光無量上品。元始天尊當說是經﹐周回十過﹐以召十方﹐始當詣座。天眞大神﹐赤靈丈人﹐三气天君﹐丹光九仙﹐上聖髙尊﹐妙行眞人﹐無鞅數眾﹐乘空而來。玉緯飛輪﹐羽葆交蔭﹐太霄騰晶﹐八素流光﹐璇極珠躔﹐煥赫元綱。五日五夜﹐三淸四境﹐元無諸天﹐上極大羅﹐下通黃闕﹐各現赤混開劫飛霄寶符﹐丹霞光散﹐照映八門﹐一國地土山川林木﹐緬平一等﹐無復髙下﹐土皆作紋玉﹐凝輝瑩徹﹐無有異色。眾眞環侍﹐元始天尊停駕空浮九龍陽燧神金萬變法輅之上。說經一徧﹐諸天大聖﹐同時稱善﹐是時﹐一國男女﹐仰聽聖教﹐默悟重玄。說經二徧﹐天光內發﹐照朗昏冥。說經三徧﹐神气合混﹐萬景生津。說經四徧﹐虛明曠達﹐觀見十方。說經五徧﹐赤符丹光﹐現於身中。說經六徧﹐生道交會﹐疾癘蠲消。說經七徧﹐北酆暗域﹐報對休停。說經八徧﹐金簡書功﹐玉符定籍﹐三官告命﹐形化飛仙。說經九徧﹐法露珠英﹐潤澤一切。說經十徧﹐十方三界﹐無極幽關﹐無量羣生﹐逍遙離苦﹐是時﹐一國是男是女﹐莫不傾心﹐皆受護度﹐咸得長生。

道言﹕是時﹐

元始天尊說經一徧﹐東方無極無量品寶生大神﹐無鞅之眾﹐浮空而至。

說經二徧﹐南方無極無量品洞浮大神﹐無鞅之眾﹐浮空而至。

說經三徧﹐西方無極無量品耀明大神﹐無鞅之眾﹐浮空而至。

說經四徧﹐北方無極無量品太一大神﹐無鞅之眾﹐浮空而至。

說經五徧﹐東北無極無量品保安大神﹐無鞅之眾﹐浮空而至。

說經六徧﹐東南無極無量品持化大神﹐無鞅之眾﹐浮空而至。

說經七徧﹐西南無極無量品玉靈大神﹐無鞅之眾﹐浮空而至。

說經八徧﹐西北無極無量品飛霞大神﹐無鞅之眾﹐浮空而至。

說經九徧﹐上方無極無量品大變大神﹐無鞅之眾﹐浮空而至。

說經十徧﹐下方無極無量品衝厚大神﹐無鞅之眾﹐浮空而至。

十徧周竟﹐十方赤符丹光大神﹐一時同至﹐一國男女﹐傾心歸仰。皆見赤文大字﹐徧滿虛廓。丹光洞照﹐十方同明。內見自己身中﹐心通萬道﹐外與法合﹐卽名赤符。見察萬殊﹐異體同照﹐卽名丹光。內外之道﹐皆是元始﹐外生天地。內化一身﹐皆同此道。自非列聖開教﹐不能化成。譬如混沌初造﹐終始九劫﹐若非赤明﹐不能開圖。一身始生﹐毛髮肢節﹐九竅𨿽具。若非神光外見﹐心光內通﹐一切聖賢﹐不能成就。是故我等咸悟元始所說大法﹐役運神變﹐開導天人。來者有如細雨密霧﹐無鞅之眾﹐迮國一半土皆偏陷﹐非可禁止。於是元始懸一寶珠﹐大如黍米﹐在空玄之中﹐去地五丈。元始登引﹐天眞大神﹐上聖髙尊﹐妙行眞人﹐十方無極赤符丹光至眞大神﹐無鞅數眾﹐俱入寶珠之中。天人仰看﹐惟見勃勃從珠口中入﹐旣入珠口﹐不知所在。國人廓散﹐地還平正﹐無復欹陷。元始卽於寶珠之內﹐說經都竟﹐眾眞監度﹐以授於我﹐當此之時﹐喜慶難言。法事粗悉﹐諸天復位﹐倏欻之間﹐寂無遺響。是時﹐天人遇值經法﹐普得濟度﹐全其本年﹐無有中傷﹐傾土歸仰﹐鹹行道心。洞見洞識﹐洞妙洞知﹐洞悟洞徹﹐洞照洞微﹐洞明洞鑑。言符至理﹐默契玄機﹐齊同慈愛﹐異骨成親﹐國安民丰﹐欣樂太平﹐經始出教﹐一國以道。預有至心﹐宗奉禮敬﹐皆得度世。

道言﹕元始天尊說經中所言﹑並是諸天上帝內名﹐隱韻之音﹐亦是眞王內諱﹐百靈之隱名也。開示大法﹐造立天地﹐內生人物﹐外成混沌。赤符應合﹐丹光纏綿﹐元气烹煎﹐眞火化煉﹐以成三界﹐匠立萬天﹐爾能體之﹐自然得道﹐非世之常辭。上聖已成眞人﹐通玄究微。能悉其章﹐誦之十過﹐諸天遙唱﹐萬帝設禮﹐河海靜默﹐山嶽藏雲﹐絳煙布逸﹐霄光亙玄﹐心符內充﹐丹寶外應﹐羣魔束形﹐鬼精滅爽﹐回屍起死﹐白骨成人。至學之士﹐誦之十過﹐則五帝侍衛﹐三界稽首﹐紫輝遐映﹐神晶注盈﹐妙開元造﹐神泊其間﹐魔精喪眼﹐鬼祆滅爽﹐濟度垂死﹐絕而得生。所以爾者﹐學士穢气未消﹐赤符陰隱﹐丹光內潛﹐體未洞眞﹐以制十方﹐威未制天政﹐徳可伏禦地祇﹐束縛魔靈﹐但卻死而已﹐不能更生。輕誦此章﹐身則被殃。供養尊禮﹐門戶興隆﹐世世昌熾﹐與善因緣﹐萬災不幹﹐神明護門。斯經尊妙﹐獨步玉京﹐度人無量﹐爲萬道之宗。巍巍大範﹐徳難可勝。

道言﹕凡誦是經十過﹐諸天齊到﹐赤符度生﹐丹光啟幽﹐億曾萬祖﹐幽魂苦爽﹐皆卽受度﹐上升朱宮﹐格皆九年﹐受化更生﹐得爲貴人﹐而好學至經﹐功滿徳就﹐皆得神仙﹐飛升金闕﹐遊宴玉京也。上學之士﹐修誦是經﹐神契赤符﹐道融丹光﹐皆卽受度﹐飛升南宮。世人受誦﹐則延壽長年﹐丹赤之華﹐注澤屍腐﹐骨剛气眞﹐後皆得作尸解之道﹐魂神暫滅﹐不經地獄﹐卽得返形﹐遊行太空。此經微妙﹐普度無窮﹐一切天人﹐莫不受慶。無量之福﹐生死蒙惠﹐上天所寶﹐不傳下世。至士賫金寶效心﹐盟天而傳﹐輕泄漏慢﹐殃及九祖﹐長役鬼官。侍經五帝﹐玉童玉女﹐各二十四人﹐營衛神文﹐保護受經者身。

道言﹕正月長齋﹐誦詠是經﹐赤符召和﹐丹光運明﹐三元錫契﹐萬象蒙生﹐爲上世亡魂﹐斷地逮役﹐度上南宮。七月長齋﹐誦詠是經﹐赤符召陰﹐丹光育精﹐四明奏功﹐五老奉經﹐身得神仙﹐諸天書名﹐黃籙白簡﹐削死上生。十月長齋﹐誦詠是經﹐赤符召陽﹐丹光用章﹐九宮合气﹐玉女脆漿﹐爲國王帝主﹐君臣父子﹐安鎭國祚﹐保天長存﹐世世不絕﹐常爲人君﹐安鎭其方﹐民稱太平。八節之日﹐誦詠是經﹐赤符周建﹐丹光流行﹐八景合體﹐六司命眞﹐得爲九宮眞人。本命之日﹐誦詠是經﹐赤符召神﹐丹光繞身﹐魂神澄正﹐萬气長存﹐不經苦惱﹐身有光明﹐三界侍衛﹐五帝司迎﹐萬神朝禮﹐名書上天﹐功滿徳就﹐飛升上淸。

道言﹕行道之日﹐皆當香湯沐浴﹐齋戒入室﹐東向﹐叩齒三十二通﹐上聞三十二天﹐心拜三十二過﹐閉目﹐靜思身坐靑黃白三色雲气之中﹐內外蓊冥﹐有靑龍﹑白虎﹑朱雀﹑玄武﹑獅子﹑白鶴﹐羅列左右﹐日月照明﹐洞煥室內﹐項生圓象﹐光映十方﹐如此分明。密咒曰﹕

無上玄元﹐太上道君。召出臣身中三五功曹﹐左右官使者﹐侍香玉童﹐傳言玉女﹐五帝直符﹐直日香官﹐各三十六人﹐關啟所言。今日吉慶﹐長齋淸堂﹐修行至經﹐無量度人。願所啟上徹﹐徑禦無上三十二天元始上帝至尊幾前。

畢﹐引炁三十二過﹐東向誦經。

元始無量度人上品妙經

元始洞玄靈寶本章﹐赤符丹光上品妙首。明識度人﹐龍康廣運﹐開化因緣﹐大洞隱章。虛含至眞﹐太無三一﹐流結諸天﹐碧落敷明。髙峙天根﹐大經離合﹐萬境分神﹐赤符帝气。丹光上靈﹐恢張玄範﹐洪歷冥冥﹐六風交煥。空象告成﹐玉文肇啟﹐天道流行﹐是爲元造。蒼混飛煙﹐太霄郁單﹐玄丘景仙﹐茫茫正化。皇極推遷﹐瓊羅騫仞﹐至妙靈圓﹐三周九復。包絡綿綿﹐億天羣品﹐歸眞玉垣﹐正行遊梵﹐過度生關。中有赤明校錄之神﹐中有玉符攝气之眞﹐中有大丹流焰之君﹐中有炎光開化丈人﹐中有太一﹐入纏黃庭。鳳紐混合﹐大洞髙尊﹐統禦玄變﹐淸都化身。金篇消魔﹐廣大飛輪﹐三十九帝﹐廓開八門。今日敷教﹐萬眞臨軒。

東方無極寶生神王﹐長生大聖無量度人。

南方無極洞浮神王﹐長生大聖無量度人。

西方無極懼明神王﹐長生大聖無量度人。

北方無極太一神王﹐長生大聖無量度人。

東北無極保安神王﹐長生大聖無量度人。

東南無極持化神王﹐長生大聖無量度人。

西南無極玉靈神王﹐長生大聖無量度人。

西北無極飛霞神王﹐長生大聖無量度人。

上方無極大變神王﹐長生大聖無量度人。

下方無極衝厚神王﹐長生大聖無量度人。

十方赤符丹光神王﹐至眞度世飛天大神﹐並乘三華絳霄流云﹐鳳輿瓊輦﹐天蓋地輪﹐驂駕朱光玉角神獸﹐蒼鱗火鬣蛟龍﹐建招眞之節﹐告靈大旛﹐前列玉虛寶仗﹐後從三元化兵﹐洞神九仙﹐飛空步虛﹐四帥啟塗﹐三師告盟﹐億乘萬騎﹐浮空而來﹐傾光回駕﹐監眞度生。赤符經天﹐三界同生﹐丹光六飛﹐萬物洪施。心知目見﹐神動意隨﹐天人仰法﹐至化同歸。大象流布﹐洞虛極玄﹐方諸符召﹐超登九天。九天上宰﹐元黃左宮﹐流云司命﹐保世大神。執籙持符﹐同會帝庭﹐隨所應度﹐天化浮沈。普告三界﹐八極云營﹐昆侖瑤闕﹐廣野寒扃。五方玄嶽﹐四極眞公﹐九元大憲﹐化見玉文。疾除故气﹐淸正生根﹐不得拘畱﹐上合仙眞。赤符丹光﹐時刻飛升﹐北都六洞﹐普赦幽魂。制魔保舉﹐度品朱陵﹐死魂受煉﹐仙化成人。生身受度﹐劫劫長存﹐隨劫輪轉﹐與天齊年。永度風刀水火之難﹐超淩三界﹐逍遙上淸。上淸之天﹐天帝朱明﹐無色之境梵行。

東方八天

靜都勤明天﹐帝妙衡具傍。

昌郊九華天﹐帝卿靈尹登。

符應智靈天﹐帝曉虛妙常。

灼變丹神天﹐帝遘气圖生。

蒼京寶風天﹐帝化招境形。

聖基密照天﹐帝鑑眞定微。

運晶遂方移想天﹐帝縛奔囊孤。

髙虛赤符惠生天﹐帝井虛歷維。

南方八天

陽光化生天﹐帝景中惟寧。

九宮明耀天﹐帝閟淵求方。

丹霄注靈天﹐帝赫爰胥延。

曲晨紫眞天﹐帝護斗召仙。

太微瑞靈應精天﹐帝直波夷倫。

光慧洞無天﹐帝剛過擇躬。

寂意思玄天﹐帝保玉令修。

洞玄摧魔拱雲天﹐帝飛圓曜隨。

西方八天

瑤府定民天﹐帝按塗知元。

寒庭對兵天﹐帝戒無象虛。

司覆開世天﹐帝慈流升。

眞功定籍天﹐帝問初顯非。

太上素晨禁綱天﹐帝樞牢勝當。

內池誕華優陽天﹐帝耨達用義。

簡微求祖知變天﹐帝洞仙常師。

主錄度仙超化天﹐帝山英謝方。

北方八天

梵樂錄魔天﹐帝變龍擲旌。

垂慈飛眞無想天﹐帝志明淵符。

玄明左期靜光天﹐帝甫昭叢希。

五气交符煉神天﹐帝優頻景珠。

張育行眞天﹐帝納生辧殊。

龍桑命仙天﹐帝屈空冥神。

朱明合气天﹐帝極監盟眞。

靈綱正气總陰天﹐帝主羅察冥。

三十二天日二十二帝﹐諸天隱諱﹐諸天隱名。天中空洞﹐自然靈章﹐諸天隱韻﹐天中之音。天中之尊﹐天中之神﹐天中大魔﹐天中之靈。九奇十耦﹐和合自成﹐赤符丹光﹐變化上淸。無量之奧﹐深不可詳﹐敷落神眞。普度天人。今日欣慶受度﹐大化開生﹐感變幽關﹐大會神靈請滅三惡﹐斬絕地根。斷胞閉死﹐名列太玄﹐眞王監舉﹐無拘天門。東斗執契﹐西斗召仙﹐北斗奏簡。南斗列言﹐中斗坐鎭﹐運轉元關﹐帝魁玉籙﹐洞鑑冥無。天眞玄一﹐五斗之符﹐下元化气﹐太劫丹書。靑帝施令﹐白帝禦敵﹐赤帝正憲﹐黑帝建立﹐黃帝中主﹐變化無極。惟符所指﹐陰陽乃宣。吉凶示象﹐善惡相連。靑天魔王﹐皛晶郁羅。赤天魔王﹐明耀絳霞。白天魔王﹐金眞保華。黑天度王﹐鼓化玄波。黃天麾王﹐安鎭崇阿。五天大魔﹐萬神之宗。飛行鼓從﹐總領天兵﹐持幢仗節﹐遊觀太冥。自號赫弈﹐諸天齊功﹐上天度人﹐嚴攝北酆。眞王受命﹐普掃不祥﹐三元降詔。大憲恢張門飛符攝禦﹐淸蕩十方﹐定界無邊﹐風火八衝。敢有抗拒﹐糾送酆宮。元眞振劍﹐天曜施刑﹐屠戮邪魅﹐收捕無停﹐千千斬馘﹐萬萬滅形。魔無干試﹐鬼無祆精﹐太陰北都﹐按察鬼營。不得怠縱﹐飛章奏罡。普告三官﹐正道流行。考功定籍﹐書名紫淸﹐玄曜大劫﹐寶歷龍康。洪運周流﹐纏結陰陽﹐一气交絡﹐開隆上皇。飛生玉音﹐廣布十方﹐丹華升降﹐輪轉剛風。眇眇億气﹐赤混玄宮﹐上周圓曜﹐下變重淵。風動八冥﹐洪極成天﹐赤符化煉﹐丹光發煙。天上天下﹐輝朗幽冥﹐肇形虛像﹐廣大無窮。鴻蒙溟涬﹐豁落舒光﹐太眞啟圖。運度自然。朱陵敷演﹐徊風上篇﹐碧簡金章﹐玉籙瑤編。保安天地﹐永劫綿綿﹐梵炁彌羅﹐萬範開張。丹光成立﹐三境諸天﹐輪轉昆丘﹐包羅億千。元老下教﹐普度羣仙﹐三天三地﹐灌气三垣。八景玉羅﹐气入髙玄﹐玄中至眞﹐丹霄上卿。佩天瓊文﹐校錄稱尊﹐合景飛霞﹐執詠洞經。金華流彩﹐普攝云營﹐玉章大誥﹐鳳簡龍書。徊天隱道﹐接閱元圖﹐千和萬合﹐自然成眞。眞中有神。東華天君﹐方諸帝一﹐太素千精。玄光保命﹐混洞延生﹐赤符丹籙﹐永鎭玄根。上游淸微﹐出入洞虛﹐巍巍天闕﹐列聖之居。下降種民﹐升舉淸都﹐中理太極﹐混合空元。十轉回靈﹐萬景同升﹐仙道貴生﹐無量度人。上開八門﹐經天法輪﹐罪福禁戒﹐宿命因緣。普受煉度﹐死魂生身﹐身得受生﹐上聞諸天。諸天之上﹐各有生門﹐中有混天開劫之章﹐仙聖靈篇﹐辭參髙眞。

第一混極飛仙赤符之音

太虛元始﹐生成天地。空極杳冥﹐肇於一炁。廣大無邊﹐化生眞帝。上居玉京﹐三界統制。威錫威靈﹐不問巨細。周流合變﹐成此大器。赤書敷落﹐靈仙交會。五山安鎭﹐玄嶽髙峙。昆丘閬風﹐黃老爲治。虛皇憫眾生﹐開演玄妙義。洞章攝魔羣﹐億天蒙大庇。

第二玄變眞君丹光之章

嚴嚴大有宮﹐萬靈朝上皇。三气包太虛﹐飛霞結元綱。上開廣瓊室﹐下布流景房。三垣懸帝座﹐赤文羅五方。內陳玉極眞﹐保此大經常。空生纏地紐﹐冥冥度龍康。眞王馭天馬﹐寶闕舒丹光。天運啟玄圖﹐玉道發嘉祥。元君乘化气﹐神變不可量。俯觀主界民﹐欲海徒茫茫。披誦洞玄篇﹐超升太福堂。

第三赤符丹光眞王歌曰

岧岧金闕﹐下臨太淸。碧霞郁合﹐化此金城。巍巍虛像﹐飛臺玉京。九龍大劫﹐生育神靈。妙气交合﹐變化天根。赤文列聖﹐丹光上眞。三十九帝﹐與道同生。持握天憲﹐空洞皇君。校煉飛天﹐驂駕龍鱗。周遊三界﹐正道開明。威光下濟﹐照徹重昏。淸蕩北酆﹐普赦幽魂。萬類逍遙﹐十方蒙恩。

此三界之上﹐飛空之中﹐眞王歌音﹐音參洞章。誦之百徧﹐名度南宮。誦之千徧﹐眞王保迎。萬徧道備﹐飛升太空﹐過度三界﹐位登仙公。有聞靈音﹐魔王敬形﹐敕制地祇﹐侍衛送迎﹐拔出地戶﹐五苦八難﹐七祖升遷﹐永離鬼官﹐魂度朱陵﹐受煉更生。是謂無量﹐普度無窮。有祕上天文﹐諸天共所祟。泄慢墮地獄﹐禍及七祖訪。

道言﹕此二章並是諸天上帝﹐及至靈眞王隱祕之音﹐皆是大梵之言﹐非世上常辭﹐言無韻麗﹐曲無華宛﹐故謂玄奧﹐難可尋詳。上天所寶﹐祕於神霄玉府東藏經室﹐依科三萬七千年應運下傳。若有至人賫金寶質心﹐依舊格告盟眞王﹐然後而付焉。

道言﹕夫赤符道逆﹐丹光內隱﹐則二儀失序。五行數睽。故天地運度否終﹐日月五星虧盈﹐至聖神人休否﹐末學之夫疾傷。凡有此災﹐同气皆當齊心修齋﹐六時行香﹐十徧轉經﹐福徳立降﹐消諸不祥。無量之文﹐普度無窮。

道言﹕夫末學道淺﹐或仙品未充﹐運應滅度﹐身經太陰﹐臨過之時﹐同學至人爲其行香﹐誦經十過﹐以度屍形如法。則赤符照心﹐丹光還形﹐不與物化﹐神凝气淸﹐魂神徑上南宮﹐隨其學功﹐計日而得更生。轉輪不惑﹐便得神仙。

道言﹕夫天地運終﹐星宿錯度﹐日月失輝﹐四時失度﹐陰陽不調﹐國土有災﹐兵革四興﹐疫毒流行﹐兆民死傷﹐師友命過﹐良善橫殃。皆當修齋﹐行香誦經。夫齋戒誦經﹐功徳甚重。上消天災﹐保鎭帝王﹐下禳毒害﹐以度兆民。生死受賴﹐其福難勝﹐故曰無量﹐普度天人。

道言﹕凡有是經﹐能爲天地帝主兆民﹐行是功徳。有災之日﹐發心修齋

燒香﹐誦經十過﹐皆諸天記名﹐萬神侍衛﹐右別至人﹐克得爲聖君金闕之臣。諸天記人功過﹐毫分無失。天中眞王﹐亦保舉爾身﹐得道者乃當洞明至言也。

諸天中大梵隱語無量音道君撰

元始靈書赤符丹光玉篇

東方八天

弗黎竟桑﹐傒邅輔璫。庚福奠神﹐揚騎時房。兗枚郁澮﹐周勤氏梁。越

贊傳野﹐畢容治光﹐按披曜師﹐維誓鄞康。靜學原蔽﹐密都朱堂。參據角首﹐穹奇僖章。絡昔魔靈﹐粲秀東疆。

南方八天

赤符三气﹐火山炎精。照煥潛蟄﹐幽離浮瓊。定顯妙樞﹐紀錫幾冥。善旅逸修﹐豫盈司奔。嶽疊命召﹐魂林繁騰。無鐸演廬﹐盤河哲承。綿度令髙﹐慈尢並艱。肆除獻寧﹐太霞資明。

西方八天

碧巒濟佑﹐浮空景涯。神策飛籙﹐早馳玄華。奎芒皇俅﹐祿員禹瑤。遵善旣邈﹐閉延投鬼。良玆印宙﹐玉微化伸。昊素格略﹐利淵開仁。掌紀緣釋﹐湊智遠京。抱月綠霞﹐詠此至音。

北方八天

衡圍太始﹐芒露激虛。句陁支云﹐桓仿箕無。正鄰投黃﹐聚衝攸靈。欲蘇踐荒﹐祥實觀眞。鬼由牢察﹐玄屍杳丁。衝熙日囿﹐評霞嶽虔。气膺逃宏﹐沼領綿謨。雕梗云昆﹐總靜遘泉。

道言﹕此諸天中大梵隱語﹐無量之音﹐舊文刻書絳臺瓊華妙靈玉妃丹墉廣闕之上﹐字皆廣長一丈。天眞皇人昔書其文﹐以爲正音。有知其音﹐能齋而誦之者﹐諸天皆遣赤符丹光神王﹐下觀其身﹐書其功勤﹐上奏諸天﹐萬神朝禮﹐地祇侍門﹐大功魔王﹐保舉上眞﹐道備克得﹐遊行三界﹐升入金門。此音無所不辟﹐無所不禳﹐無所不度﹐無所不成﹐天眞自然之音也。故誦之致赤符告靈﹐一呼萬應﹐丹光回照﹐百理千通﹐密授紫書﹐上爲眞宰。神王下觀﹐上帝遙唱﹐萬神朝禮﹐三界侍軒﹐羣祆束首﹐鬼精自亡。琳瑯振響﹐十方肅淸﹐河海靜默﹐山嶽吞煙﹐萬靈振伏﹐招集羣仙。天無氛穢﹐地無祆塵﹐冥慧洞淸﹐大量玄玄也。

靈寶無量度人上品妙經卷之二十五竟

卷之二十六

明體貫气品

道言﹕昔於太丹天中﹐絳雲凝霄赤光世界﹐受元始度人明體貫气無量上品。元始天尊當說是經﹐而乃謂言﹕吾爲天地之祖﹐萬气之先﹐三寶天君肇化之後﹐道體分三﹐於太空混黃淸虛丹暉廣化大劫﹐生第三元老﹐號太上老君。統治玄气﹐養育人民﹐卽吾至道分神﹐傳授大範﹐已經九萬九千九百九十九億妙气。气分三劫﹐無量度人。吾昔於彼﹐己明此道。當命太上老君﹐於太丹天中﹐爲一切眾生剖析祕密﹐開化天人。吾已演化諸天﹐明露道要﹐三才五行﹐陰陽玄極之旨﹐明體貫气。最後分別﹐宜命太上宣示隱微﹐使諸眾生悟道通達。作是念已﹐太上老君居太淸太極宮大光明殿﹐敬聞教誡﹐徑詣座前﹐稽首再拜﹐長跪﹐默念大聖虛皇元始天尊寶號者三﹐上奏天尊。臣奉密旨﹐令升法座﹐爲十方天人說明體貫气妙經。謹依詔命﹐諦奉宣揚﹐禮足整衣﹐將說是經﹐周回十過﹐以召十方﹐始當詣座。天眞大神﹐列聖髙尊﹐上淸眞人﹐無鞅數眾﹐乘空而來。九霞布空﹐玄光內照﹐華蓋飛軒﹐碧落騰輝﹐流云丹景﹐垂蔭太虛﹐七日七夜﹐淸微﹑禹余﹑大赤三境種民﹐三界無極諸天﹐日月宮府﹐玉垣帝座﹐太微寥陽﹐郁山玄京﹐丹臺紫閣﹐瑤闕瓊樓﹐皇極飛綱﹐洞淵劫仞﹐森然在目﹐無有隔礙。眾眞侍座﹐太上老君玄坐空浮陽光玉闕寶臺之上。說經一徧﹐諸天大聖同時稱善﹐是時﹐一國男女﹐咸悟生化之根。說經二徧﹐眾惡消除。說經三徧﹐萬善集身。說經四徧﹐眞气下降﹐灌注心田。說經五徧﹐所向皆眞﹐玄符正範。說經六徧﹐神妙足備﹐克獲飛仙。說經七徧﹐明體妙元﹐貫气達用。說經八徧﹐九玄七祖﹐上世亡魂﹐眷屬親姻﹐逍遙離苦。說經九徧﹐玉章破暗﹐靈光燭幽。說經十徧﹐一切眾生﹐永斷惡趣﹐冤仇解脫﹐報對休停﹐是時﹐一國是男是女﹐莫不傾心﹐皆受護度﹐咸得長生。

道言﹕是時﹐太上老君﹐說經一徧﹐東方無極無量品八景大神﹐無鞅之眾﹐浮空而至。說經二徧﹐南方無極無量品明光大神﹐無鞅之眾﹐浮空而至。說經三徧﹐西方無極無量品制魔大神﹐無鞅之眾﹐浮空而至。說經四徧﹐北方無極無量品藥珠大神﹐無鞅之眾﹐浮空而至。說經五徧﹐東北無極無量品雲宮大神﹐無鞅之眾﹐浮空而至。說經六徧﹐東南無極無量品變化大神﹐無鞅之眾﹐浮空而至。說經七徧﹐西南無極無量品靈飛大神﹐無鞅之眾﹐浮空而至。說經八徧﹐西北無極無量品三素大神﹐無鞅之眾﹐浮空而至。說經九徧﹐上方無極無量品玉虛大神﹐無鞅之眾﹐浮空而至。說經十徧﹐下方無極無量品離合大神﹐元鞅之眾﹐浮空而至。十徧周竟﹐十方無極明體貫气大神﹐一時同至﹐一國男女﹐傾心歸仰﹐來者駢委叢踏﹐數計億量﹐非可爲比﹐徧諸天境。於是太上老君睹見四眾十方圍繞﹐卽向北方﹐恭禮玉京大聖元始天尊﹐上淸紫霞太上玉宸大道君。旣畢復座﹐東向環顧大眾﹐運道神力﹐移十方天人遐邇﹐來者徧天﹐觀聽之儔﹐盡升虛空﹐髙可百丈。卽取碧霓流云黃縷萬花之帔﹐迎取天人﹐來置座下﹐廣殿四開﹐無鞅之眾﹐廁如積粟﹐贊嘆禮拜﹐聲震八極。太上老君天顏微笑﹐舉五明寶扇﹐撫紅霄金光明之幾。重告大眾曰﹕道出而爲神﹐神化而爲气。气者﹐未有天地陰陽之先﹐眞元萬化之祖﹐道之妙感也。其气非色非形﹐非有非無﹐不隸陰陽﹐不屬五行﹐能生能化﹐能成能實﹐爲道之神用。故剛於金石﹐淸於冰玉﹐大於虛空﹐長於上古﹐內凝至精﹐造立混沌﹐下逮萬類﹐此气爲始﹐其謂之氤氳恍惚者。气兆於形端﹐質陶於太素﹐作天地之妙本﹐名曰一气。故有眞一﹐玄一﹐太一﹐亦曰玄元始三气。自建植玉京﹐及於泉戶﹐仙聖鬼神人物﹐莫不由之﹐均以道生﹐無有分別。髙下善惡﹐彊弱堅脆﹐以自然付受﹐未常爲也。洎三界成就﹐神靈攸司﹐君尊臣卑﹐則役造化﹐定隆殺﹐興賢愚﹐立髙下﹐則道有至聖之神﹐天有不私之帝﹐三垣星斗﹐八威神官﹐以布其政﹐記人功過﹐生滅無失。𨿽纖芥圭黍﹐不得逃逾﹐則先明體以貫其气。如道爲無體﹐徳爲有體﹐照爲明體﹐玄爲暗體﹐陽爲動體﹐陰爲靜體﹐正爲仙體﹐邪爲鬼體﹐體分旣定﹐則貫其气﹐以受其生。無體則貫以浩气﹐有體則貫以元气﹐明體則貫以淸气﹐暗體則貫以濁气﹐動體則貫以龍气﹐靜體則貫以常气﹐仙體則貫以靈气﹐鬼體則貫以異气﹐明體貫气﹐區畛有方﹐萬化大定﹐三才之政﹐績用乃成﹐超淩三界﹐髙眞之業。可覬善惡之錄﹐有科福禍之理﹐大明天人鬼神﹐十方億萬之眾﹐化遠教行﹐出離輪轉﹐仙道克登﹐長生無爲﹐允合太空。太上老君說經都竟﹐眾眞監度﹐以授於我﹐當此之時﹐喜慶難言。法事粗悉﹐諸天復位﹐倏欻之間﹐寂無遺響。是時﹐天人遇值經法﹐普得濟度﹐全其本年﹐無有中傷﹐傾土歸仰﹐鹹行善心。明信明因﹐明緣明報﹐明感明果﹐明法明教﹐明戒明體。言符至道﹐行合天機﹐齊同慈愛﹐異骨成親。國安民丰﹐欣樂太平﹐經始出教﹐一國以道。預有志心﹐宗奉禮敬﹐皆得度世。

道言﹕太上老君說經中所言﹐並是諸天上帝內名﹐隱韻之音﹐亦是魔王內諱﹐百靈之隱名也﹐非世之常辭。上聖已成眞人﹐通玄明體﹐眞气貫身。能悉其章﹐誦之十過﹐神光內耀﹐魔鬼喪睛﹐儀璘舒華﹐璇璣煥明﹐祟癘斬戮﹐鬼神伏形﹐回屍起死﹐白骨成人。至學之士﹐誦之十過﹐則太上遙鑑﹐三府記名﹐祆邪殞首﹐滯爽登升﹐濟度垂死﹐絕而得生﹐所以爾者﹐學士未洞太玄﹐務明體理﹐穢气不盡﹐尙拘人累﹐召制十方﹐威未制天政﹐徳可伏禦地祇﹐束縛魔靈﹐但卻死而已﹐不能更生。輕誦此章﹐身則被殃。供養尊禮﹐門戶興隆﹐世世昌熾﹐與善因緣﹐萬災不幹﹐神明護門。斯經尊妙﹐獨步玉京﹐度人無量。爲萬道之宗。巍巍大範﹐徳難可勝。

道言﹕凡是經十過﹐諸仙齊到﹐體淨心明﹐陰翳消瀹﹐气合神眞﹐冥光晰暢﹐億曾萬祖﹐幽魂苦爽﹐皆卽受度﹐上升朱宮﹐格皆九年﹐受化更生﹐得爲貴人﹐而好學至經﹐功滿徳就﹐皆得神仙﹐飛升金闕﹐遊宴玉京。上學之士﹐修誦是經﹐皆卽受度﹐飛升南宮﹐以其誠誦通感﹐明體不昧﹐靈气貫形﹐自然受煉﹐得詣流火之庭﹐瑩玉光於靈顏﹐納朱文於錦胃也。世人受誦﹐气添生福﹐屍故自斷﹐血流淸津﹐腦塡素液﹐則延壽長年﹐後皆得作尸解之道﹐魂神暫滅﹐不經地獄﹐卽得返形﹐遊行太空。此經微妙﹐普度無窮。一切天人﹐莫不受慶。無量之福﹐生死蒙惠﹐上天所寶﹐不傳下世。至士賫金寶效心﹐盟天而傳。輕泄漏慢﹐殃及九祖﹐長役鬼官。侍經五帝﹐玉童玉女﹐各二十四人﹐營衛神文﹐保護受經者身。

道言﹕正月長齋﹐誦詠是經﹐明萬物受生之體﹐仙靈人鬼變化之道﹐皆從太無自然中來。依道立體﹐資气爲用﹐以神發知﹐用明爲識﹐陰陽水火﹐煉以成眞。萬物之體﹐仙靈人鬼﹐其體若同變化﹐所貫之气各異﹐神通妙密﹐各各不同﹐出役隱淪﹐彰顯之道﹐互出玄領﹐爲上世亡魂﹐斷地逮役﹐度上南宮。七月長齋﹐誦詠是經﹐明萬物受成之體﹐仙靈人鬼陰息之道﹐皆從靈气貫質﹐陰火烹煉﹐依定立堅﹐憑靈爲變﹐以淸爲知﹐以燥稟體﹐月華滌沐﹐煉以成眞﹐萬物之體﹐仙靈人鬼﹐其體若同變化﹐所貫之气各異﹐神通冥運﹐各各不同﹐謝緣斷凡﹐幽曠之道﹐互出奧領﹐身得神仙﹐諸天書名﹐黃籙白簡﹐削死上生。十月長齋﹐誦詠是經﹐明萬物復命之體﹐仙靈人鬼還元之道﹐皆從玄一得命﹐命以定體﹐太黑貫气﹐兩半成功﹐依液感生﹐噏粹護養﹐晦以生明﹐以靜爲化。玄霜碧露﹐煉以成眞﹐萬物之體﹐仙靈人鬼﹐其體若同變化﹐所貫之气各異﹐神行默察﹐各各不同﹐出離遐舉之道﹐互出祕領﹐爲國王帝主﹐君臣父子﹐安鎭國祚﹐保天長存﹐世世不絕﹐常爲人君﹐安鎭其方﹐民稱太平。八節之日﹐誦詠是經﹐八風隱體﹐貫气八方﹐八景會眞﹐泥丸洞明﹐得爲九宮眞人。本命之日﹐誦詠是經﹐兆自明體﹐貫气入身。賢者爲聖﹐凡骨爲眞﹐魂神澄正﹐萬气長存﹐不經苦惱﹐身有光明﹐三界侍衛﹐五帝司迎﹐萬神朝禮﹐名書上天﹐功滿徳就﹐飛升上淸。

道言﹕行道之日﹐皆當香湯沐浴﹐齋戒入室﹐東向﹐叩齒三十二通﹐上聞三十二天﹐心拜三十二過﹐閉目﹐靜思身坐靑黃白三色雲气之中﹐內外蓊冥﹐東有木玄眞人﹐南有炎象眞人﹐西有金液眞人﹐北有水象眞人﹐上有玄妙眞人﹐侍衛監觀﹐獅子白鶴﹐羅列左右﹐日月照明﹐洞煥室內﹐項生圓象﹐光映十方﹐如此分明。密咒曰﹕

無上玄元﹐太上道君﹐召出臣身中三五功曹﹐左右官使者﹐侍香玉童﹐傳言玉女﹐五帝直符﹐直日香官﹐各三十二人﹐關啟所言。今日吉慶﹐長齋淸堂﹐修行至經﹐無量度人。願所啟上徹﹐徑禦無上三十二天元始上帝至尊幾前。

畢﹐引炁三十二過﹐東向誦經。

天皇眞人曰﹕此經神寶君代虛皇說之﹐故亦詣元始上帝授﹐太極元化保生眞人爲序。眞人乃禹余天髙眞道君之臣﹐故亦稱道言。

元始無量度人上品妙經

元始洞玄靈寶本章﹐明體貫气虛妙上品。皇極度人﹐淵微寶歷﹐符應自然﹐混合玉文。龍康化眞﹐泰洞無垠﹐虛像流形﹐空無眇邈。植立萬天﹐鴻蒙正气﹐大朴分源﹐飛騰升降。包絡交纏﹐開明雙景﹐帝一合仙﹐玄虛上宰。演妙髙淸﹐郁昌啟運﹐肇生神靈﹐是爲變化。玉極元皇﹐紫霄綱維﹐晶耀琳瑯﹐飛輪持紐。數度朱光﹐上淸劫仞﹐大有黃房﹐後聖廣筵。三眞化宮﹐下治昆丘﹐瑤臺闈風﹐端居天京﹐統教十方。中有玄元大範之靈﹐中有司天變化之君﹐中有徊水舞空大神﹐中有太微沖和妙行眞人﹐中有鳳臺絳闕雌一玉檢曲素大洞髙眞。共明正體﹐無量度人﹐今日貫气﹐諸天臨軒。

東方無極八景神王﹐長生大聖無量度人。

南方無極明光神王﹐長生大聖無量度人。

西方無極制魔神王﹐長生大聖無量度人。

北方無極藥珠神王﹐長生大聖無量度人。

東北無極雲宮神王﹐長生大聖無量度人。

東南無極變化神王﹐長生大聖無量度人。

西南無極靈飛神王﹐長生大聖無量度人。

西北無極三素神王﹐長生大聖無量度人。

上方無極玉虛神王﹐長生大聖無量度人。

下方無極離合神王﹐長生大聖無量度人。

十方虛明正體神王﹐開天貫气無量大神﹐並乘流光﹐鳳車瑤輦﹐華蓋丹輿﹐驂駕神虎猛獸斑麟﹐建七眞玄鉞﹐三素朱旗﹐前捧洞陽寶印﹐後仗招靈信旛﹐太極羣仙﹐飛空步虛﹐五佐啟途﹐三官翼轅﹐億乘萬騎﹐浮空而來﹐傾光回駕﹐監眞度生。太微玉輔﹐紫宸上皇﹐至陽元老﹐沖妙大神。總執生符﹐來詣帝庭﹐隨所開化﹐攝召萬靈。普告三界﹐六極八冥﹐廣霞飛圓﹐寒嶽丹扃。方諸靈紐﹐暘谷洞泉﹐通明大劫﹐龍廏成池。龜城瑤闕﹐浮照星機﹐三元上館﹐天憲九宮。二十七府﹐簡注元功﹐持握生化﹐考校羅酆。眞光流布。下拔罪魂﹐息役鬼官﹐業報休停。冤仇和釋。隨運長存﹐因緣輪轉﹐上升朱陵。永斷貪愛牽纏之苦﹐逍遙髙空﹐受煉太霄。太霄之天﹐天帝觀覺﹐無色之境梵行。

東方八天

力欲竟成天﹐帝䢐央微眞。

納乾晝登天﹐帝辧崇至羣。

都曾秀敷天﹐帝杳良鳴。

祛非卻妄天﹐帝石完夫。

變正玄明天﹐帝寂眞耕。

呂耀疆勒天﹐帝胡顓希明。

極眞定瑤天﹐帝章毗化居。

邀玄召雲天﹐帝野昌曜虛。

南方八天

利定宛圖天﹐帝景昌祖名。

韓司主生天﹐帝萌元評。

玉觀夷會天﹐帝召靈紀須。

咸樂赭衝天﹐帝確端由衢。

車揚璘下天﹐帝度謠路音。

平煥郁理天﹐帝气成專浮。

太皇育嶠天﹐帝孔遵生。

藍英佐侯天﹐帝洞覺靈。

西方八天

童隨巘妙天﹐帝圖賓良。

舉玄謝都天﹐帝仇周九王。

赤震招仙天﹐帝火提楚基。

標光咸思天﹐帝璟明山師。

亮宗迪玄天﹐帝召意並堂。

魁符大建天﹐帝玉練演論。

空居杳樂天﹐帝越婁浮光。

載梵阿史天﹐帝隱題部延。

北方八天

東井貫綱天﹐帝北華粗彌。

幽華太虛天﹐帝莊竭杜如。

劫刃降和天﹐帝鬥勇慈云。

玄方正嶽天﹐帝籠京麻。

通霄次皇天﹐帝玉宮乾尊。

極張應加天﹐帝洞神八威。

宗回浮化天﹐帝黃朱景飆。

慧擇龍化天﹐帝謝登溢常。

三十二天﹐三十二帝﹐諸天隱諱﹐諸天隱名。天中空洞﹐自然靈章﹐諸天隱韻﹐天中之音。天中之尊﹐天中之神﹐天中大魔﹐天中之靈。九華十晶﹐遊宴郁單﹐生神妙冊﹐髙祕京山。玄波鼓蕩﹐運斡天關。今日雙輪會合﹐大慶因緣﹐請除故滯﹐眞降玄丹﹐萬惡永消﹐變景飛仙﹐上靈監舉﹐同升帝軒。木曜宣威﹐火曜施政﹐金躍司察﹐水曜行令﹐土曜四據﹐總持符命。句芒主生﹐蓐收化斂﹐玄冥閉藏﹐祝融流演﹐后土居中﹐執禦大典。靑靈始老﹐立天開發。丹靈眞老﹐檢校科格。皓靈皇老﹐主領殺伐。郁靈玄老﹐大布聖澤。玄靈元老﹐坐鎭金闕。五老帝尊﹐萬神所歸﹐飛行三界﹐正統元機。持幢仗節﹐遊觀太微﹐位號顯著﹐教令弘施。上天戮邪﹐豁落誅摧﹐天皇受韶﹐收滅魔凶。石光交煥﹐列火流衝﹐炎方攝精﹐醜伯驅風。寒夜云營﹐淸穴陰宮﹐敢容乖變﹐拒遏髙眞。融蒼大吏﹐明示典刑﹐泉沙苦刃﹐捕逐無停。風刀束送﹐除蕩妖兵﹐百邪歸正﹐皇道長興。簡奏大羅﹐同功紫宸﹐陽輝鳳歷﹐九气順行。普告十方﹐無量威靈﹐列科定籍﹐三元保寧。丹華大誥﹐分變推遷﹐劫刃昆丘﹐飛霞散煙。上開八極﹐下列九淵﹐風轉圓羅﹐肇生諸天。天上天下﹐混洞沈冥﹐溟涬鴻蒙﹐玄極無形。宏綱大範﹐幽廓生音﹐赤象黃方﹐度劫自然。元始流布﹐霄輝上篇﹐金籙簡章﹐八景瓊文。攝召眾魔﹐保制天根﹐正气騰飛﹐成結淸都。元和化演﹐鳳眞玉書﹐總祕蕭臺﹐廣運沖虛。紫微八會﹐元素珠編﹐陽景招靈﹐無量飛仙。同會太淸﹐气合上玄﹐玄中玉眞﹐太極髙皇。流泛洞霞﹐吟嘯明堂﹐三騫秀郁﹐輝耀絳房。玉章化气﹐丹字騰光﹐澄晶永劫﹐安保延康。千和萬合﹐自然成眞﹐眞中有神﹐三天大君。玉虛上帝﹐黃老先生﹐長生法師﹐大洞髙尊。執符把籙﹐保度天民﹐上居須延﹐遊宴玉京。虛無之內﹐空洞之中﹐下鎭神洲﹐五嶽名山。六無相勝﹐回轉天關﹐不得怠縱﹐三華列言。皇道開生﹐無量度人﹐上升八羅﹐運天彌綸。九光至聖﹐相慶因緣﹐妖姦永息﹐正教洪宣。通流萬化﹐列奏三天﹐三天之上﹐各啟生門。中歌開明﹐合體之章﹐貫气靈篇﹐辭參髙眞。

第一妙無廣化生气之音

雙明初判﹐乃辟天關。蕩蕩道境﹐元始髙居。玉剛橫空﹐輪轉四虛。郁羅寶臺﹐深祕龍章。虎山海嶠﹐開天禦圖。上玄降气﹐悉受眞符。回環八素﹐飛躍飄浮。上淸大洞篇﹐三十九皇書。道君受法言﹐絳霧閟淸都。帝道旣已成﹐眞文當廣敷。普度學仙民﹐飛神登太無。

第二妙有明體成道之章

玄玄太羅天﹐中有白玉京。瑤闕聳太虛﹐端坐虛皇尊。三气繞蕭臺﹐天闕列神靈。太帝執虎符﹐下召元皇君。羣品受眞體﹐分化逐境生。天魔列玄職﹐朱旛校北營。大聖憫淪溺﹐玄章下太淸。元洞布靈慈﹐爲爾敷眞經。願爾進仙業﹐咸得道果成。光明照幽夜﹐苦爽皆超升。求斷相牽結﹐冤對悉休停。

第三大混貫气之歌

元始立萬天﹐正气靑黃白。浮變爲髙淸﹐沈化成渾濁。中和有邪正﹐爲人復生物。欲念獘眞元﹐愛河常汨沒。契道入仙靈﹐功圓歸帝闕。造業墮輪回﹐隨念沈幽獄。豈知太空中﹐三官秉化筆。執我大威權﹐九宮標憲格。天堂諸種民﹐南昌常快樂。旣證玄悟道﹐豈復有淪沒。受我天寶言﹐速進長生業。

此三界之上﹐飛空之中﹐仙王歌音﹐音參洞章。誦之百徧﹐名度南宮。誦之千徧﹐魔王保迎。萬徧道備﹐飛升太空﹐過度三界﹐位登仙公。有聞靈音﹐魔王敬形﹐勑制地祇﹐侍衛送迎﹐拔出地戶﹐五苦八難﹐七祖升遷﹐永離鬼官﹐魂度朱陵﹐受煉更生。是謂無量﹐普度無窮。有祕上天文﹐諸天共所崇。泄慢墮地獄﹐禍及七祖翁。

道言﹕此二章並是諸天上帝﹐及至靈魔王隱祕之音﹐皆是大梵之言﹐非世上常辭。明究生體﹐貫气隨材。天政及民﹐卓無私妄。天之至公﹐考驗於帝王。法道以變通﹐隨時以舉用﹐通玄聖之隱密﹐非凡俗之可量。故謂玄奧﹐難可尋詳。上天所寶﹐祕於神霄玉淸王府東藏寶室﹐依科三萬七千年﹐應運下傳。若有至人賫金寶質心﹐依舊格告盟十天﹐然後而付焉。

道言﹕夫誦詠此經﹐則凡體成眞﹐穢气淸蕩﹐天光入心﹐骨有玉津﹐克證靈仙﹐永謝死因﹐萬道開通﹐所爲者成。上順天常﹐日月五星。中和人气﹐疾痛無侵。下制魔爽﹐百神衛形。皆當齊心修齋﹐六時行香﹐十徧轉經﹐福徳立降﹐消諸不祥。無量之文﹐普度無窮。

道言﹕夫末學道淺﹐或仙品未充﹐運應滅度﹐身經太陰﹐臨過之時﹐同學至人爲其行香﹐誦經十過﹐以度屍形如法。太上明體﹐體變柔金﹐司命貫气﹐气陶玉津﹐魄煉屍滅﹐九宮還靈﹐魂神徑上南宮﹐隨其學功﹐計日而得更生。轉輪不惑﹐便得神仙。

道言﹕夫天地運終﹐星宿錯度﹐曰月失昏﹐四時失度﹐陰陽不調﹐國境有災﹐兵气時現﹐疫毒流行﹐兆民死傷﹐師友命過。凡有此災﹐皆業成變體﹐徳感致气﹐各有所由﹐道之自然﹐天之政也。皆當修齋﹐行香誦經。夫齋戒誦經﹐功徳甚重﹐上消天災﹐保鎭帝王﹐下禳毒害﹐以度兆民。生死受賴﹐其福難勝﹐故曰無量﹐普度天人。

道言﹕凡有是經﹐能爲天地帝主兆民﹐行是功徳。有災之日﹐發心修齋燒香﹐誦經十過﹐皆諸天記名﹐萬神侍衛﹐右別至人﹐克得爲聖君金闕之臣。諸天記人功過﹐毫分無失。天中魔王亦保舉爾身﹐得道者乃當洞明至言也。

諸天中大梵隱語無量音太極眞人撰

太上明體貫气靈篇

東方八天

亨健基圖﹐偃明命輿。句華品懋﹐蘭第玄無。剎篛忌到﹐泯炎坤謀。建晝靈憲﹐直眞帝壺。呼正徳銘﹐越鼎亭莩。韶彥遵澤﹐古同焉誅。敵假宥傑﹐番離潛䢐﹐神岡破綱﹐周愼芹都。

南方八天

璲琩虛攸﹐麗佃雅秋。孟廓純被﹐思瀏騫投。勑鎭鬼井﹐畢參萊休。定斷神磔﹐賜侯印婁。洸鉛洞溢﹐霞晶散浮。煌爛棲魂﹐交駟蔚﹐常古疑涵﹐淨池火求。冶滇感兌﹐生蘇气彪。

西方八天

混契萌動﹐融衝駿偸。綠羅知大﹐猛旗聿嘔。荷裙夷箭﹐曷領逋遒。日蕊烏九﹐文已空洲。眇何呈段﹐歷江紫泉。響抱親飼﹐爻構道先。君軀分體﹐气列由筵。肇解魯住﹐釋滋用筌。

北方八天

奇陁阿陵﹐辜胡拯玄。景搏太霄﹐舒靜播連。赤鏤瑤秩﹐亙閱宏遷。符疏雲華﹐紅誕露翩。關溟東戶﹐丘府壅年。矗並兟晉﹐滬意邈傳。色凝方確﹐祕丹董源。韓錄罰爽﹐道彰碧沿。

道言﹕此諸天中大梵隱語﹐無量之音﹐舊文字皆廣長一丈。天眞皇人昔詣柏林之舍﹐對伏天玄五方﹐率現帝仙唱虛﹐納以火泉﹐煉之九劫﹐文乃瑩鮮﹐書太極鳳軒玉屏之上。金光自生﹐照徹諸天﹐眞子佩文﹐世世登仙﹐龍車入門﹐常侍帝前﹐丹書燔之﹐飲以瓊泉﹐百病去身﹐壽等九天。昔書其文﹐以爲正音。有知其音﹐變而通之﹐爲道利亨。齋而誦之﹐諸天皆遣飛天神王﹐下觀其身﹐書其功勤﹐上奏諸天﹐萬神朝禮﹐地祇侍門﹐大勛魔王﹐保舉上眞﹐道備克得﹐遊行三界﹐升入金門。此音無所不辟﹐無所不禳﹐無所不度﹐無所不成。變凡體﹐招靈气﹐克保升仙﹐天眞自然之音也。故誦之致飛天下觀﹐上帝遙唱﹐萬神朝禮﹐三界侍軒﹐羣祆束首﹐鬼精自亡﹐琳瑯振響﹐十方肅淸﹐河海靜默﹐山嶽吞煙﹐萬靈震伏﹐招集羣仙﹐天無氛穢﹐地無祆塵﹐冥慧洞淸﹐大量玄玄也。

靈寶無量度人上品妙經卷之二十六竟

卷之二十七

紫光丹靈品

道言﹕昔於大丹天中﹐絳華虛歌太玄景土﹐受元始度人紫光丹靈無量上品。元始天尊當說是經﹐周回十過﹐以召十方﹐始當詣座。天眞大神﹐上聖髙眞﹐妙行眞人﹐紫光丹靈﹐元化大神﹐無鞅數眾﹐乘空而來。飛霞浮霄﹐瑯輿寶輪﹐玉蓋垂蔭﹐絳雲藹虛﹐五色蓊蔚﹐洞煥太無。七日七夜﹐諸天靈關﹐日宮月府﹐騰耀凝輝﹐瑤闕層城﹐通明瑩徹﹐星綱回運﹐五斗舒光﹐九道散飆﹐碧壘交纏﹐寶圓泛景﹐天貫飛煙﹐一國地土川谷林藪﹐緬平一等﹐無復髙下﹐土皆變紫瑤﹐無有異色。眾眞侍座﹐元始天尊玄坐空浮九色寶華丹耀飛瓊之座。說經一徧﹐諸天大聖同時稱善﹐是時﹐一國男女﹐道性開通﹐了悟玄妙。說經二徧﹐神府流珍﹐玄泉泛液。說經三徧﹐妙範宣微﹐密周眾體。說經四徧﹐雙景朝元﹐玉關合會。說經五徧﹐洞神應變﹐生化自然。說經六徧﹐沖和降繞﹐形極仙眞。說經七徧﹐靈功遠逮﹐開濟祖先。說經八徧﹐天尊身光﹐上騰大羅﹐下降九淵﹐長夜停悲﹐寒宮罷對。說經九徧﹐鬼官考吏﹐升補仙階。說經十徧﹐三界之下﹐一切眾生﹐皆見紫光丹靈之道﹐是時﹐一國是男是女﹐莫不傾心﹐皆受護度﹐咸得長生。

道言﹕是時﹐元始天尊說經一徧﹐東方無極無量品靑元大神﹐無鞅之眾﹐浮空而至。說經二徧﹐南方無極無量品太丹大神﹐無鞅之眾﹐浮空而至。說經三徧﹐西方無極無量品皓素大神﹐無鞅之眾﹐浮空而至。說經四徧﹐北方無極無量品玄光大神﹐無鞅之眾﹐浮空而至。說經五徧﹐東北無極無量品鎭靈大神﹐無鞅之眾﹐浮空而至。說經六徧﹐東南無極無量品流飆大神﹐無鞅之眾﹐浮空而至。說經七徧﹐西南無極無量品神金大神﹐無鞅之眾﹐浮空而至。說經八徧﹐西北無極無量品天垣大神﹐無鞅之眾﹐浮空而至。說經九徧﹐上方無極無量品圓羅大神﹐無鞅之眾﹐浮空而至。說經十徧﹐下方無極無量品沖妙大神﹐無鞅之眾﹐浮空而至。十徧周竟﹐十方無極紫光丹靈大神﹐一時同至﹐一國男女﹐傾心歸仰﹐各相謂言﹐我初聞經﹐卽悟神丹﹐眞气灌煉﹐合體通明﹐微妙道範﹐求證仙眞。來者有如繁星積霧﹐飛雲細塵﹐無鞅之眾﹐迮國一半土皆偏陷﹐非可禁止。於是元始懸一寶珠﹐大如黍米﹐在空玄之中﹐去地五丈。元始登引﹐天眞大神﹐上聖髙尊﹐妙行眞人﹐十方無極紫光丹靈大神﹐無鞅數眾﹐俱入寶珠之中。天人仰看﹐惟見勃勃從珠口中入﹐旣入珠口﹐不知所在。國人廓散﹐地還平正﹐無復欹陷。元始卽於寶珠之內﹐說經都竟﹐眾眞監度﹐以授於我﹐當此之時﹐喜慶難言。法事粗悉﹐諸天復位﹐倏欻之間﹐寂無遺響。是時﹐天人遇值經法﹐普得濟度﹐全其本年﹐無有中傷﹐傾土歸仰﹐咸得至眞。養气養神﹐養元養精﹐養志養妙﹐養慧養形﹐養生養性。光華被體﹐靈丹告成﹐齊同慈愛﹐異骨成親﹐國安民丰﹐欣樂太平﹐經始出教﹐一國以道。預有志心﹐奉禮恭敬﹐皆得度世。

道言﹕元始天尊說經中所言﹐並是諸天上帝內名﹐隱韻之音﹐亦是上眞內諱﹐列聖之隱名也。誦詠之者﹐紫光內映﹐丹靈輔魂﹐玉丹餔飼﹐太一降眞﹐非世之常辭。上聖已成眞人﹐通玄究微﹐能悉其章。誦之十過﹐諸天遙唱﹐萬帝設禮﹐合景升玄﹐丹靈捧云﹐內化日月﹐俠侍星辰﹐羣魔束形﹐鬼精滅爽﹐回屍起死﹐白骨成人。至學之士﹐誦之十過﹐則五帝侍衛﹐三界稽首﹐魔精喪眼﹐鬼祆滅爽﹐濟度垂死﹐絕而得生。所以爾者﹐學士穢气未消﹐體未洞眞﹐以制十方﹐威未制天政﹐徳可伏禦地祇﹐束縛魔精﹐但感丹光度形而已﹐不能更生。輕誦此章﹐身則被殃。供養尊禮﹐門戶興隆﹐世世昌熾﹐與善因緣﹐萬災不幹﹐神明護門。斯經尊妙﹐獨步玉京﹐度人無量﹐爲萬道之宗。巍巍大範﹐徳難可勝。

道言﹕凡誦是經十過﹐諸天齊到﹐心丹自靈﹐紫光保身﹐億曾萬祖﹐幽魂苦爽﹐皆卽受度﹐上升朱宮﹐格皆九年﹐受化更生﹐得爲貴人。而好學至經﹐功滿徳就﹐皆得神仙。太一玉丹﹐賜兆長生﹐飛升金闕﹐遊宴玉京也。上學之士﹐修誦是經﹐知覺性明﹐元命歸神﹐玉丹潛符﹐紫光騰淩﹐皆卽受度﹐飛升南宮。世人受誦﹐則丹津自生﹐流注胎神﹐延壽長年﹐後皆得作尸解之道﹐魂神暫滅﹐不經地獄﹐卽得返形﹐遊行太空。此經微妙﹐普度無窮﹐一切天人﹐莫不受慶。無量之福﹐生死蒙惠﹐上天所寶﹐不傳下世。至士賫金寶效心﹐盟天而傳。輕泄漏慢﹐殃及九祖﹐長役冥官。侍經五帝。玉童玉女﹐各三十二人﹐營衛神文﹐保護受經者身。

道言﹕正月長齋﹐誦詠是經﹐紫光丹靈﹐陽徳度冥﹐玉丹九回﹐七世成眞﹐爲上世亡魂﹐斷地逮役﹐度上南宮。七月長齋﹐誦詠是經﹐紫光丹靈﹐眞道歸體﹐能屈能伸﹐身得神仙﹐諸天書名﹐黃籙白簡﹐削死上生。十月長齋﹐誦詠是經﹐紫光丹靈﹐太一授書﹐玉丹護眞﹐爲國王帝主﹐君臣父子﹐安鎭國祚﹐保天長存﹐世世不絕﹐常爲人君﹐安鎭其方﹐民見太平。八節之日﹐誦詠是經﹐紫光丹靈﹐鑪開八門﹐鼎有九宮﹐太一爲尊﹐得爲九宮眞人。本命之日﹐誦詠是經﹐紫光丹靈﹐悟兆元命﹐得爲眞人﹐魂神澄正﹐萬气長存﹐不經苦惱﹐身有光明﹐三界侍衛﹐五帝司迎﹐萬神朝禮﹐名書上天﹐功滿徳就﹐飛升上淸。

道言﹕行道之日﹐皆當香湯沐浴﹐齋戒入室﹐東向﹐叩齒三十二通﹐上聞三十二天﹐心拜三十二過﹐閉目﹐靜思身坐紫赤黃三色雲气之中﹐內外蓊冥﹐有靑龍﹑白虎﹑朱雀﹑玄武﹑獅子﹑白鶴﹐羅列左右﹐頂上紫光﹐內有太一玉丹﹐赤光如日﹐大如彈九﹐捧在神云之內﹐日月照明﹐洞煥室內﹐項生圓象﹐光映十方﹐如此分明。密咒曰﹕

無上玄元﹐太上道君。召出臣身中三五功曹﹐左右官使者﹐侍香玉童﹐傳言玉女﹐五帝直符﹐直日香官﹐各三十二人﹐關啟所言。今日吉慶﹐長齋淸堂﹐修行至經﹐無量度人。願所啟上徹﹐徑禦無上三十二天元始上帝至尊幾前。

畢﹐引炁主十二過﹐東向誦經。

元始無量度人上品妙經

元始洞玄靈寶本章﹐紫光丹靈上品妙首﹐九轉度人。太一隱韻﹐玉丹自然﹐混洞赤昌﹐華元上眞。生育天地﹐造化羣靈﹐太有玄宮﹐耀光彌綸。開導九淵﹐交絡天根﹐太一蔚微﹐萬物生神。熒熒丹景﹐圓照通明﹐外連四虛﹐包含玉嬰。元始大劫﹐五緯流形﹐是爲靈瑞﹐紫極髙淸。郁嶽蕭山﹐太上玄京﹐上通圓曜﹐瑤闕飛精。神運廣筵﹐昌玉純英﹐方臨帝仞﹐元化開生。太微明堂﹐靑霞碧城﹐安鎭十方﹐貫气八冥。下連列宿﹐降妙羣星﹐巍巍上帝﹐安坐玉垣。中有紫陽大範之眞﹐中有光飛玄極之君﹐中有丹華符應元君﹐中有靈通上妙眞人﹐中有開天化气司生司育九微八道皇老尊神。丹靈上範﹐宸極度人﹐載天持地﹐列聖開生。共宣洪化﹐度劫回津﹐今日降煉﹐萬神臨軒。東方無極紫光丹靈神王﹐長生大聖無量度人。

南方無極紫光丹靈神王﹐長生大聖無量度人。

西方無極紫光丹靈神王﹐長生大聖無量度人。

北方無極紫光丹靈神王﹐長生大聖無量度人。

東北無極紫光丹靈神王﹐長生大聖無量度人。

東南無極紫光丹靈神王﹐長生大聖無量度人。

西南無極紫光丹靈神王﹐長生大聖無量度人。

西北無極紫光丹靈神王﹐長生大聖無量度人。

上方無極紫光丹靈神王﹐長生大聖無量度人。

下方無極紫光丹靈神王﹐長生大聖無量度人。

十方至眞紫光丹靈神王﹐長生度世無量大神﹐並乘紫光飛雲﹐丹霞寶輿﹐綠璟神輦﹐方蓋圓輪﹐驂駕白虎綠鳳丹鸞﹐建八元神節﹐明飆羽旛﹐前列三天大仗﹐後從朱陽萬兵﹐郁單玉眞﹐遊空步虛﹐三師啟塗﹐九仙捧轅﹐億乘萬騎﹐浮空而來﹐傾光回駕﹐錫丹度生。統仙丞相﹐太極元宮﹐九垣玉輔﹐皇老大神﹐執簡持章﹐齊會帝宸。俯閱教科﹐下頒幽扃﹐變化梵气﹐周流五行。隨所飛奏﹐開導諸天。普告神洲﹐仙境靈鄕﹐洞天福地﹐海嶽河源﹐三元曹局﹐九淵化城﹐關紐綱維﹐閬風昆侖﹐瑤闕三眞﹐玄華帝臺。劫仞彌羅﹐大經玉輪﹐元皇詔命﹐時刻飛升。開度先祖﹐受對苦魂﹐逍遙解脫﹐隨光上賓。玉眸煉質﹐素暉蕩形﹐上登流火﹐仙變生身。合景太霄﹐與運長存﹐因緣輪轉﹐劫劫無傾。永斷衰凶勝伏克害之厄﹐超淩玉虛﹐受化洞陰﹐過度生關﹐飛神絳垣之天。天帝洞丹﹐無色之境梵行。

東方八天

旌房簡宮天﹐帝伯弓思臧。

慶徳昭符天﹐帝正車燕良。

用靈希祕天﹐帝契岸孔衝。

求玄絮聞天﹐帝持時明。

利陽開華天﹐帝招仙圖休。

勝穆問宗天﹐帝冒洪蘊都。

降華極光天﹐帝規童倚賢。

寵猷淸儀天﹐帝梁部央畸。

南方八天

紹經師濟天﹐帝靜敷樂襄。

火洞薦隆天﹐帝勑陀除魔。

耀神司丙天﹐帝華魂錄靈。

特靜淪化天﹐帝確啟紋嵩。

廉聖廣明天﹐帝謁通俟會。

極陽遠靈天﹐帝將維卑光。

純修至感天﹐帝兆用無兼。

杳冥普居天﹐帝黨南式回。

西方八天

光遼慈息天﹐帝蒙擊還球。

神耀總靈天﹐帝顓多鄰洙。

碧萼璇珍天﹐帝鐸妙田並。

定籍朱宮天﹐帝胡堂祕公。

虎章考錄天﹐帝阿韓呂全。

太無眞首天﹐帝儲能捨祇。

錄皇寂根天﹐帝瀹仲息完。

平虞夙野天﹐帝資緣景班。

北方八天

玄晨昌化天﹐帝獨勤王。

眞極康庸天﹐帝離文逸恭。

備神息尢天﹐帝釋乾次開。

道覺遊靈天﹐帝奠玄池侖。

瑤虛漢霞管眞天﹐帝達匪報祥。

霄墟歷皇紫光天﹐帝略淵詞臯。

文欽哲員天﹐帝格徐玄。

昌都萬華秀宗天﹐帝冒嘉龍周。

三十二天﹐三十二帝﹐諸天隱諱﹐諸天隱名。天中空洞﹐自然靈章﹐太一隱韻﹐丹靈之音﹐丹靈之尊﹐紫光之神﹐紫光玉垣﹐正憲丹靈。六運十飛﹐變化九淸﹐無量隱妙﹐神不可量。敷落三華﹐普度天人﹐太一玉丹﹐化育生民。民有元命﹐皇丹之靈﹐弈弈紫光﹐入體生眞。以劫爲晝﹐生滅無輪﹐授書玉臺﹐招眞命神。今日欣慶受度﹐歷試萬天﹐請滅種惡﹐斷絕胎根﹐飛運五行﹐上列太冥。禦省注籍﹐紀功仙官﹐眞王監察﹐過度天門。東斗保生﹐西斗降神﹐南斗注籍﹐北斗化精﹐中斗混合﹐紫光丹靈。靑帝順行﹐白帝司金﹐赤帝炎耀﹐黑帝主成﹐黃帝立極﹐正气交並﹐化生寶丹﹐九道郁凝。靑霞神王﹐覺除虛開。赤霞神王﹐孟都昌期。白霞神王﹐玉光淩深。黑霞神王﹐紫扉密回。黃霞神王﹐金郯靈晞。五方神王﹐萬气之宗。佐天丹靈﹐飛行九宮。持幢仗節﹐遊化髙空﹐紫光赫弈﹐列聖齊功。上天濟生﹐開度北酆﹐神王受命﹐掃蕩不祥。靑龍左持﹐白虎右張﹐朱雀前驅﹐玄武后防。四象纏結﹐丹符洞章﹐擲火流鈴﹐揮擊十方。敢有妖魅﹐幹我黃房﹐玄鉞斬滅﹐天吏定刑。屠割鬼爽﹐風火飛騰﹐千千誠首﹐萬萬誅形。魔無考試﹐鬼無祆精﹐三元九司﹐嚴校云營。不容怠縱﹐飛章奏呈﹐普告三界﹐諸地八冥﹐九宮玄師﹐言功太淸。

靈符大籙﹐太上眞文﹐三光妙气﹐浩劫生成。昆侖玄嶽。巨液之明﹐開張玄化﹐火耀金升。赤白旣顯﹐元神郁凝﹐天廓澄髙﹐覆周九冥。太一王境﹐爲丹之靈﹐上連下接﹐非色非淵。風轉至陰﹐虛動神源﹐源神合道﹐植立億天。天上天下﹐泛景浮沈﹐元光浩蕩﹐玉極無形。溟涬太一﹐玄丹赤明﹐皇運金華﹐景晶彌綸。宣布洪京﹐元始瑤篇﹐赤書寶符﹐合气成仙。安制九方﹐使命長延﹐梵气騰飛﹐包絡交纏。紫光散分﹐爲緯爲經﹐元風流演﹐三十六門。輪轉太虛﹐周結生根﹐旋紐歷綱﹐回度飛輪。六十九气﹐總禦三元﹐二景冥符﹐气降玄泉。玄泉太眞﹐帝道洪軒﹐八威萬華﹐安鎭綿綿。七關四維﹐與天齊並﹐絳霄郁單﹐輝映無傾。皇一三帝﹐大洞徊風﹐伯史育嬰﹐千景玄童﹐千交萬和﹐自然成眞。眞中有神﹐萬境居尊﹐紫光眞人﹐丹天上靈。長生大帝﹐靑華玉君﹐太一務猷。司命無英。白元赤子﹐制魄拘魂﹐桃康合延﹐布气營精。執冊運關﹐保度天民﹐上游淸微﹐內居琳瑯。太極寶洞﹐大經明堂﹐下鎭人身﹐六府五宮。中理百神﹐混合飛空。十詠洞章﹐與气俱仙﹐道貴眞丹﹐紫光度人。神鑪八門﹐運天三輪﹐陳羅禁戒﹐宿化因緣。咸獲開濟﹐無量生身﹐身得受生﹐舉形上升﹐升入玉垣。俾各應丹靈﹐大勛羣魔﹐吟詠謠音﹐九華隱篇﹐辭參髙眞。

第一紫光丹靈飛空之音

天谷靈泉﹐眞光絳煙。飛霞挹芒﹐云周九淵。回邊昆侖﹐萬景合仙。升騰紫虛﹐灌煉交纏。妙有空無﹐降气玄丹。玄丹化生﹐無極眞關。九道神輝﹐下燭酆山。眞功昭著﹐開度七玄。采輝登晨﹐飛升玉軿。金華變體﹐遊行八騫。永超神府﹐大福綿綿。

第二紫光丹靈仙王之章

天垣玉霞﹐九和育嬰。丹章上道﹐宸極珠英。太華大寶﹐化爲玉京。玄元祖範﹐紫光煥明。人有元象﹐中藏至精。變化沖妙﹐升入皇寧。元始眞气﹐肇立生根。靑瑯丹碧﹐徊水玉晶。濯羅結璘﹐絳天奔星。周旋三景﹐流飛火鈴。蕩蕩帝气﹐巍巍劫城。雙元合應﹐大朴構形。普天安鎭﹐億劫無傾。

第三紫光丹靈眞王歌曰

金闕啟靈扉﹐眞光徧諸天。萬仙集帝宮﹐鳴鐘藹飛煙。一唱召萬神﹐再歌來眾眞。茫茫化八圓﹐珠樓竦琳庭。太上攝千精﹐元始命伯華。令奔紫晨輝﹐長生引眞牙。妙範祕玄嶽﹐碧落回雲霞。端坐九霄中﹐天墉羅九門。日月列其傍﹐下有層雲屯。紫光化丹靈﹐驂駕舞龍軿。自然玉淸帝﹐瓊獄請元尊。宣布玉丹道﹐太一天皇文。普使諸天境﹐悟玄爲種民。設此大法梁﹐正憲永流行。

此三界之上﹐飛空之中﹐眞王歌音﹐音參洞章。誦之百徧﹐名度南宮。誦之千徧﹐眞王保迎。萬徧道備﹐飛升太空﹐過度三界﹐位登仙公。有聞靈音﹐眞王敬形﹐勑制地祇﹐侍衛送迎﹐拔出地戶﹐五苦八難﹐七祖升遷﹐永離北陰﹐魂度朱陵﹐受煉更生。是謂無量﹐普度無窮。有祕上天文﹐諸天共所崇。泄慢墮地獄﹐禍及七祖翁。

道言﹕此二章並是諸天上帝﹐及紫光丹靈隱祕之音。能知太一玉丹﹐爲己元命存而保之﹐不使陰穢邪妄昏觸﹐返歸心源﹐紫光照燭﹐逆知彊名﹐寓於心相。非心非神﹐非丹非靈。玄關脫略﹐悟而得道。旣得道已﹐卽心卽神﹐卽丹卽靈﹐生死往還﹐並無所礙﹐天宮上境﹐遂性遊嬉﹐謂之眞人﹐亦曰神仙。七祖飛升﹐逍遙億劫﹐皆是大梵之言﹐非世上常辭。言無韻麗﹐曲無華宛﹐故謂玄奧﹐難可尋詳。上天所寶﹐祕於髙上神霄玉淸王府東室寶藏之內﹐依科三萬七千年﹐運應下傳。若有至人賫金寶質心﹐依舊格告盟十天﹐然後而付焉。

道言﹕夫天地運度否終﹐日月五星虧盈﹐至聖神人休否﹐末學之夫疾傷。凡有此災﹐同气皆當齊心修齋﹐六時行香﹐十徧轉經﹐福徳立降﹐消諸不祥。無量之文﹐普度無窮。

道言﹕夫末學道淺﹐或仙品未充﹐運應滅度﹐身經太陰﹐臨過之時﹐同學至人﹐爲其行香﹐誦經十過﹐以度屍形如法。則泥丸中太一﹐諱重冥空﹐字幽寥無﹐吐玉丹之英﹐返兆生气﹐魂神徑上南宮﹐隨其學功﹐計日而得更生。輪轉不惑﹐便得神仙。

道言﹕夫天地運終﹐星宿錯度﹐日月失輝﹐四時失度﹐陰陽不調﹐國境有災﹐疫毒流行﹐兆民死傷﹐師友命過﹐同气災殃﹐皆當修齋﹐行香誦經。夫齋戒誦經﹐功徳甚重。上消天災﹐保鎭帝王。下禳毒害﹐以度兆民。生死受賴﹐其福難勝﹐故曰無量﹐普度天人。

道言﹕凡有是經﹐能爲天地帝主兆民﹐行是功徳。有災之日﹐發心修齋燒香﹐誦經十過﹐皆諸天記名﹐萬神侍衛﹐右別至人﹐克得爲聖君金闕之臣。諸天記人功過﹐毫分無失。天中眞王﹐亦保舉爾身﹐得道者乃當洞明至言也。

諸天中大梵隱語無量音道君撰

元始紫光丹靈玉篇

東方八天

乙羅剎賓﹐虔踞恆微。祕裝則泯﹐髙牙輦綏。仗毅秦役﹐瑤眞元岐。洞嶽勑玉﹐瑯卿簡瓖。幽流互曾﹐越田正催。頗惟澤柄﹐推察冥稽。趙品逸鐸﹐梁辭變機。郝完賜鉤﹐洪延伯龜。

南方八天

品慈盈菌﹐戛和淩京。燕翳洛巓﹐祝勿幻平。離皇遠寅﹐歌輪夷恆。旦奏屏約﹐車塗石扃。道辯驛別﹐熙都索明。慶備河湄﹐奚梅趙眞。記益瞢弼﹐烏靈交兵。赤旃胡陀﹐摩求默淳。

西方八天

教飛瓊格﹐歷本日箕。論佇明席﹐延閩次鈞。長儀並敷﹐閻披江燻。祕露忽漠﹐余棠已門。察落正梵﹐依畢嵯純。勤裒曜比﹐杓範交並。闡第委媚﹐斗紐升行。君支陽微﹐隕作常呈。

北方八天

關師時昌﹐聯將易蕭。碧斷幽根﹐霞激邊毫。原趨遲炳﹐季學明刀。政霜堅濤﹐杞南惟商。漸胙華敵﹐晶焰求興。丁羌把房﹐族英猷卿。緣冥使裔﹐焦昂步汀。兌臨其雩﹐爵述撩靈。

道言﹕此諸天中大梵隱語﹐無量之音﹐舊文書髙上神霄玉淸王府紫光丹靈之合金門左扉之上﹐以盟諸眞。亦傳東極宮中已成眞人者﹐使知妙道。字皆廣長一丈。天眞皇人上眞道君昔書其文﹐以爲正音。有知其音﹐能齋而誦之者﹐諸天皆遣飛天神王﹐下觀其身﹐書其功勤﹐上奏諸天﹐萬神朝禮﹐地祇侍門﹐大勛眞王﹐保舉上升﹐道備克得﹐遊行三界﹐升入金門。此音無所不辟﹐無所不禳﹐無所不度﹐無所不成﹐天眞自然之音也。故誦之致大魔下觀。上帝遙唱﹐萬神朝禮﹐三界侍軒﹐羣祆束首﹐鬼精自亡﹐琳瑯振響﹐十方肅淸﹐河海靜默﹐山嶽吞煙﹐萬靈振伏﹐招集羣仙﹐天無氛穢﹐地無祆塵﹐冥慧洞淸﹐大量玄玄也。

靈寶無量度人上品妙經卷之二十七竟

卷之二十八

三辰光輝保命延生品

道言﹕昔於始靑天中碧落空歌大浮黎土﹐受元始度人無量上品。元始天尊當說是經﹐周回十過﹐應現諸天。說此度人﹐六周十徧﹐無量神靈﹐盡來集會﹐聽法大眾﹐咸皆濟度。其經藏於髙上神霄玉府﹐宣說玉音﹐演暢大法。元始天尊自上皇開基﹐散布眞气﹐造立道境。復於太皇之末﹐中皇之始﹐下於東方﹐建通靈禁上太霞洞元之天﹐開上皇梵飛世界﹐運仙化飛升之風﹐舒飛仙洞羅之气。南方洞陽太光之天﹐開陽明洞耀世界﹐運赫炎朱火之風﹐舒三天火煉丹池之气。西方九仙梵行之天﹐開渺行陰雲世界﹐運髙皇大霏之風﹐舒少陰開明運仙之气。北方陰生廣靈之天﹐開玄滋駕光回飛世界﹐運上極羅天之風﹐舒眞洞飛光之气。至於東北始靑木皇之天﹐開碧落空歌世界﹐運融和九气之風﹐舒始陽震生之气。垂珠攝煙﹐建法略竟﹐元始法身示現三百六十變化﹐大放九色神光﹐洞照空有。元始一气﹐敷落萬眞﹐靑陽宮中﹐寶胤聖胎。三气周流﹐木母生火﹐出於東鄕玉云萬華溫明世界﹐紫金巍闕﹐狀如嬰童﹐黃朱錦衣﹐巾金帶瓊﹐坐鎭三垣﹐爲萬象之主﹐膺我玉宸元皇之號﹐現圓象於太空﹐日月列宿﹐儼侍左右。赤景至陽爲日﹐黃華純陰爲月﹐八素流精爲星辰﹐九元五章爲神靈﹐鎭天剛之樞﹐居三辰之上﹐卽於太素天中﹐景霄虛陰長樂化境﹐受元始度人三辰光輝﹐保命延生之法﹐始當詣座。天眞大神﹐上聖髙尊﹐妙行眞人﹐無鞅數眾﹐乘空而來。三素飛雲﹐八景瑯輿﹐華旛翠節﹐流彩揚光﹐五色郁勃﹐洞煥髙虛﹐靈霞散空﹐三辰交映﹐華芒四射﹐妙气結形﹐自成龍鳳﹐甘露飄珠﹐神煙捲縷﹐纏綿縝靜﹐綱紐旋回﹐聖眞心目﹐照達明徹﹐山川林木﹐互入無礙﹐天蓋圓浮﹐土如碧玉﹐無有異色。列仙環侍﹐元始天尊玄坐虛浮火玉交光神虎之座。說經一徧﹐諸天大聖同時稱善﹐是時﹐太極元綱﹐星羅雙耀﹐宮闕通明。說經二徧﹐景星騰光﹐照朗太微。說經三徧﹐黃气陽精﹐徊天舞空。說經四徧﹐五緯列眞﹐同會玉闕。說經五徧﹐日闕月宮﹐發現嘉祥。說經六徧﹐靈气感降﹐民獲延年。說經七徧﹐得見赤文﹐齊修上範。說經八徧﹐執詠洞章﹐挹景奔辰。說經九徧﹐功圓果滿﹐下拔幽冥。說經十徧﹐萬品化成﹐永開生道﹐是時﹐一國是男是女﹐莫不傾心﹐皆受護度﹐咸得長生。

道言﹕是時﹐元始天尊說經一徧﹐東方無極無量品明眞大神﹐無鞅之眾﹐浮空而至。說經二徧﹐南方無極無量品眞陽大神﹐無鞅之眾﹐浮空而至。說經三徧﹐西方無極無量品太素大神﹐無鞅之眾﹐浮空而至。說經四徧﹐北方無極無量品羽明大神﹐無鞅之眾﹐浮空而到。說經五徧﹐東北無極無量品碧落大神﹐無鞅之眾﹐浮空而至。說經六徧﹐東南無極無量品洞戶大神﹐無鞅之眾﹐浮空而至。說經七徧﹐西南無極無量品飛符大神﹐無鞅之眾﹐浮空而至。說經八徧﹐西北無極無量品辟非大神﹐無鞅之眾﹐浮空而至。說經九徧﹐上方無極無量品淸都大神﹐無鞅之眾﹐浮空而至。說經十徧﹐下方無極無量品遠昌大神﹐無鞅之眾﹐浮空而至。十徧周竟﹐十方無極天眞大神﹐一時同至。一國男女﹐傾心歸仰。來者各乘七耀明霞﹐三辰寶輦﹐無邊翾積﹐非可禁止。各見日帝月皇﹐列星宮殿﹐各處世界﹐一一宮中﹐皆有帝尊羣臣﹐吏民佐史﹐國土境域﹐不可臆度﹐徧計天仙髙眞﹐羽蓋丹輿﹐斑龍獅子﹐驂駕往來﹐采煉奔挹﹐明諸上道。於是元始化現妙光﹐大若圓象﹐乃登引。天眞大神﹐上聖髙尊﹐妙行眞人﹐十方無極至眞大神﹐無鞅數眾﹐俱入妙光。論說三辰光輝保命延生大法﹐示教至妙之先。道非形相﹐混成有物﹐金水凝魂﹐魂養胎宮﹐光由神發﹐乃立妙無上帝﹐妙有大帝﹐混元大帝。三帝萬變﹐經九七六億萬之數。句陳上宮命天皇大帝﹐左宮命太陽尊帝﹐右宮命太陰元君﹐中宮命紫微北極大帝。總統二象﹐運行五气﹐共領三辰﹐斡以元斗。三百六十五度四分度之一﹐周流六十甲子。運九陽之精爲日﹐十陰之精爲月﹐和合日月之精爲星辰。日有九色﹐月有十華。日號九色圓象﹐月爲十華圓光。統大道之神靈﹐故號太一。天靈之光﹐太玄無夜之光﹐太蒼洞淸之光﹐綠璃赤景之光﹐五色濯羅耀明之光﹐白素黃華神耀之光﹐丹霞朱火之光﹐太素玉華之光﹐絳炎九微之光﹐光中煥然﹐自然梵气﹐結成紫書瓊簡﹐眞文龍章﹐鳳璽雲霞﹐五篇之篆﹐八方之气﹐支勢曲折﹐隱韻垂芒﹐作八卦之狀﹐普濟天人﹐救脫眾苦。日之周徑一千里﹐日行一度。月之周徑一千里﹐晝夜平行一十三度。遲行十二度﹐速行十四度﹐日月合則萬物生成。星大九百里﹐小及百里﹐行各有次。水火之度﹐不可爲準。三辰光輝﹐文理垂形﹐靈書八會﹐妙章玄圖﹐曲素大洞。知光輝之道﹐參於風雲气雨﹐玄津玉液﹐則形神洞妙。奔光咽霞﹐引景步星﹐則爲太上之眞人。元始卽於妙光之內。說經都竟﹐眾眞監度﹐以授於我﹐當此之時﹐喜慶難言。法事粗悉。諸天復位﹐倏欻之間﹐寂無遺響。是時﹐天人遇值經法。普得濟度﹐全其本年﹐無有中傷﹐傾土歸仰﹐咸悟光明。神合於光﹐气合於明﹐保命不終﹐延生無窮。三辰在天﹐眞道冥衝﹐三辰入心﹐飛舉成眞﹐三辰照地。七寶鎭世。織其道則骨成龍文﹐飲其光則肉化金色。出入有無﹐永斷生減﹐齊同慈愛﹐異骨成親﹐國安民丰。欣樂太平。經始出教﹐一國以道。預有至心﹐宗奉禮敬﹐皆得度世。

道言﹕元始天尊說經中所言﹐並是諸天上帝內名﹐隱諱之音﹐亦是日月內諱﹐星宿之隱名也﹐非世之常辭。三辰光輝﹐所以能保命延生者。三光之精﹐天眞之神﹐下接人气﹐神气混淪。光性爲照﹐於人爲識。識在气存﹐神不離根﹐是之謂命。命洞斯旨﹐可保而有。命爲生主﹐主在生延。延生得道﹐道妙自然。上聖以成眞人﹐通玄究微。能悉其章﹐誦之十過。諸天遙唱﹐萬帝設禮﹐河海靜默﹐山嶽藏雲﹐日月停景﹐璇璣不行﹐羣魔束首﹐鬼精滅爽﹐回屍起死。白骨成人。至學之士。誦之十過﹐則眞神上奔﹐三辰接景﹐乘駕龍車﹐與帝扶攜﹐遊宴華庭﹐屍蠹蕩滅﹐胎穢淨明﹐伏禦地祇﹐束縛魔靈﹐返老卻死﹐還年更生。輕誦此章﹐身則被殃。供養尊禮﹐門戶興隆﹐世世昌熾﹐與善因緣﹐萬災不幹﹐神明護門。斯經尊妙﹐獨步玉京﹐度人無量﹐爲萬道之宗。巍巍大範﹐徳離可勝。

道言﹕凡誦是經十過﹐則三辰之精。下覆爾身。心光上騰﹐景气冥一。始輝之童﹐采華之女。執空靑之紱﹐以招三靈之神。煉神泥丸。恍惚奔登﹐燕觀太元﹐諸天齊到。億曾萬祖﹐幽魂苦爽﹐皆卽受度﹐上升朱宮﹐格皆九年。受化更生﹐得爲貴人。而好學至經﹐功滿徳就﹐皆得神仙。飛升金闕﹐遊宴玉京也。上學之士﹐修誦是經。自然奔辰﹐皆卽受度。飛升南宮。世人受誦﹐則三辰光輝﹐降流身中﹐注煉形魂﹐五臟金色﹐面有玉光﹐延壽長年﹐後皆得作尸解之道﹐魂神暫滅。不經地獄﹐卽得返形﹐遊行太空。此經微妙﹐普度無窮﹐一切天人﹐莫不受慶。無量之福﹐生死蒙惠﹐上天所寶﹐不傳下世。至士賫金寶效心﹐盟天而傳。輕泄漏慢﹐殃及九祖﹐長役鬼官。侍經五帝﹐玉童玉女﹐各二十四人﹐營衛神文。保護受經者身。

道言﹕正月長齋﹐誦詠是經﹐日帝下觀﹐天光接身。九霞煉骨﹐紫气合神﹐爲上世亡魂﹐斷地逮役﹐度上南宮。七月長齋﹐誦詠是經﹐星帝下觀。天光接身﹐寶霞煉質﹐金色化精﹐身得神仙﹐諸天書名﹐黃籙白簡﹐削死上生。十月長齋﹐誦詠是經﹐月帝下觀﹐天光接身。寶霞煉气﹐三光合身﹐神奔意感﹐萬變更生﹐爲國王帝主﹐君臣父子﹐安鎭國祚﹐保天長存﹐世世不絕﹐常爲人君﹐安鎭其方﹐民稱太平。八節之日﹐誦詠是經。雙景朝元﹐閉目內冥﹐光洞天谷﹐赤景煉神﹐五星降眞﹐三辰繞身。八威吐火﹐元气自生。得爲九宮眞人。本命之日﹐誦詠是經﹐日月煥照﹐九元絡形﹐朱煙飄溶﹐使爾玄通﹐乘龍紫霄﹐據斗攀魁﹐徘徊三陽﹐遊行三玄﹐辟試除殃﹐八靈七政﹐坐臥斗中﹐辟卻萬凶﹐三辰光輝﹐爲我還容﹐魂神澄正﹐萬气長存﹐不經苦惱﹐身有光明﹐三界侍衛﹐五帝司迎﹐萬神朝禮﹐名書上天﹐功滿徳就﹐飛升上淸。

道言﹕行道之日﹐皆當香湯沐浴﹐齋戒入室﹐東向﹐叩齒三十二通﹐上聞三十二天﹐心拜三十二過﹐閉目﹐靜思身坐靑黃白三色雲气之中﹐內外蓊冥﹐有靑龍﹑白虎﹑朱雀﹑玄武﹑獅子﹑白鶴﹐羅列左右﹐日月照明﹐五星交蔭﹐洞煥室內﹐項生圓象﹐光映十方﹐如此分明。密咒曰﹕

無上玄元﹐太上道君。召出臣身中三五功曹﹐左右官使者﹐侍香玉童﹐傳言玉女﹐五帝直符﹐直日香官﹐各三十六人﹐關啟所言。今日吉慶﹐長齋淸堂﹐修行至經﹐無量度人。顯所啟上徹﹐徑禦無上三十二天元始上帝至尊幾前。

畢﹐引炁三十二過﹐東向誦經。

元始無量度人上品妙經

元始洞玄靈寶本章﹐三辰光輝保命延生妙品﹐十回度人﹐三垣隱韻﹐變化自然﹐大範騰輝。靈光散凝﹐眞气鴻蒙﹐混合杳冥﹐外黃內赤。二象交並﹐陰陽吸和﹐天寶成文﹐玉字五篇。八方威神﹐造化之祖﹐二儀之源﹐大化玄同﹐溟涬無垠﹐開明三景﹐是爲天根。日月含胞﹐九道乃分﹐元晶玄晶﹐萬天化生﹐上無復祖﹐惟道爲身。五文開廓﹐普植神靈﹐光气結縷﹐宛轉億尋。龍章虎書﹐寊玉布金﹐華芒蔚構﹐離合眞精。劫仞圓羅﹐玉山蕭京﹐上極太無﹐混洞三淸﹐渺渺郁微﹐紫蓋黃庭。左日右月﹐中有赤熒﹐六气交纏﹐三光結形。五帝告符﹐七曜玄經﹐云綱結帶﹐神池育嬰。中有奔景赤黑之神﹐中有梵气周回之君﹐中有日童月女星妃之眞﹐中有郁儀結璘壘珠飛靑耀紫之英﹐中有挹輝采華八素之文﹐中有赤帝黃老。天魂髙奔﹐上靈圓景﹐方象九色﹐霞津灌煉。五臟澡﹐治百關。迅駕龍車﹐上造帝軒。三辰光輝﹐保命延生﹐回骸起死﹐無量度人。今日校錄﹐諸天臨軒。

東方無極明眞神王﹐長生大聖無量度人。

南方無極眞陽神王﹐長生大聖無量度人。

西方無極太素神王﹐長生大聖無量度人。

北方無極羽明神王﹐長生大聖無量度人。

東北無極碧落神王﹐長生大聖無量度人。

東南無極洞戶神王﹐長生大聖無量度人。

西南無極飛符神王﹐長生大聖無量度人。

西北無極辟非神王﹐長生大聖無量度人。

上方無極淸都神王﹐長生大聖無量度人。

下方無極遠昌神王﹐長生大聖無量度人。

十方至眞三辰光輝飛天神王﹐長生度世無量大神﹐並乘八素之云﹐紫霞之輩﹐洞光之輿﹐飛龍遊鳳﹐杳靄萬香之車﹐金碧瓊文之蓋﹐神明之節﹐郁絕之旛﹐前擊鳴璈節奏﹐後吹曲素生音﹐玄鶴靑鸞﹐嘯歌嗈嗈﹐九眞啟塗﹐十華翼轅﹐億乘萬騎﹐浮空而來﹐傾光回駕﹐保命延生。天魁內相﹐玉輔帝靈﹐太微司命﹐玄合大神。執籙把籍﹐齊到帝前。隨所應度﹐嚴校諸天。髙奔赤帝﹐吸禦九元。五辰協气﹐感接太玄。光輝俯流﹐保命億千。朱景綠英﹐飆象韜騫。炎照虹離﹐結璘黃華。刻名絳臺﹐煉腦飛霞。坐鎭明空﹐佩服靈篇。普告三界﹐無極神鄕。日宮月府﹐左紀右綱。九天五斗﹐東井河源。降气玄丹﹐同會昆侖。疾除罪簿﹐落滅惡根。不得拘畱﹐逼合鬼羣。元始符命﹐時刻升遷。三辰流火﹐變化寒泉。制魔保舉﹐奔景成仙。陰質受煉﹐神光綿綿。三宮極眞﹐道化玄精。生身受度﹐劫劫長存。隨劫輪轉﹐與天齊年。永度三途五苦八難﹐超淩辰極﹐上登三垣。三垣之天﹐天帝紫微﹐無色之境梵行。

東方八天

三辰光輝應化之天﹐如三奔之道﹐上造日月宮﹐有樓闕仙民世界﹐皆晶光所生。

光洞極瑤天﹐帝越靜靈公。

明梵耀白天﹐帝道謹觀元。

玄徳悅生天﹐帝伯玆命棲。

恭紀彥張天﹐帝角牢同氏。

妙玄九眞天﹐帝兆育勤精。

洞關深莊天﹐帝永幽九英。

太飛玄頗天﹐帝定正常無。

冥窈漏度天﹐帝棘玆莊攸。

南方八天

九道淵魚天﹐帝日觀浮都。

林元允風天﹐帝僑平子虛。

化淨寂夷天﹐帝還竇阿婁。

梵云深玄天﹐帝憫江幽升。

成徳寶气天﹐帝順護彥丘。

靜正霄敷天﹐帝洞眞端堯。

升降治臻天﹐帝卿度司兵。

淸眞紫虛天﹐帝奉貫治王。

西方八天

混合寶眞天﹐帝太素京。

保印又玄天﹐帝剎陀奚。

洪拱祖秀天﹐帝度仙元尊。

列辰九師天﹐帝皇因太微。

虛明光元天﹐帝敞冥气玄。

韓司明禁天﹐帝華屢眞機。

流精瓊球天﹐帝博洞備符。

神龍變至天﹐帝玉淸監眞。

北方八天

變度化眞天﹐帝求何普林。

空梵影藏天﹐帝覺仙蕩如。

風元易气天﹐帝鄙遲忽兪。

臨山降仙天﹐帝斗魁玉宸。

集慶蒼室天﹐帝睹多沙畱。

朝燕猛部天﹐帝泰師宣遐。

劫仞吉明天﹐帝洞演務陂。

相夔島正天﹐帝郝陂山尊。

三十二天﹐三十二帝﹐諸天隱諱﹐諸天隱名。天中空洞﹐自然靈章﹐諸天隱韻﹐天中之音。天中之尊﹐天中之神﹐天中大魔﹐天中之靈。九芒十華﹐變化上淸﹐無量之奧﹐深不可詳。敷落神眞﹐普度天人。今日欣慶受度﹐歷關諸天﹐朝引辰光﹐顧儀眄璘﹐臺元寫綱。絳弦采玉﹐月液裁防﹐五星轉珠﹐落落明堂。飛神九宮﹐存咽太陽﹐光輝炫晃﹐無拘天門。東斗靑房﹐西斗玉闕﹐北斗紫戶﹐南斗玄丹﹐中斗黃庭﹐合會飛仙﹐口吐靑气﹐錫祚萬年。靑帝拘魂﹐白帝制魄﹐赤帝火垢﹐黑帝蕩﹐黃帝召魔﹐萬祆伏滅。靑華神王﹐木景含元。赤華神王﹐執憲句天。白華神王﹐徊風絳煙。黑華神王﹐飛童飲玄。黃華神王﹐光耀三垣。五華奔龍﹐萬神之宗。飛行鼓從﹐總領天兵。麾幢鼓節﹐遊觀太空。流精赫弈﹐與道俱隆。上天度人﹐金虎玉龍。浩風攝气﹐辰極煉容。英秀鳳羅﹐保命無終。五老持符﹐太一鳴鐘。速召萬神﹐降光闕宮。洗滌陰愆﹐書紀玄功。掃除不祥﹐斬滅姦凶。猛馬吐火﹐金鉞前衝。風雷巨霹﹐電激四飛。疾行帝命﹐引挹光輝。劫往方嬰﹐生無凋摧。三奔咽華﹐碧落同歸。單靑羽裙﹐封山校精。三官北酆﹐明檢鬼營。不得容隱﹐金馬驛呈。普告無窮﹐萬神咸聽。三界五帝﹐列言上淸。混洞九光﹐玉輪十芒。流珠曲直﹐落落四張。化行祖气﹐道之至精。精斯泮霞﹐寶斡旋回。符圖龍書﹐勢合交開。鳳气蟠丹﹐仙云偃芝。嶽跖捲玉﹐赤曜吐奇。太上靈篇﹐保命正文。三辰光輝﹐凝化自然。上極圓蓋﹐帝變億千。周流化气﹐肇生三垣。幽冥虛曠﹐無極無窮。溟涬大梵﹐遼廓沖融。神景炯爍﹐梵气淵旋。妙液滋感﹐恍惚變仙。升降黃赤﹐遊宴上淸。元綱流演﹐五十二天。輪轉星羅﹐周回十方。旋角度婁﹐開生五常。三十五分﹐總气上玄。八景冥合﹐气入玄玄。玄曜發光﹐光神自生。神曰赤皇﹐五帝夫人。洞辟九門﹐白華隱存。執把洞章﹐召降天元。紫虛郁秀﹐輔翼萬仙。千和萬合﹐自然成眞。眞中有神﹐天皇帝君。太微北極﹐天市玄宮。日皇月耀﹐總主星辰。金霞朱芒﹐保命延生。上極上淸﹐出入黃房。八冥之內﹐細微之中。下鎭人身﹐泥丸絳宮。四目密招﹐炎光寶龍。中理五气﹐混合百神。甲爲陽日之始﹐壬爲陽日之終﹐庚爲陰月之始﹐申爲陰月之終。角爲星捨之始﹐璧爲星捨之終。黃赤黑白﹐三辰之迹﹐獨立周行﹐亥沒子生﹐十轉回靈。萬气齊仙。仙道貴生﹐光輝度人。經歷八門﹐飛天法輪﹐奔引感接﹐赤鏡左旋﹐普受開度﹐死魂生身。身得受生﹐上聞諸天。諸天之上﹐各有生門。中有三辰空洞之章﹐上帝靈篇﹐辭參髙眞。

第一赤景奔日之音

暘谷金城。升彼扶桑。亙光萬里﹐洞照十方。珠景外圓。中藏蕊淵。五帝絳闕﹐瓊池碧蓮。靑紫白黃﹐丹气綿綿。下流爾身﹐錫以長年。騫林八羅﹐云膺玉芝。散布百神﹐精合二儀。陽燧九龍駕﹐天馬奔髙風。光老降華芒﹐飛升日帝宮。錫爾洞元章﹐上淸爲眞公。

第二黃華奔月之章

月精綠羅﹐結璘化光。中有大神﹐號曰素皇。浩蕩流軿﹐杳不可量。珠宮玉府﹐寶閣琳房。攝禦神气﹐總統元綱。羽儀騰飛﹐車駕十龍。潢波昆侖﹐髙峙玄峯。交會祥源。降我皓童。泛霞注碧虛﹐逍遙步靈風。采精挹華芒﹐下眄太無中。注爾長生籙﹐大惠永沖融。

第三八素奔辰之歌

萬象布洪綱﹐三垣主神靈。嚴嚴天中尊﹐斗極運飛輪。紫微上帝君﹐元皇之化身。二景輔玄造﹐五曜施天經。大化積所變﹐黃气騰陽精。九天降沖妙﹐太霄羅七眞。暘谷滄郁微﹐羣聖度西昆。大慈虛皇帝﹐化此開生門。黃旛召天魔﹐列眞趣大明。六气相纏結﹐萬匯保生成。皇極旣以立﹐三道當順行。八素下禹余﹐天民奔五辰。齊修正元道﹐飛神登玉京。

此三辰之上﹐飛空之中﹐天眞歌音﹐音參洞章。誦之百徧﹐名度南宮。誦之千徧﹐天眞下迎。萬徧道備﹐飛升太空﹐過度三界﹐位登仙公。有聞靈音﹐魔王敬形﹐勑制地祇﹐侍承送迎。拔出地戶五苦八難﹐七祖升遷﹐永離鬼官﹐魂度朱陵﹐受煉更生。是謂無量﹐普度無窮。有祕上天文﹐諸天共所崇。泄慢墮地獄﹐禍及七祖翁。

道言﹕此二章並是諸天上帝三辰天眞隱祕之音﹐皆是大梵之言﹐非世上常辭。挹輝引景﹐降致天光﹐通玄變仙﹐故謂玄奧﹐難可尋詳。上天所寶﹐祕於神霄玉府東藏﹐依科格三萬七千年﹐應連下傳。若有至人賫金寶質心﹐依舊格告盟十天﹐然後而付焉。

道言﹕夫三辰光輝﹐寂無虧蝕。天運周行﹐豈有否終。月與日同道﹐則陰侵陽以掩其光。日與月同道﹐則陽蔽陰而掩其華。气望而掩之﹐三辰未嘗損也﹐爲天地之至精。爾能采其光華﹐則爲上淸之眞﹐秉策於玄臺。故運度虧盈﹐人有休否﹐至於疾傷﹐存眞吸光﹐按摩疾所﹐或思握日月﹐手把星綱﹐坐致神仙﹐保命無老。齊心修齋﹐六時行香﹐十徧轉經﹐福徳立降﹐消諸不祥。無量之文﹐普度無窮。

道言﹕夫三辰光輝﹐保命延生。九色神光﹐煉骨灌心。陽精合气﹐仙化通神。或存三景於泥丸﹐洞煥於六合之府﹐並照洞房﹐含芒咽液﹐上爲髙眞。而末學道淺﹐或仙品未充﹐運謝太陽﹐身經太陰﹐臥形五斗﹐道應滅度﹐臨過之時﹐同學至人爲其行香﹐誦經十過﹐以度屍形如法﹐魂神徑上南宮﹐隨其學功﹐計日而得更生。輪轉不惑﹐便得神仙。

道言﹕三辰爲上道之宗﹐萬象賴之以生﹐仙聖因之而成。仰其威神﹐可以制伏六天﹐魔鬼滅形。引其光則徧徹幽關﹐滌蕩胞胎屍血﹐消散七世解仇。吸其華則體有金色﹐面流玉光﹐位登太微﹐神升景霄。光輝吐秀﹐則萬蕊凝丹﹐方寸萃寶﹐飛晶接魂﹐控辰紫庭﹐浮駕上淸﹐遊宴玉京也。天地運終﹐星宿錯度﹐日月失昏﹐四時失度﹐境土有災﹐兵气時見﹐疫毒流行﹐兆民死傷﹐師友命過﹐皆當修齋﹐行香誦經。夫齋戒誦經﹐功徳甚重。上消天災﹐保鎭帝王。下禳毒害﹐以度兆民。生死受賴﹐其福難勝﹐故曰無量﹐普度天人。

道言﹕凡有是經﹐恭信之者﹐三辰光輝﹐下映爾身。外辟不祥﹐內拘神魂﹐遷度幽爽﹐使睹天英﹐魄煉屍滅﹐保命延生。上爲天地帝主兆民﹐行是功徳。有災之日﹐發心修齋燒香﹐誦經十過﹐皆諸天記名﹐萬神侍衛﹐右別至人﹐克得爲聖君金闕之臣。諸天記人功過﹐毫分無失。天中魔王﹐亦保舉爾身﹐得道者乃當洞明至言也。

諸天中三辰光輝大梵隱語無量音道君撰

太上三垣保命延生玉篇

東方八天

祝盧球圖﹐布遠孕諸。影羅龍浦﹐光神司璘。旼徹昭麓﹐靑璫曁蠙。整震輅微﹐玄髙堪池。道極霜褒﹐玨井仇聯。大宛阿柏﹐珍天玄仙。須華飛何﹐楚眇那輹。元碧洞空﹐瑛瑤曇多。

南方八天

魄耀曇明﹐嶽泥通靈。玉嵎醜火﹐迷師鮮侖。南澤云霐﹐亶稼答無。惡陀瑉竺﹐廓弈嬰犢。圈天山機﹐琚鎭浮羅。馘魔權漠﹐意迅心和。罔墜俟昔﹐紛統煙遠。梵由明緣﹐法易玻鄒。

西方八天

閻浮玉巖﹐穎呂總監。無玄鏡卽﹐鋤暮忱炎。廓霐臺北﹐防斗徳銜。華舊由黎﹐辧部平漂。紫巒儼論﹐謹邈馥芬。巴靜戶央﹐池演將奔。於闃藪藏﹐帝伯幾魂。冶睹騫都﹐陳漠卑孫。

北方八天

玄宥猷度﹐澄璠廉關。鄭紇巫萍﹐玆槎云庭。金太越還﹐羅澤祺詩。薄好率藉﹐汶定淵恢。周盟革鏐﹐岵栗題營。轉化譽窈﹐變冥祠丁。資靈攝京﹐和時莽桃。寶宛辧育﹐邈頗何枚。

道言﹕此諸天中大梵隱語﹐無量之音﹐招三辰之光輝﹐引九天之眞气﹐淸詠佩閱﹐天眞下迎。舊文自然梵气﹐生於三辰之宮﹐以制三界大小之殃﹐水火之變。天眞皇人刻題日月中及大宿星。次以禳厄會﹐斷絕否塞﹐增駐運度。有識其文﹐勑制鬼神﹐役使六丁﹐保命延生﹐與空傳靈。字方廣一丈﹐八角。書形佩服﹐朱綱玉策紀名。有知其音﹐能齋而誦之者﹐諸天皆遣飛天神王﹐下觀其身﹐書其功勤﹐上奏諸天﹐萬神朝禮﹐地祇侍門﹐大勛魔王﹐保舉上眞﹐道備克得﹐遊行三界﹐升入金門。此音無所不辟﹐無所不禳﹐無所不度﹐無所不成﹐天眞自然之音也。故誦之三辰降光﹐九霞攝气﹐化煉凡骼﹐祖考同仙﹐頂生金華﹐相具瓊顏﹐壽等圓輝﹐得道自然﹐飛天下觀﹐上帝遙唱﹐萬神朝禮﹐三界侍軒﹐羣祆束首﹐鬼精自亡﹐琳瑯振響﹐十方肅淸﹐河海靜默﹐山嶽吞煙﹐萬靈振伏﹐招集羣仙。天無氛穢﹐地無祆塵﹐冥慧洞淸﹐大量玄玄也。

靈寶無量度人上品妙經卷之二十八竟

卷之二十九

降眞延壽品

道言﹕昔於始靑天中﹐碧落空歌大浮黎土﹐受元始度人降眞延壽至極道品。元始天尊當說是經﹐周回十過﹐以召十方﹐始當詣座。天眞大神﹐上聖髙尊﹐妙行眞人﹐降眞延壽﹐福徳神王﹐開化司命﹐定生道君﹐護人靈宰﹐十方眞神﹐無鞅數眾﹐乘空而來。控辰紫淸﹐淩飆碧落﹐丹霞薦輪﹐綠景繞轅﹐天蓋結瑞﹐仙葆奏香﹐神光絳彩﹐六气和積﹐虛梵空無。七日七夜﹐諸天大聖髙眞﹐境界凝現﹐宮殿譙闕﹐光毫四飛。法鼓仙音﹐自然鳴響。韻律淸應﹐萬穴千喁容。神風飄搖﹐日月騰照﹐合辰雙景﹐洞映九天。星妃攀綱肆容﹐玉帝建常攝气﹐萬方昭徹﹐三界澡瑩﹐一國土山川林木﹐溪澗洞海﹐混離金色﹐各有眞仙﹐正容拱立﹐冕服其下﹐遙瞻遐盻﹐若有待期。神闕穹樓﹐巍碧聳黛﹐天花雨飛﹐錦繡敷圍﹐眾眞侍座﹐元始天尊玄坐萬寶天宮結珠翔龍之上。說經一徧﹐十方天眞慶聲降駕﹐同時稱善﹐爲世學眞﹐長延壽命﹐是時﹐一國男女﹐皆具六通﹐變化自然。說經二徧﹐眞念通格﹐天皇俯降。說經三徧﹐湛海不波﹐龍宮明現。說經四徧﹐天隕紺霜﹐地生紫柰﹐供養降眞。說經五徧﹐業病性魔﹐道中法結﹐皆得玄通﹐神智開爽。說經六徧﹐永住道梵﹐不緣報盡﹐而有退墮。說經七徧﹐能運心香﹐徧諸仙國﹐迎降十方三境天尊﹐延壽度人。說經八徧﹐靜觀三界﹐萬類眾生﹐皆是天仙髙眞﹐應化法身﹐立功護國﹐降請眞靈﹐延壽度人。說經九徧﹐見諸雲林奇妙壇靖﹐悉有上眞﹐降身說法﹐延壽度人。說經十徧﹐欣樂贊禮﹐實未曾有﹐元始上帝﹐躬宣法要﹐爲此羣生﹐延壽降眞﹐是時﹐一國是男是女﹐莫不傾心﹐皆受護度﹐咸得長生。

道言﹕是時﹐元始天尊說經一徧﹐東方降眞延壽至眞大神﹐無鞅之眾﹐浮空而至。說經二徧﹐南方降眞延壽至眞大神﹐無鞅之眾﹐浮空而至。說經三徧﹐西方降眞延壽至眞大神﹐無鞅之眾﹐浮空而至。說經四徧﹐北方降眞延壽至眞大神﹐無鞅之眾﹐浮空而至。說經五徧﹐東北降眞延壽至眞大神﹐無鞅之眾﹐浮空而至。說經六徧﹐東南降眞延壽至眞大神﹐無鞅之眾﹐浮空而至。說經七徧﹐西南降眞延壽至眞大神﹐無鞅之眾﹐浮空而至。說經八徧﹐西北降眞延壽至眞大神﹐無鞅之眾﹐浮空而至。說經九徧﹐上方降眞延壽至眞大神﹐無鞅之眾﹐浮空而至。說經十徧﹐下方降眞延壽至眞大神﹐無鞅之眾﹐浮空而至。十徧周竟﹐十方降眞延壽至眞大神﹐一時同至﹐一國男女傾心歸仰。來者各執花旛寶衣﹐珍果香林妙供﹐贊詠而來﹐奉禮元始天尊﹐願聽降眞﹐延壽度人。上淸十方天人﹐至眞大神﹐一國男女﹐各自思惟天尊大慈﹐開我冥暗﹐顯示法要﹐爲下方眾生宣說道要﹐請降上眞﹐增延壽命。我等天人﹐𨿽以道業進登天位﹐而南昌上宮亦系限數﹐壽年𨿽永﹐不過百千萬歲﹐而未能出離三界﹐保天長存﹐身入無形﹐不歷生死。我今欣聞天尊﹐首爲太上道君﹐出度人上法﹐降感眞靈﹐眞靈下濟﹐延人壽命。我等位登諸天﹐益當樂信是法﹐依教修行﹐躋於聖道﹐永不輪轉。如是贊嘆議說﹐一切音聲﹐徧十方界。猶如隱雷風雨飄驟﹐金石交音﹐震動天地五嶽﹐八海十二神山﹐煙凝波湧﹐獅子躑躅﹐鸞鳳吟嘯﹐龍澤霧池﹐雲濤宛轉﹐碧落薦瑞﹐翠京發光。於是元始卽於座起﹐命侍眞靈妃﹐太極玉郎﹐燔郁單無量壽天﹐蘭薇千和之香﹐鼓動法音﹐簫吸張﹐匏箎遞舉﹐顧盻十方。告太上道君十方天人﹐言降眞延壽之法﹐已居聖位﹐竟亦爲之﹐眞中有眞。此眞主攝萬眞﹐爲三界化主。我今燔香頂禮﹐以蘄感降眞。旣降﹐接神气合眞﹐眞神歸體﹐壽命永延﹐壽者﹐天徳之和。道壽無數﹐天壽有窮﹐人壽無定﹐地壽有終﹐若能降眞﹐眞與道通﹐壽則無數﹐所謂長生久視﹐壽歷無極萬歲唉。笑億齡合歡﹐作是語己﹐頂禮十方﹐心拜道元。忽睹空玄之中﹐光輝徧溢﹐碧玉遊宮﹐郁藹臺殿﹐萬聖千眞﹐棲息其間﹐往來雲霞﹐驂駕龍虎﹐遙矚須眉﹐仰觀如畫﹐明逾日輪﹐熠耀上下﹐金剛之气﹐園繞維正﹐作二十四種殊絕異色﹐出沒顯晦﹐金靑煥麗﹐瑩等月珠。元始登引天眞大神﹐上聖髙尊﹐妙行眞人﹐十方無極降眞延壽至眞大神﹐俱入遊宮之中。上下天人俯仰瞻望﹐惟見拂拂從寶樓瑤闥中八道而入﹐旣入遊宮﹐不知所在。國人廓散﹐地云柔軟﹐若蹈綿擴﹐天雨眾花﹐雜色盈尺﹐壅輪沒履﹐香風洗空﹐絳光流動。元始卽於神宮之內﹐說經都竟﹐眾眞監度﹐以授於我﹐當此之時﹐喜慶難言。法事粗悉﹐諸天復位﹐倏欻之間﹐寂無遺響。是時﹐天人遇值經法﹐普得濟度﹐延其壽年﹐無有中傷。傾土歸依﹐咸識道眞﹐延壽延神﹐延气延靈﹐延法延形﹐延息延化﹐延福延祥。言無二情﹐口無僞聲﹐齊同慈愛﹐異骨成親。國安民丰﹐劫劫太平﹐經始出教﹐一國以道。預有至心﹐降眞延壽﹐皆得度世。

道言﹕元始天尊說經中所言﹐並是諸天降眞內名﹐隱韻之音﹐亦皆延壽內諱﹐百靈之隱名也﹐非世之常辭。上聖已成眞人﹐通玄究微﹐能悉其章。誦之十過﹐則玉淸降眞﹐神霄命靈。天帝誦之以延劫﹐眞人誦之以延神﹐上聖誦之以延道﹐仙人誦之以延歷。諸天遙降﹐十華俯庭﹐河海澄湛﹐山嶽探凝﹐日月合景﹐太儀眇淸﹐羣魔束形﹐鬼精滅爽﹐回屍起死﹐白骨成人。至學之士﹐誦之十過﹐則五帝駐輦﹐三官在賓﹐上眞接禮﹐靈人造扃﹐魔精竄伏﹐鬼祆伏形﹐濟病度死﹐絕而得生。所以爾者﹐學士故气已消﹐神漸降眞﹐召制十方﹐延壽千齡﹐攝禦地司﹐泉曲令丞﹐削落玄簡﹐過度之名﹐延期卻死﹐道備長生。輕誦此章﹐身則被殃。供養尊禮﹐門戶興隆﹐世世昌熾﹐與善因綠﹐萬災不幹﹐神明護門。斯經尊妙﹐獨步玉京﹐度人無量﹐爲降眞延壽之宗。巍巍大範﹐徳難可勝。

道言﹕凡誦是經十過﹐諸天齊到﹐司命司錄﹐延壽益算﹐南昌大神﹐爲其降眞﹐揚軒紫雲﹐偃蓋下邁﹐錄其姓名﹐注上生籍﹐延壽無垠。五鬼大殃﹐注訟元辰﹐不得干犯﹐降眞之人。而好學至經﹐功滿徳就﹐皆得神仙﹐飛升金闕﹐遊宴玉京也。上學之士﹐修誦是經﹐能降天眞﹐皆卽受度﹐飛升九宮。世人受誦﹐則感降神靈﹐延壽長年﹐後皆得作尸解之道﹐神气易形﹐出幽入冥﹐返閉天藏﹐洞入無形。此經微妙﹐普度無窮﹐一切天人﹐莫不受慶。無量之福﹐延生保惠﹐上天所寶﹐不傳下世。至士賫金寶效心﹐盟天而傳。輕泄漏慢﹐殃及九祖﹐長役鬼官﹐降眞延壽玉童玉女﹐各二十八人﹐營衛神文﹐保護受經者身。

道言﹕正月長齋﹐誦詠是經﹐感降東方九炁靑皇帝君﹐斷絕連注鬼役呼徵﹐身得延壽﹐度名靑皇宮。七月長齋﹐誦詠是經﹐感降西方七炁太素帝君﹐斷絕殃考傷害﹐沈痾無畱﹐身得神仙﹐刻書黃籙白簡﹐削死上生。十月長齋﹐誦詠是經﹐感降北方五炁玄老帝君﹐斷絕水禁冢墓訟刑﹐風濕邪源﹐追考生魂﹐爲國王帝主﹐君臣父子﹐延壽長年﹐保天長存﹐世世不絕﹐常爲人君﹐安鎭其方﹐國祚太平。八節之日﹐誦詠是經﹐感降八景髙聖﹐太上丈人﹐斷絕鬼厲殟毒﹐三十六瘵﹐野道不行﹐五酉逃形﹐得延壽命﹐爲九宮眞人。本命之日﹐誦詠是經﹐感降六甲靈妃﹐三皇道君﹐斷絕行年太歲大煞﹐凶害諸神﹐不得干犯﹐受道者身﹐魂神澄正﹐萬气長存﹐不經苦惱﹐身有光明﹐三界侍衛﹐五帝司迎﹐萬神朝禮﹐名書上天﹐功滿徳就﹐飛升上淸。

道言﹕行道之日﹐皆當香湯沐浴﹐齋戒入室﹐東向﹐叩齒二十八通﹐上聞二十八天﹐心拜二十八過﹐閉目﹐靜思身坐靑黃白三色雲气之中﹐內外蓊冥﹐有靑龍﹑白虎﹑朱雀﹑玄武﹑獅子﹑白鶴﹐羅列左右﹐日月照明﹐洞渙室內﹐項生圓象﹐光映十方﹐如此分明。密咒曰﹕

無上玄元﹐太上道君﹐召出臣身中三五功曹﹐左右官使者﹐侍香玉童﹐傳言玉女﹐五帝直符﹐直日香官﹐各三十六人﹐關啟所言。今日吉慶﹐長齋淸堂﹐修行至經﹐無量度人。願所啟上徹﹐徑禦無上三十二天元始上帝至尊幾前。

畢﹐引炁三十二過﹐東向誦經。

元始無量度人上品妙經

元始洞玄靈寶本章﹐降眞延壽妙微靈品﹐十徧度人。諸天隱韻﹐離合自然﹐混洞無形﹐空相冥冥。元气未生﹐孰有其眞。眞者﹐太空之中﹐生化之

主﹐不變不易﹐無壞無成﹐金剛成體﹐空得其眞。眞爲司命﹐校錄萬靈。眞爲天尊﹐布教畱經。眞爲寶皇﹐福祿生民。眞爲延壽﹐爲世種情。眞爲益算﹐布局命神。如是天眞﹐爲空中之神﹐冥中之精﹐道中之眞。赴念隨感﹐珠輗鳳軿﹐首建九色﹐身禦金靑﹐駕气乘雲﹐萬千吏兵﹐爲世延壽﹐注上生名。上無復祖﹐惟道爲身。能降天眞﹐命籌日增。過度九六﹐神气通靈。無眞不光﹐無眞不明﹐無眞不立﹐無眞不成﹐無眞不度﹐無眞不生﹐是爲大梵﹐眞中之眞。碧虛圓羅﹐金闕玉城。上極神風﹐重霄紫庭。眞本非形﹐若亡若存。太霞玉宮﹐中有至眞。大行梵气﹐周回十方。中有度人不死之神﹐中有南極長生大君﹐中有度世司馬大神﹐中有好生韓君丈人﹐中有南上司命司錄延壽益算度厄尊神。降眞延壽﹐無量度人。今日校錄﹐諸天臨軒。

東方無極降眞延壽神王﹐長生大聖無量度人。

南方無極降眞延壽神王﹐長生大聖無量度人。

西方無極降眞延壽神王﹐長生大聖無量度人。

北方無極降眞延壽神王﹐長生大聖無量度人。

東北無極降眞延壽神主﹐長生大聖無量度人。

東南無極降眞延壽神王﹐長生大聖無量度人。

西南無極降眞延壽神王﹐長生大聖無量度人。

西北無極降眞延壽神王﹐長生大聖無量度人。

上方無極降眞延壽神王﹐長生大聖無量度人。

下方無極降眞延壽神王﹐長生大聖無量度人。

十方降眞延壽福徳神王﹐長生度世無量大神﹐並乘景霄碧霞寶輦﹐珠蓋彤輪﹐驂駕神虎﹐赤甲飛龍﹐建九光之節﹐八景靈旛﹐前嘯天鑰齊唱﹐後吹仙籟同鳴﹐辟邪斑虯﹐悲號嘶嘶﹐五帥啟途﹐三界奉轅﹐億乘萬騎﹐浮空而來﹐赴誠降駕﹐延壽度生。諸天丞相﹐南昌上宮﹐韓司主錄﹐監生大神﹐執籙把籍﹐齊到帝前。隨所應度﹐嚴校諸天。普告三界﹐無極神鄕﹐司命之府﹐延壽益算﹐降眞大神﹐二十八宿﹐北斗九元。上解祖考﹐億劫種親﹐疾除罪殃﹐播植生根。髙眞下應﹐開度生門。元始符命﹐時刻升遷。長生大君﹐垂護形魂﹐制魔保舉﹐延壽南宮。气骨受仙﹐道徳化身。生身受度﹐劫劫長存。隨劫輪轉﹐與天齊年。永度三官五嶽﹐八獄九幽。超淩三界﹐逍遙上淸。上淸之天﹐天帝玉眞﹐無色之境梵行。

東方七天

靈書降眞之气﹐起華蓋斗樞之下﹐回行二十八宿之上﹐在房宿二十七度左回﹐貫四種民天﹐下在日月之上﹐散入諸天。已次束行﹐復位西北而止。近世執法端門左右﹐應數而下﹐與風炁相接﹐故通眞感格﹐須有徵應者此也。

太明護眞天﹐帝圓多羅。

絕梵猷靈天﹐帝康期伯靈。

胡樂萃秀天﹐帝茂純徳盈。

紫丹明儲天﹐帝丘無那。

洞霞育眞天﹐帝赤仰師和。

空玄歷數天﹐帝仲光享波。

僑通諸普天﹐帝翰童離。

南方七天

炎輿正始天﹐帝助覺正功。

京維霄明天﹐帝蒲鈐宛宗。

慶符濮檀天﹐帝薄滋師蒙。

隨文希度天﹐帝耀明芝修。

長基樂玩天﹐帝朝斯元堂。

祈華布容天﹐帝元定黃。

髙淩代元天﹐帝通孫章。

西方七天

周兪平無天﹐帝澄占回。

景炎太眞天﹐帝道無明維。

綠井數陳天﹐帝除彥荒施。

牛羅普逝天﹐帝時祇洞芝。

定梁惠宗天﹐帝南白溫宜。

兆靈蘇寂天﹐帝梵初光。

九微洞皇天﹐帝知極用藏。

北方七天

帝舒光淨天﹐帝鬼都玉蒼。

紫儀寂化天﹐帝叱羅焰千。

至定允理天﹐帝醮生玉完。

光梵救智天﹐帝圖定九空。

虎懃正部天﹐帝十華竟多。

伯燕無原天﹐帝部單憂婆。

道冥混杳天﹐帝末都成盧。

二十八天﹐二十八帝。諸天隱諱﹐諸天隱名。天中空洞﹐自然靈章。諸天隱韻﹐天中之音。天中之尊﹐天中之神﹐天中之眞﹐天中之靈。分神降眞﹐和合氤氳。眞神髙尊﹐降駕上淸。無量之奧﹐深不可詳。有知降眞﹐延壽度人。今日欣慶受度﹐歷關諸天﹐注簡誠通﹐徹感幽玄﹐飛降九眞﹐泛景太玄﹐三眞監舉﹐升入天門。東斗主算﹐西斗記名﹐北斗落死﹐南斗上生﹐中斗大魁﹐度人降眞。靑帝奏書﹐白帝破券﹐赤帝露文﹐黑帝紀願﹐黃帝開通﹐道眞合變。靑天命神﹐越玄九冥。赤天火鈴﹐斬伐魔魂。白天操戟﹐嚴陳帝敕。黑天總靈﹐萬萬神兵。黃天布炁﹐列眞齊至。五天上眞﹐萬神之尊。飛行三界﹐驅役雷霆。揚旗擲火﹐九醜奔驚。降眞延壽﹐福徳安榮。盡摧鬼鋒﹐諸天齊功。上天度人﹐蕩滅北酆。冥官鬼庭﹐殺气橫空。仰降髙眞﹐五華蔚蔥。八海練淨﹐六天沖融。天帝按籍﹐上卿典封。紫皇注壽﹐億劫齊終。後役電吏﹐前催驛龍。敢有干試﹐拒遏上眞。騁煙絳房﹐舞輪北淸。眞降玉符﹐易質童嬰。上偕帝友﹐刻位丹瓊。搖光熒熒﹐碧杳萬程。中列九宮﹐協宸玉京。續益生气﹐靈機內營。恍惚變化﹐躬接仙眞。司命秉筆﹐帝君授經。壽命無窮﹐萬神咸聽。三界五帝﹐列言上淸。

太光沈謐﹐萬劫開光。眇浩非迹﹐混气成空。空無復色﹐空無復淵。空極生風﹐風降爲澤。風澤洞虛﹐天中之天。天中之神﹐神爲天眞。降气運神﹐天地用成。三界爰立﹐萬象容停。天上天下﹐無幽無冥﹐無形無影﹐無極無窮。溟涬大梵﹐遼廓無光。神眞布化﹐運度自然。元始安鎭﹐蕾買霞結篇。九天虎篆﹐八威龍文。植化靈人﹐格降上眞。眞道流行﹐萬範開張。眞光洞流﹐二十八天。轉輪宸樞﹐周回十方。旋斗繞垣﹐還度天端。二十八捨﹐總气北元。輝映冥合﹐眞景通玄。玄中太皇﹐上帝髙眞。泛輿景霄﹐時來帝庭。撫璈激音﹐奏響云營。翩翩羽旗﹐列聖來賓。注命玉曆﹐延壽度生。气具神備﹐自然成眞。眞中有神﹐長生大君。左神公子﹐皓華尊神。帝一輔皇﹐神母弼卿。儼坐三宮﹐保命生根。眞气下接﹐壽命日增。上游上淸﹐燕息金房﹐九曲之內﹐細微之中。下鎭人身﹐泥丸絳宮﹐中總道空﹐混洞神眞。九孔受靈﹐萬气齊仙。仙道貴生﹐無量度人。出入天門﹐俯車紞膽巾。檢閱人世﹐罪福禁戒。宿命因緣﹐普受開度﹐鬼質生身。身得受生﹐上聞諸天﹐諸天之上﹐降眞有門﹐中有空洞謠歌之章﹐三眞靈篇﹐辭參髙眞。

第一玉淸上眞金景明微大帝三華之音

玉京浩浩﹐玄漠何有。雲層業峨﹐星隱舂臼。下上其神﹐沖和爲春。局芽自伸﹐眞道斯陳。

第二上淸上眞神景洞微大帝九華之章

我乘八風﹐褭褭飛龍。下觀世間﹐光靑瞳矓。彼維何人﹐企我神宮。騁輪夜過﹐寵福蒙蒙。

第三太淸上眞玉景靈微大帝十華之歌

壽定天籙﹐我執其目。降眞奏煙﹐駐鳳流軒。玉女灌香﹐錫命億年。子未知眞﹐道去子身。

此三界之上﹐飛空之中﹐三眞歌音﹐音參洞章﹐誦之百徧﹐名度南宮。誦之千徧﹐三眞保迎。萬徧道備﹐飛升太空﹐過度三界﹐位登仙公。有聞靈音﹐天眞記名﹐敕制地祇﹐侍衛送迎﹐拔出地戶﹐五苦八難﹐七祖升遷﹐永離鬼官﹐眞人降堂﹐壽窮更生。是謂無量﹐普度無窮。有祕上天文﹐諸天共所崇。泄慢墮地獄﹐禍及七祖翁。

道言﹕此洞章並是諸天上帝﹐及至靈眞王隱祕之音﹐皆是大梵之言﹐非世上常辭。言無韻麗﹐曲無華宛﹐故謂玄奧﹐難可尋詳。上天所寶﹐祕於玄都紫微上宮﹐依玄科四萬劫一傳。若有至人賫金寶傾心﹐依舊格告盟十天﹐然後而付焉。

道言﹕水火激射﹐二運否終﹐宿次星躔﹐亦有虧盈。至聖神人﹐亦有遷遁。末學之夫﹐亦有疾傷。凡有此災﹐同气皆當以此降眞延壽之法﹐於名山靈水之間﹐大林東流之側﹐齋館靖堂之所﹐建立壇場﹐香花禮念﹐依教行持﹐乞降三境髙眞﹐十方聖眾﹐九天兵騎﹐捍厄除過﹐延壽益算大神。三日﹐五日﹐七日﹐夜亦如之。天眞來降﹐必先垂應﹐當有異光白鶴天樂奇特之瑞。或夢遊天闕﹐親遇神人﹐殊感日臻﹐災殃退弭﹐延壽添年﹐長生得道。或世緣重大﹐無力營崇﹐但皆齊心修齋﹐六時行香﹐十徧轉經﹐福徳立降﹐消諸不祥。無量之文﹐普度無窮。

道言﹕夫末學道淺﹐或仙品未充﹐運應滅度﹐身經太陰﹐臨過之時﹐同學至人爲其降眞緣感﹐未應世數﹐終盡天賜之壽。未得延益﹐祈告殫竭﹐威神不格者﹐卽當行香﹐誦經十徧﹐以度屍形如法﹐魂神徑上南宮﹐隨其學功﹐計日而得更生﹐還復故形。而所延之壽﹐並受於身﹐眞气來降﹐滋澤顏嬰﹐轉輪不惑﹐便得神仙。

道言﹕壽者﹐天委之和﹐原其始生﹐卽天官推策﹐以定壽算。陰福添益﹐陽過滅除。一算之執﹐準爲三日。算於人壽一百二十﹐過者千二百。而天地日月﹐四時陰陽＇皆有分畔。若有災怪勃蝕﹐爲其降眞﹐而壽算益延﹐保天無窮也。若有災殃兵气幹斗﹐疫毒流行﹐兆民夭傷﹐師資法侶﹐命過運終﹐皆當祈降眞靈﹐乞延壽命﹐煉度屍魂﹐回殃轉福。夫齋戒誦經﹐功徳甚重。上消天災﹐保鎭帝王。下禳毒害﹐以度兆民。生死受賴﹐其福難勝﹐故曰無量﹐普度世人。

道言﹕凡有是經﹐能爲天地帝主兆民﹐行是功徳。有災之日﹐發心修齋燒香﹐誦經十過﹐皆諸天降眞﹐萬神侍衛﹐延壽度人﹐克得爲聖君金闕之臣。諸天記人功過﹐毫分無失。天中仙眞﹐亦保舉爾身﹐得道者乃當洞明至言也。

諸天中大梵隱語無量音道君撰

元始降眞延壽玉文靈篇

東方七天

角龍浮羅﹐晶儀辧訶。帝觀下漠﹐淵濟侔和。景梵延郁﹐慶煙散那。子騫影霞﹐鍾猷夢安。攬池煙施﹐離箕蕩戈。宛巖玉眞﹐帝錫宏魔。婁都乾虛﹐正軫玄阿。赤文洞霞﹐綠薈無峨。

南方七天

丘峯肆機﹐約謹遲微。仙湊皇偃﹐毗藍定基。岐原天孤﹐紫煙歷迷。普九營室﹐井鬼明夷。斬戮酆酉﹐太空眇微。落元嘯然﹐神父泉扉。洞爽澤涸﹐古鈐合持。陋丙演著﹐欽稽緣時。

西方七天

朝謀彥期﹐稼婁權尼。法延鬼房﹐碑眉無宜。禁直南阜﹐暉滇牛奎。鑿落蔚仰﹐輔規桓衣。公由囹應﹐威殿皓龜。紅微境兌﹐虎標司披。黨求洞基﹐智竭名夷。穹羅崿元﹐龍晃艷救。

北方七天

閣路治斗﹐星張入柳。馬格火涵﹐潛靈縛醜。句魁四張﹐宦女元首。玉嶽繞河﹐曲參降酉。符運赤天﹐雷轟九浮。蕩魔鉞鼎﹐兵圖駢遊。玄云日陀﹐月梵母缶。都天可韓﹐攝酆珍連。

道言﹕此諸天中﹐降請三眞﹐十方仙聖﹐延壽益年﹐大梵隱語﹐無量之音。舊文以丹金刻書辰樓天蓋之下﹐回旋詰流﹐支霞析煙。天眞皇人仰而傳之﹐以爲正音。有知其音﹐能齋而誦之者﹐諸天皆遣飛天神王﹐下觀其人﹐不履犯道﹐禁世殗卽﹐天眞立降﹐五帝奉筆﹐書其功勤﹐延壽續命﹐上奏諸天﹐萬神朝禮﹐地祇侍門﹐大勛三官﹐保舉上仙﹐道備克得﹐遊行三界﹐升入金門。此音無所不辟﹐無所不禳﹐無所不度﹐無所不成﹐天眞自然之音也。故誦之致飛天下觀﹐上帝遙唱﹐萬神朝禮﹐三界侍軒﹐羣祆束首﹐鬼精自亡﹐眞衛遺集﹐天駕停驂﹐風沈煙空﹐玉響振淸﹐大量玄玄也。

靈寶無量度人上品妙經卷之二十九竟

卷之三十

斷絕胎根閉塞死戶品

道言﹕昔於始靑天中﹐紫淸玄洞五明華宮﹐受元始度人斷絕胎根閉塞死戶無量上品。元始天尊當說是經﹐周回十過﹐以召十方﹐始當詣座。天眞大神﹐上聖髙尊﹐神霄玉淸眞王﹐太上消魔玉淸神王﹐扶桑靑華帝君﹐後聖金闕帝君﹐萬天帝主﹐無鞅數眾﹐乘空而來﹐飛雲丹霄﹐綠輿瓊輪﹐羽蓋垂蔭﹐流精玉光﹐五色郁勃﹐洞煥太空。九日九夜﹐諸天日月星宿﹐璇璣玉衡﹐一時停輪﹐神風靜默﹐山海藏雲﹐天無浮翳﹐四气朗淸﹐一國地土山川林木﹐緬平一等﹐無復髙下﹐人皆悟道成法﹐土變作碧玉﹐無有異色。眾眞侍座﹐元始天尊玄坐翠浮玻璃靈陽寶座之上。說經一徧﹐萬天帝君同時稱善﹐稽首再拜﹐咸得見道﹐是時﹐一國男女﹐死者復生﹐生者悟道。說經二徧﹐鳥獸介虫﹐皆得長生。說經三徧﹐四時和平﹐無有寒暑。說經四徧﹐星宿日月天界停住﹐無復東行。說經五徧﹐疾病沈痾﹐並獲痊瘥。說經六徧﹐地土平正﹐祆塵自潰。說經七徧﹐五行皆一﹐混合天成。說經八徧﹐娠胎皆出﹐芽蘗甲坼﹐已生未生﹐立獲生成。說經九徧﹐善惡無迹﹐心歸正化。說經十徧﹐華夷一等﹐無有邪僻﹐是時﹐一國是男是女﹐莫。不傾心﹐皆受護度﹐感得長生。

道言﹕是時﹐元始天尊說經一徧﹐東方扶桑靑華洞境至眞大聖﹐無鞅之眾﹐浮空而至。說經二徧﹐南方赤靈陽光洞元至眞大聖﹐無鞅之眾﹐浮空而至。說經三徧﹐西方素景皓靈洞扶至眞大聖﹐無鞅之眾﹐浮空而至。說經四徧﹐北方玄靈至妙洞化至眞大聖﹐無鞅之眾﹐浮空而至。說經五徧﹐東北上靈通理洞妙至眞大聖﹐無鞅之眾﹐浮空而至。說經六徧﹐東南鎭靈體元洞神至眞大聖﹐無鞅之眾﹐浮空而至。說經七徧﹐西南耀靈瑩空洞徹至眞大聖﹐無鞅之眾﹐浮空而至。說經八徧﹐西北華靈統化洞遠至眞大聖﹐無鞅之眾﹐浮空而至。說經九徧﹐上方神靈普變洞觀至眞大聖﹐無鞅之眾﹐浮空而至。說經十徧﹐下方靜靈化生洞慧至眞大聖﹐無鞅之眾﹐浮空而至。十徧周竟﹐十方無極天眞大聖﹐一時同至﹐一國男女傾心歸仰。來者有如黃霧蔽密﹐瑞煙雜沓﹐無鞅之眾﹐連國一半土皆偏陷﹐非可禁止。於是元始內發心光﹐外飛神气﹐上出泥丸﹐火光輝耀﹐徧於十方天界。然後收光返照﹐歸本聚气﹐變成寶珠﹐狀若露圓﹐去地億數萬丈。元始登引﹐天眞大神﹐上聖髙尊﹐諸天帝主﹐十方無極至妙神靈大聖﹐無鞅數眾﹐俱入寶珠之中。天人仰看﹐惟見勃勃從珠口中入﹐旣入珠口﹐不知所在。國人廓散﹐地還平正﹐地復元色﹐無復碧玉。元始卽於寶珠之內﹐說經都竟﹐眾眞監度﹐以授於我﹐當此之時﹐喜慶難言。法事粗悉﹐諸天復位﹐倏欻之間﹐寂無遺響。是時﹐天人遇值經法﹐普得長生﹐全其本年﹐無有夭傷﹐傾土歸仰﹐鹹行善心。不妄不貪﹐不滿不盈﹐不傾不敗﹐不去不來﹐不住不見。心無妄想﹐身無邪欹﹐齊同慈愛﹐異骨成親。國安民丰﹐欣樂太平﹐經始出教﹐一國以道。預有至心﹐宗奉禮敬﹐皆得度世。

道言﹕元始天尊說經中所言﹐並是諸天上帝﹐至靈神王﹐內境妙道﹐變仙化形隱祕之音﹐亦是上帝內諱﹐萬神之隱名也﹐非世上之常辭。上聖已成眞人﹐通玄究微﹐能悉其章。誦之十過﹐諸天遙唱﹐萬帝設禮﹐河海靜默﹐山嶽藏雲﹐日月停景﹐璇璣不行﹐羣魔束形﹐鬼精滅爽﹐回屍起死﹐白骨成人。至學之士﹐誦之十過﹐則五帝侍衛﹐三界稽首﹐萬神護法﹐百靈佑身﹐濟度垂死﹐絕而得生。所以爾者﹐學士穢气未消﹐體未洞眞﹐以制十方﹐威未制天政﹐徳可伏禦地祇﹐束縛魔靈﹐但爲常文﹐未通微妙﹐卽卻死而已﹐不能更生。輕誦此章﹐身則被殃。供養尊禮﹐門戶興隆﹐世世昌熾﹐與善因緣﹐萬災不幹﹐神明護門。斯經尊妙﹐獨步玉京﹐度人無量﹐爲萬道之宗。巍巍大範﹐徳難可勝。

道言﹕凡誦是經十過﹐諸天齊到﹐億曾萬祖﹐幽魂苦爽﹐皆卽受度﹐飛升朱宮﹐皆得煉形﹐受化更生﹐復爲至人。而好學至經﹐功滿徳就﹐皆得神仙﹐飛升金闕﹐遊宴玉京也。上學之士﹐修誦是經﹐皆卽受度﹐飛升南宮。中學之士﹐修誦是經﹐無有生滅﹐去來快樂﹐得升仙籍。下學之士﹐修誦是經﹐卽得神魂爽利﹐疾病消除﹐住世長年。此經微妙﹐普度無窮。一切天人﹐莫不受慶。無量之福﹐生死蒙惠﹐上天所寶﹐不傳下世。至士賫金寶效心﹐盟天而傳。輕泄漏慢﹐殃及九祖﹐罪及爾身。長有天官﹐侍香五帝﹐玉童玉女﹐各二十四人﹐營衛神文﹐保護受經者身。

道言﹕正月長齋﹐誦詠是經﹐死戶立閉﹐胎根斷滅﹐形神微妙﹐飛升南宮。七月長齋﹐誦詠是經﹐身得神仙﹐諸天書名﹐金簡玉符﹐召魂通微﹐得獲長生。十月長齋﹐誦詠是經﹐爲國王帝主﹐君臣父子﹐安鎭國祚﹐保天長存﹐道玄不絕﹐永斷劫運﹐安鎭其方﹐民稱太平。八節之日﹐誦詠是經﹐得爲九宮眞人。本命之日﹐誦詠是經﹐魂神澄正﹐萬气長存﹐不經苦惱﹐身有光明﹐三界侍衛﹐五帝司迎﹐萬神朝禮﹐名書上天﹐功滿徳就﹐飛升上淸。

道言﹕行道之日﹐皆當香湯沐浴﹐齋戒入室﹐東向﹐叩齒三十六通﹐上聞三十六天﹐心拜三十六過﹐閉目﹐靜思身坐紅黃紫三色雲气之中﹐內外蓊冥﹐有靑龍﹑白虎﹑朱雀﹑玄武﹑獅子﹑白鶴﹐羅列左右﹐日月映照﹐光耀洞空﹐洞煥天地﹐項生圓象﹐徧滿十方﹐如此分明。密咒曰﹕

無上玄元﹐太上道君。召出臣身中三五功曹﹐左右官使者﹐侍香玉童﹐傳言玉女﹐五帝直符﹐直日香官﹐各三十六人﹐關啟所言。今日吉慶﹐長齋淸室﹐修行至經﹐無量度人。願所啟上徹﹐徑禦無上三十二天元始上帝至尊幾前。

畢﹐引炁三十二過﹐東向誦經。

元始無量度人上品妙經

元始大洞徊風混合本章﹐上品妙首﹐萬變度人﹐千眞隱韻。離合自然﹐太極玉文。洞神上眞﹐元始祖劫。開化諸天﹐翕辟陰陽。是生萬匯﹐自然大道。上無色界﹐下無色根﹐虛無渺漠﹐惟道爲身。五文開廓﹐普植神靈。無文不顯﹐無文不靈﹐無文不動﹐無文不明﹐無文不化﹐無文不成。是爲上淸﹐玉晨之天﹐九霄梵气﹐蕊笈靈臺。金闕玉京﹐上極無上﹐大羅聖境﹐虛無寥廓﹐若隱若存。七景華房﹐九變龍庭﹐昌明玉合﹐紫微天霐﹐純陽梵气﹐徧徹十方。中有南極長生大君﹐中有玉淸消魔神王﹐中有扶桑靑華帝君﹐中有好生韓君丈人﹐中有南宮度人解厄定命天尊﹐中有南極宮中慈仁通化眞君﹐回骸起死﹐無量度人。今日校錄﹐諸天臨軒。

東方無極靑華神王﹐長生大聖無量度人。

南方無極赤靈神王﹐長生大聖無量度人。

西方無極素景神王﹐長生大聖無量度人。

北方無極玄妙神王﹐長生大聖無量度人。

東北無極保命神王﹐長生大聖無量度人。

東南無極集慶神王﹐長生大聖無量度人。

西南無極寶輪神王﹐長生大聖無量度人。

西北無極梵气神王﹐長生大聖無量度人。

上方無極橫天神王﹐長生大聖無量度人。

下方無極鎭壘神王﹐長生大聖無量度人。

十方至眞威徳神王﹐長生度世無量大神﹐並乘飛天六龍云輿﹐九華寶輦﹐翠蓋雕輪﹐毛節朱幢﹐驂駕鸞鳳﹐跨馭金龍﹐建降魔辟非五方靈節﹐持除禍賜福四神靈旛﹐前嘯靈璈泛景﹐後吹簫瑟齊鳴﹐獅子白鶴﹐嘯唳嗈嗈﹐太乙侍從﹐眞王翊軒﹐億仙萬眾﹐從空而來﹐迎衛寶駕﹐恭慶靈音﹐統法持文。諸天靈魔﹐上相主宰﹐天眞神王﹐南昌上宮﹐韓司主錄﹐監生大神﹐執籙把籍﹐齊到帝前﹐隨所應度﹐嚴校諸天﹐普告三界﹐無極眞王﹐神霄玉府﹐扶桑華宮﹐三淸九霄﹐億兆天界﹐百萬仙國。上解祖考﹐億世萬劫﹐惡籍罪簿﹐消滅惡根﹐不得拘畱﹐道合仙眞。元始符命﹐普率九涎。南靈火光﹐度越靈魄。北府眞符﹐解脫幽魂。神王保舉﹐超生南宮。死魂受煉﹐仙化成人。生身受度﹐劫劫長存。隨劫輪轉﹐與天齊年。煉屍聚气﹐保護胎仙。內境泛光﹐定息收玄。永斷死戶﹐纏煉幽關﹐超淩三界﹐逍遙上淸。上淸之天﹐天帝玉眞﹐神霄之境梵行。

東方九天

重華文朝天﹐帝照泛叨景。

六晨泛景天﹐帝定玄耀明。

至眞極瑤天﹐帝浮羅永延。

上靈元化天﹐帝大元辰並。

曲鼎號都天﹐帝勝金生光。

瓊瑛泛景天﹐帝有提辯論。

七晨扶明天﹐帝苑育飛衡。

推虛動神天﹐帝昔齊浮黎。

樂化自宥天﹐帝冕更容曦。

南方九天

晃朗赤梵天﹐帝元競錦霓。

惠正輝奉天﹐帝擁愛加吟。

妙音飄諷天﹐帝號施幸綿。

華離正定天﹐帝呼立機成。

宣景六虛天﹐帝整婆阿貪。

化形度敬天﹐帝勃負孜眞。

龍希幾徧天﹐帝從扶鄕輕。

陽廓曠晞天﹐帝緬移神機。

錦文絢赫天﹐帝景束梵寧。

西方九天

皓渺舒蕩天﹐帝握林俯極。

倏揚始平天﹐帝影浮金華。

落塵普盛天﹐帝執翁施零。

蕊庭皇威天﹐帝粵拂思誠。

元舉星瓊天﹐帝顯加膺象。

龍政委恩天﹐帝運嘉玄康。

快樂敷變天﹐帝欲化無垠。

逍遙請福天﹐帝豁落行夷。

昱景扇飆天﹐帝動郁蒼題。

北方九天

玄明證赤天﹐帝石育俯昌。

遠揚綠霄天﹐帝浮纏方漢。

元漠誓訓天﹐帝順通兮凝。

臨蒞物成天﹐帝目羅景輪。

政理分化天﹐帝範擲俱重。

誘黎永勝天﹐帝拱越林夷。

馥明大普天﹐帝嚴度丹霞。

續區廣蒙天﹐帝棟零延祺。

玉元淵淨天﹐帝景大羅長。

三十六天﹐三十六帝。諸天隱祕﹐萬天隱名﹐天中玉文﹐大梵靈章﹐三天密諱﹐天中神音。天帝髙尊﹐天眞神王。上相大魔﹐靈文玉音。回風混合﹐煉屍飛升。無量之奧﹐探不可詳。守雌抱雄﹐是爲神眞﹐普度天人。今日欣慶受度﹐歷關諸天﹐請滅三惡﹐斬絕地根﹐飛度死戶﹐名列眞仙﹐魔王監舉﹐無拘天門。東斗監生﹐西斗除殃﹐北斗輔靈﹐南斗化魂﹐中斗成眞﹐總監眾靈。靑帝育生﹐白帝守神﹐赤帝升气﹐黑帝流光﹐黃帝靜中﹐萬神佑身。靑天魔王﹐辟穢受形。赤天魔王﹐內寶神眞。白天魔王﹐卻邪輔正。黑天魔王﹐監持護法。黃天魔王﹐守衛萬靈。五帝大魔﹐萬神之宗。飛行一身﹐總貫泥丸。藏气元精﹐澄神安鎭﹐坐觀太空﹐自號赤符﹐諸天上功。元始度人﹐皆稟生宮﹐神嬰受化﹐普掃胎根。斷除血穢﹐閉塞死門﹐流精反聚﹐俱入妙庭。天魔接引﹐上升玉都﹐屏除瘴癘﹐鬼毒祆精﹐天丁前驅﹐大帥仗旛﹐擲火萬里﹐流鈴八衝。敢有干試﹐拒遏上眞﹐金鉞前戮﹐巨天后刑。屠割鬼爽﹐風火無停﹐千千截首﹐萬萬翦形。魔無干犯﹐鬼無祆精。七魄寧謐﹐三尸速奔。外營百關﹐內保萬神﹐白虎守芝﹐靑龍纏液。普告無窮﹐萬神咸聽﹐三界五帝﹐列言上淸。

玉晨寶歷﹐會玄神章﹐龍漢開劫﹐降自華房。混沌九變﹐斷滅邪亡﹐戶戶卽開。上無道境﹐下無道基﹐生死之道﹐玄牝之門。惟神與气﹐散聚無停﹐內觀元神﹐反本方成。回風死道﹐復入生門﹐還巡泥丸﹐徧歷精門。三十九戶﹐戶戶可死﹐閉之卽生﹐生從何戶。戶戶卽開﹐閉之不出﹐可以長生﹐名戶卽穴﹐實穴卽精。神气交會﹐龍虎固根﹐血凝神聚﹐不散乃成。散之無窮﹐不可名成。气壯滿溢﹐通徹泥丸﹐流布丹田﹐升降反嬰。有出有入﹐有死有生﹐不出不入﹐斷戶除根。斷除之道﹐以火煉精﹐安鎭其戶﹐胞凝血根。陽施陰化﹐流響扇營。上應天關﹐下集百神。實乃丹精﹐閉卽神英。七星分散﹐飛行陰房。二儀攝气﹐流迹陽光。分之旣停﹐陰陽交並。以赤入黑﹐變黃成紫﹐精華流暢﹐血穢殄平。上納下奔﹐死道未降。赤霞遼繞﹐瓊漿混迎。上和下合﹐自然成眞。胎根旣存﹐道成正生。根斷乃仙﹐名列南宮。父母胎孕﹐化體成形。散之卽气﹐聚之有名。聚散爲根﹐斷之長存。與道合眞﹐天機祕密﹐洞徹萬靈。三天龍篆﹐元始玉文。赤書玉字﹐錦符朱囊。洞妙泛景﹐保劫運延。梵气彌羅﹐萬範開張。元綱流演﹐三十六天﹐輸轉無色﹐周回十方。璇景歷機﹐回度五常。三十九气﹐總禦一身。八方冥合﹐气勝乃生。玄中妙理﹐斷絕胎根﹐死戶周密﹐得道成仙。泛景太霞﹐嘯詠洞章。金眞朗郁﹐流響云營。玉音攝气﹐靈風聚煙。紫虛郁秀﹐輔翼萬仙。歸正合符﹐煉之見眞。眞中有神﹐長生大君。消魔神王﹐紫微元君﹐無英公子﹐髙玄眞人﹐執符把籙﹐保命生根。上游上淸﹐出入液房。明梁之內﹐神化之中。下鎭人身﹐絕塞死根。結胎五气﹐混合百神。七世回靈﹐萬眞靈燔。神風飆粲﹐仙道貴生。無量度人﹐上開生門。飛天法輪﹐日月植根。安固黃庭﹐宿命因緣。普受開度﹐仙化生眞。身得受生﹐上聞諸天。諸天之上﹐貴此仙門﹐中有大洞消魔之章﹐玉淸靈篇﹐道禦髙眞。

第一髙上神霄玉淸王靈祕之音

元始浩劫﹐玉淸靈文。迷塗悟解﹐洞徹眞空。天仙所愼﹐祕久不通。斷絕死戶﹐直入生門。三尸殄滅﹐五斗東魂。血化成精﹐反此神嬰。七祖受庇﹐百神咸寧。出有入無﹐安鎭黃庭。上保泥丸﹐中理玄津。下流丹田﹐百關息封。內體充益﹐我道乃成。

第二太上消魔玉淸王隱韻之章

天之大隱寶﹐明梁塞下戶。愼之祕元都﹐結胎卻生死。守雌抱眞一﹐是爲長生路。斷絕生死根﹐持握九命門。仙庭回九變﹐神聚反嬰童。上無億劫

祖﹐惟道化爾身。顒顒三境文﹐過之卽神丘。披雲散紫煙﹐離合由景輪。禁戒非可言﹐流光聚泥丸。正气召萬神﹐滅屍七孔陰。神華耀日英﹐三素飄雲營。回風扶晨景﹐眞源六虛靈。太微轉日月﹐度魂飛玉京。混沌生太漠﹐故曰玄歌音。

第三扶桑靑華帝君歌曰

萬象化體﹐百神歸根。物備乃靈﹐惟形與身。大道之本﹐是爲玄精。內觀卽見﹐外境隱停。無此上道﹐保生長存。默誦萬過﹐混合天成。血穢斷除﹐消滅惡根。仰徹仙位﹐超度南宮。迷悟不解﹐永沈鬼倫。天籍祕語﹐丹華杳冥。南和握節﹐北極守靈。金气入三界﹐玉髓通九門。帝一混合眞﹐無顯亦無明。

此三界之上﹐玉文之中﹐眞王歌音﹐音參洞章。誦之百徧﹐名度南宮。誦之千徧﹐斷絕死門。萬徧道備﹐飛升太空﹐過度三界﹐位登仙公。有聞神章﹐千眞佑形﹐敕制地只﹐侍衛送迎﹐拔出地戶﹐五苦八難﹐七祖升天﹐受事九宮﹐魂度朱陵﹐煉屍更生。是謂無量﹐普度無窮。有祕上天文﹐諸天共所崇。泄慢墮地獄﹐禍及七祖翁。

道言﹕此二章並是諸天上帝﹐及至靈神王玉淸眞王隱祕之音﹐皆是大梵之言﹐非世上常辭。言無韻麗﹐曲無華宛﹐故謂玄奧﹐難可尋詳。上天所寶﹐祕於神霄玉淸王府東壁經室華堂﹐依玄科六萬劫一傳。若有至人賫金寶質心﹐依舊格告盟三天﹐然後而付焉。

道言﹕夫天地運度﹐亦有否終。日月五星﹐亦有虧盈。至聖神人﹐亦有休否。末學之夫﹐亦有疾傷。凡有此災﹐同气皆當以己煉形﹐受化濟度﹐十過轉經﹐移神駐气﹐復得更生。無量之文﹐普度無窮。

道言﹕夫末學道淺﹐或仙品未充﹐死戶未閉﹐胎根尙存﹐運應滅度﹐身經太陰﹐臨過之時﹐同學至人爲其開神敷經﹐攝气傳道﹐以度屍形如法。魂神徑上南宮﹐隨其學功﹐計日而得更生。輪轉不惑﹐便得神仙。

道言﹕夫天地運終﹐亦當修齋﹐行香誦經。星宿錯度﹐日月失昏﹐亦當修齋﹐行香誦經。四時失度﹐陰陽不調﹐亦當修齋﹐行香誦經。國主有災﹐兵革四興﹐亦當修齋﹐行香誦經。疫毒流行﹐兆民死傷﹐亦當修齋﹐行香誦經。同學命過﹐亦當修齋﹐行香誦經。夫齋戒誦經﹐功徳甚重。上消天災﹐保鎭帝王。下禳毒害﹐以度兆民。生死受賴﹐其福難勝。故曰無量﹐普度天人。

道言﹕凡有是經﹐能爲天地帝王兆民﹐行是功徳﹐斷絕生死﹐超淩仙宮。有災之日﹐發心修齋燒香﹐誦經十過﹐皆諸天記名﹐萬神侍衛﹐右別至人﹐克得爲聖君金闕之臣。諸天記人功過﹐毫分無失。天中魔王﹐亦保舉爾身﹐得道者乃當洞明至言也。

諸天中回風混合隱語無量音道君撰

元始靈書中篇

東方九天

華明會奇﹐耀魔赫弈。玄精散妙﹐絳英綠飛。禮俯呼嘉﹐泛屏境宜。馥鬱洞杳﹐回禦泛輕。靈褾煥麗﹐蕩蔚薈陵。納污成灑﹐慶集霄零。尙佳那育﹐冒曲萬京。叨回景郁﹐伐緬沈煙。翼紀角纏﹐六度虛玄。

南方九天

嚴俱慕因﹐光捍香披。赫火吞霞﹐梵气九疑。攝機泛陶﹐龍徧赤旗。枝離亢郁﹐林峯內希。慶眇云羅﹐玉附化屍。停升霽表﹐揆徹永延。澤遠紅輪﹐覆明持圓。廓靄敬連﹐繡落明機。定察並房﹐大液浮黎。

西方九天

定希交粹﹐宛陵咎基。靡恪凡潤﹐幸施綠離。指益繁影﹐靄雅同遲。空蕩巘訥﹐乾施惠文。托落標由﹐尋蘇延施。潰綠首辯﹐力轉回眞。迎照童直﹐倚母幾。皓仰塗府﹐彼億眞庭。究本知源﹐翼生浮靈。

北方九天

坤符握節﹐炳煥太霄。摛兌侵氏﹐擇邈玄標。都浮偏漠﹐冰蓊虛林。旣魄見素﹐齊叱封吟。渠因劫弈﹐晏勛加明。綱演覆壁﹐闡發輝停。執符煥麗﹐賂神保寧。气氤紫秀﹐顯微徹升。通神妙空﹐徑曉成人。

道言﹕此諸天中﹐大梵隱語﹐無量之音﹐瑯書玉文﹐皆龍文丹篆﹐寶篋玉函﹐祕於東華堂。金縷寶花瓊瑤﹐浮光萬象神藏之中。神霄玉淸眞王﹐扶桑靑華帝君﹐皆知其音﹐以傳其文。能齋而誦之者﹐諸天皆遣飛天神王﹐持經神吏﹐下觀其身﹐書其功勤﹐上奏諸天﹐萬神朝禮﹐地祇侍門﹐玉淸消魔神王﹐保舉上仙﹐道備克得。超度玉京﹐升入金門。

此音無所不通﹐無所不降﹐無所不度﹐無所不成﹐天眞自然之音也。故誦之致飛天下觀﹐上帝遙唱﹐萬神朝禮﹐三界侍軒﹐五帝侍迎﹐鬼精自亡﹐琳瑯振響﹐十方肅淸﹐河海靜默﹐山嶽吞煙﹐萬靈振伏﹐招集羣仙﹐天無氛穢﹐地無祆塵﹐冥慧洞淸﹐大量玄玄也。

靈寶無量度人上品妙經卷之三十竟

卷之三十一

長生久視品

道言﹕昔於始靑天中﹐朱景瓊明洞眞化土天際﹐有大玄樂天﹐號曰長生﹐中有帝君﹐號長生大帝君。丹瓊之宮﹐絳霄玉宸之闕﹐紫雲繚繞﹐黃霧苾芬﹐帝藏寶室﹐山川林木﹐煙霞風露﹐皆作晴虹赬靄之色。仙官神吏﹐僚佐書史﹐以億萬計。而此天中﹐東連東蒙之宮﹐紫極之天﹐明眞之臺﹐希琳之殿﹐西接協宸之宮﹐耀景之天﹐寶靈之臺﹐太和之殿。天垂淸微九光之云﹐以爲承覆﹐聳海霞碧瑤之气﹐以結幾席。廓然輝耀﹐諸天之中﹐號爲極樂。元始天尊當說是經﹐開示長生久視大法。元始卽於始靑天中﹐五色獅子座上﹐遙存瓊明天際大玄樂天中長生大帝君﹐以其元始上帝元冑之長﹐福徳充備﹐付囑長生大帝君﹐令爲十方天人一切眾生﹐說此長生久視轉凡成聖之要。長生大帝君默感元始玄密之旨﹐卽從座起。敕命左右侍眞﹐天官僕射﹐侍經典者香官﹐玉童玉女﹐一切部屬﹐無量天人﹐及諸仙眾﹐來詣朱景玄洞延康南和之殿﹐無上大法疊玉之座。子丹靈童﹐升扶希之樓﹐擊斑龍雷音之鼓。閻洞玉女﹐升霽虛雙景之樓﹐叩黃庭九絕神金之鐘。聖眾大集﹐普天同悅。長生大帝君將演妙法。周回十過﹐以召十方﹐始當詣座。天眞大神﹐上聖髙尊﹐妙行眞人﹐無鞅數眾﹐乘空而來﹐自然妙气﹐流光沖霄﹐八照圓象﹐洞煥景耀﹐旛蓋輿輦﹐九色合成﹐萬種分輝﹐千眞交影﹐龍鳳結彩﹐山水流形。本無窒礙﹐隱顯靡常。宮殿臺畹﹐音樂法具﹐持幢建節﹐泛景乘煙﹐境瑩晨華﹐土成文玉。眾眞侍座﹐長生帝君玄坐空浮九轉七變赤精紅蓮之座。說經一徧﹐紫虛回映﹐天籙字生。說經二徧﹐玉京吐晶﹐變化千億。說經三徧﹐道空內易﹐徹見祖源。說經四徧﹐神顯眞形﹐羣類長生。說經五徧﹐玉帝啟緘﹐寶符永命。說經六徧﹐琪林嘯風﹐宛成虛梵。說經七徧﹐靈潢湛淸﹐黛海同色。說經八徧﹐日月合輝﹐絳霧飄香。說經九徧﹐道運無窮﹐天壽長生。說經十徧﹐熒芝成盤﹐甘露敷空﹐是時﹐一國是男是女﹐莫不傾心﹐皆受護度﹐咸得長生。

道言﹕是時﹐

長生帝君說經一徧﹐東方無極無量品長生大神﹐無鞅之眾﹐浮空而至。

說經二徧﹐南方無極無量品長生大神﹐無鞅之眾﹐浮空而至。

說經三徧﹐西方無極無量品長生大神﹐無鞅之眾﹐浮空而至。

說經四徧﹐北方無極無量品長生大神﹐無鞅之眾﹐浮空而至。

說經五徧﹐東北無極無量品長生大神﹐無鞅之眾﹐浮空而至。

說經六徧﹐東南無極無量品長生大神﹐無鞅之眾﹐浮空而至。

說經七徧﹐西南無極無量品長生大神﹐無鞅之眾﹐浮空而至。

說經八徧﹐西北無極無量品長生大神﹐無鞅之眾﹐浮空而至。

說經九徧﹐上方無極無量品長生大神﹐無鞅之眾﹐浮空而至。

說經十徧﹐下方無極無量品長生大神﹐無鞅之眾﹐浮空而至。

十徧周竟﹐十方無極長生大神﹐一時同至﹐一國男女傾心歸仰。來者有如萬山出云﹐千江湧浪﹐轟雷震海﹐無鞅之眾﹐徧諸天界﹐壓疊國畿﹐非可禁止。於是長生大帝君舉手南向﹐於此空中﹐化出百億寶光﹐一一寶光﹐有諸世界。一一世界﹐百千樓閣﹐或依山林木岡阜﹐或近都邑溪畔樵野。見有仙眾﹐飛身步空﹐水火激射﹐乘龍按轡﹐遊盻神州﹐駕鳳梯云﹐倏欻騫逸﹐圍繞太息﹐渴佇法言﹐覬度此生﹐見長生道﹐脫離法网﹐超悟眞階﹐得悟大乘﹐盡忘習染。長生大帝君登引﹐天眞大神﹐上聖髙尊﹐紫虛眞人﹐十方無極長生久視大神﹐俱登神境之中。天人仰看﹐聖集傾依﹐徹見道根﹐本無變滅﹐元始一炁﹐能得之者﹐浩劫無終。內視五體﹐外觀萬象﹐日月齊照﹐無有已期。長生則道本無生﹐生而不滅。久視則邈然無視﹐洞照三淸。求生於死﹐死化爲生。久視於無﹐無極爲有。潛精內息﹐默觀自然。無生死中﹐妄有生死。生死流轉﹐不能止者﹐以視不久也。久視則定﹐定照則眞﹐境自現八十一天﹐洞如指掌。眾生所以不得長生久視者﹐以刑克敗絕﹐其气有無﹐眞妄其心。心著生死﹐則形亦隨化。心與道一﹐一與神冥﹐守神忘心﹐生道長久。太微玉符﹐續生和形。使气無害﹐九仙玄籙。使視久而徹﹐徹則見道﹐道來現形﹐與子相守﹐長生寶符。使道性不遷﹐遺心抱神﹐神變無方。十方世界﹐八景妙空﹐一得長生﹐自然久視。浮沈萬象﹐應時消殞。惟見長生大帝君﹐無量境界﹐無邊法身﹐無窮惠用﹐無極變化﹐一時出現﹐如同眉睫。一切天人﹐悟此大法﹐乘雲駕龍﹐來往空洞﹐視十方太空如一黍米。仙眞教化﹐應世權實。超證玉淸﹐位登眞極。說經都竟﹐眾眞受度﹐作證於我﹐當此之時﹐喜慶難言。法事粗悉﹐諸天復位﹐倏欻之間﹐寂無遺響。是時﹐天人遇值經法﹐普得濟度﹐長生久視﹐與道同居﹐傾土歸仰﹐咸住輪轉。無生無死﹐無壯無老﹐無疾無衰﹐無苦無滅﹐無作無爲。言無戾中﹐口無惡聲﹐齊同慈愛﹐異骨成親。國安民丰﹐忤樂太平﹐經始出教﹐一國以道。預有至心﹐宗奉禮敬﹐皆得度世。

道言﹕長生大帝君說經中所言﹐並是諸天上帝內名﹐隱韻之音﹐亦是長生大帝君內諱﹐百靈之隱名也﹐非世之常辭。上聖已成眞人﹐通玄究微﹐能悉其章﹐誦之十過﹐諸天遙唱﹐萬帝設禮﹐三景順行﹐五行不克﹐道炁自然﹐長久不終﹐久視無極﹐河海淵凝﹐山嶽崇深﹐日月降精﹐璇璣煥明﹐羣魔束形﹐鬼精滅爽﹐道在無爲﹐保命無傾。至學之士﹐誦之十過﹐則五帝侍衛﹐三界稽首﹐靈气來輔﹐無所不成﹐痼疾垂死。以气能行﹐皆由道眞﹐長生自然﹐營致神气﹐絕而得生。所以爾者﹐學士感契大道﹐常與生俱﹐神合洞眞﹐召制十方﹐天光入身﹐久視玉京﹐默朝上帝﹐攝錄魔精﹐運應革易﹐生道日新﹐七情六欲﹐永斷妄根﹐五臟百體﹐久視如鑑﹐百神現形﹐授兆要言﹐與神同軿﹐入侍帝軒。輕誦此章﹐身則被殃。供養尊禮﹐門戶興隆﹐世世昌熾。與善因緣﹐萬災不幹﹐神明護門。斯經尊妙﹐獨步玉京﹐度人無量﹐爲萬道之宗。巍巍大梵。徳難可勝。

道言﹕凡謂是經十過﹐諸天齊到﹐檢定生名﹐罔墜元惡。及有冥愆﹐守道正心﹐神來守身﹐身得長生﹐後天永存。凡不聞道﹐喜怒日遷﹐水火克伐﹐金木相連﹐不滋眞水﹐寧制炎光﹐水升火降﹐道備登仙。平則火降﹐伏藏太淵。怒則焚身﹐四極惡煙。知長生道﹐義入玄玄。擲水泳珠﹐火居九泉。炎火煉形﹐金體永堅。水火二用﹐非聖不傳。中有眞土﹐名曰自然。自然無知﹐萬物以生。杳冥恍惚﹐動靜無間。天地三界﹐從自然生。自然爲土﹐土能變遷。皆從太空自然中生﹐生則無盡﹐與道齊年。內見九宮﹐無英白元﹐黃老運神﹐與兆精連。知之長生﹐大帝五篇﹐云章玉書﹐攝气舉仙。世人受誦﹐則延壽長年﹐尸解得道﹐形變升玄。呼吸剛風﹐乘駕六龍﹐南和賜策﹐靑帝給童。此經微妙﹐普度無窮﹐一切天人﹐莫不受慶。無量之福﹐三界蒙惠﹐上天所寶﹐不傳下世。至士賫金寶效心﹐盟天而傳。輕泄漏慢﹐殃及九祖﹐長役鬼官。侍經五帝﹐玉童玉女。各二十四人﹐營衛神文﹐保護受經者身。

道言﹕正月長齋﹐誦詠是經﹐佩服太微玉符﹐召東華眞公齋滿之炁﹐下入身中﹐以生木火之气﹐長生久視﹐後天無窮。七月長齋﹐謂詠是經﹐佩服九仙玄籙﹐召西靈眞母陽色之气﹐下入身中﹐以生金土之气﹐長生久視﹐後天無窮。十月長齋﹐誦詠是經﹐佩服玉帝長生寶符﹐召北方三气君葛賢之气﹐下入身中﹐以生水木之炁﹐長生久視﹐後天無終。八節之日﹐誦詠是經﹐佩服大君久視之章﹐召中黃帝君務猶之炁﹐下入身中﹐以生火土之气﹐命得長生﹐神朝玉眞﹐魂神澄正﹐萬气長存﹐不經苦惱﹐身有光明﹐三界侍衛﹐五帝司迎﹐萬神朝禮﹐名書上天﹐功滿徳就﹐飛升上淸。

道言﹕行道之日﹐皆當香湯沐浴﹐齋戒入室﹐東向﹐叩齒三十二通﹐上聞三十二天﹐心拜三十二過﹐閉目靜思﹐身坐靑黃白三色雲气之中﹐內外蓊冥﹐有靑龍﹑白虎﹑朱雀﹑玄武﹑獅子﹑白鶴﹑羅列左右﹐日月照明﹐洞煥室內﹐項生圓象﹐光映十方﹐如此分明。密咒曰﹕

無上玄元﹐太上道君。召出臣身中三五功曹﹐左右官使者﹐侍香玉童﹐傳言

玉女﹐五帝直符﹐直日香官﹐各三十六人﹐關啟所言。今日吉慶﹐長齋淸堂﹐修行至經﹐無量度人。願所啟上徹﹐徑禦無上三十二天元始上帝至尊幾前。

畢﹐引炁三十二過東向誦經。

元始無量度人上品妙經

太微玉符

九仙玄籙

玉帝長生寶符

土命人制木气克賊令長生久視

金命人制火气克賊令長生久視

水命人制土气克賊令長生久視

木命人制金气克賊令長生久視

火命人制水气克賊令長生久視

大君久視之章

右靑書絳箔上﹐火化之﹐面東﹐淸水調服之。取長生日﹐忌上制下克賊。宜以開建日﹐或春甲寅﹐夏丙午﹐秋辛酉﹐冬壬子﹐大吉。佩用﹐丹書靑箔上。服用﹐丹書赤炁。在齋九十日﹐佩服﹐致神仙﹐長生久視﹐大驗。書符密室﹐勿以語人。

長生大帝君刻以丹金瓊鳳之簡﹐封以玉帝長生之章﹐藏南和瓊明帝阿九洞寶室之內﹐劫盡一出﹐以度緣骨宿名之士。有此玉文﹐不知祕道﹐爲尸解仙。佩服忌厭穢﹐犯之考身。

元始洞玄靈寶本章﹐長生久視﹐十回度人。南極隱韻﹐離合自然﹐浩虛眇玄﹐恍惚精轉。中變化生﹐無極諸天﹐大梵妙气﹐祖劫綿綿。玉霞結山﹐眞明爲仙﹐靈光煌煌﹐絳阿碧巓。上出九色﹐內列三便﹐九室曲峙﹐下流玄泉。綠窗金樓﹐神風回煙﹐太和攝錄﹐云書洞篇。斑斑龍鱗﹐落落鳳紋﹐宛轉流迹﹐寶華委紛。直元題象﹐空無生神﹐神運無形﹐气貫如繩。眇眇莽莽﹐若亡若存﹐玄渾彌羅﹐蕊宮嵯峨。育嬰日池﹐眞粹潛施﹐得者長生﹐忽失璇璣。天珠浥液﹐云綱八辟﹐轉紫成靑﹐三眞檢飭。視表徹裹﹐遐照千億﹐翠影九還﹐洞陽孕丹。黃父赭被﹐守魂久視﹐見之萬年﹐金鎖玉關。神虎衛門﹐眞母奏香﹐杳杳梵气﹐周回十方。中有度人不死之神﹐中有南極長生之君﹐中有度世司馬大神﹐中有好生韓君丈人﹐中有南上司命司錄延壽益算度厄尊神。長生久視﹐無量度人。今日校錄﹐諸天臨軒。

東方無極生气神王﹐長生大聖無量度人。

南方無極生精神王﹐長生大聖無量度人。

西方無極生液神王﹐長生大聖無量度人。

北方無極生道神王﹐長生大聖無量度人。

東北無極生化神王﹐長生大聖無量度人。

東南無極生質神王﹐長生大聖無量度人。

西南無極生識神王﹐長生大聖無量度人。

西北無極生妙神王﹐長生大聖無量度人。

上方無極生定神王﹐長生大聖無量度人。

下方無極生感神王﹐長生大聖無量度人。

十方至眞長生久視神王﹐長生度世無量大神。並乘四規八照之輿﹐三气九光之輦﹐洞皇蒨粲之云﹐流霄浪霞之蓋﹐雙虹之輪﹐七絕之節﹐驂駕神虎紺鬃之龍﹐前嘯金鶴齊唱﹐後吹玉律同音﹐丹鳳靑鸞﹐嘯歌噰噰﹐五老啟途﹐羣仙翼轅﹐億乘萬騎﹐浮空而來﹐傾光回駕﹐監眞度生。諸天丞相﹐南昌上宮﹐韓司主錄﹐監生大神﹐執符把籙﹐齊到帝前﹐隨所應度﹐嚴校諸天。普告三界﹐無極神鄕﹐泉曲之府﹐北都羅酆﹐三官九府﹐十二河源﹐分別種民﹐簡記善功。授道眞气﹐佩籙希玄﹐身得長生﹐久視永年。心感生徳﹐神入太玄﹐紫童內觀﹐眞境現前。洞徹無極﹐仙道自然﹐坐知休否﹐得天中天。大劫不爽﹐萬气洪源﹐性合光空﹐騁云溯煙。元始符命﹐時刻升遷﹐還嬰錄气﹐易形變仙。適爾百齡﹐有頃億千﹐制魔保舉﹐度品南宮。玉符受煉﹐仙化成眞﹐生身受度﹐劫劫長存。隨劫輪轉﹐與天齊年﹐永度三塗﹐五苦八難。超淩三界﹐逍遙上淸。上淸之天﹐天帝玉眞﹐無色之境梵行。

東方八天

道遠殊明天﹐帝普斗元眞。

滄淵煥奕天﹐帝婁乾至多。

徳照淸華天﹐帝建朱睹謨。

昌佑極宗天﹐帝鈕兪�喬。

皓際預光天﹐帝寶丘銘。

煉度無欲天﹐帝覺杜容。

晨光延祚天﹐帝玉堵阿窗。

澄虛幽完天﹐帝九曲上英。

南方八天

太微耀通天﹐帝苟常貽先。

太皇深華天﹐帝洞無冥施。

慶煙鳳眞天﹐帝敕禁魔源。

梵化炎虛天﹐帝崿期祖彊。

露眞應化天﹐帝映畱度仙。

超玄紫宸天﹐帝仲康霞。

廣生妙神天﹐帝麗光蘇。

丹琳三華天﹐帝佑閬密音。

西方八天

皛眞鼎貫天﹐帝洪儀剛需。

延永轉飛天﹐帝率輅登虛。

素華慶壽天﹐帝月髻同渠。

浩蘭安平天﹐帝嶽汗騫敷。

衝靈洞幽天﹐帝求常卑寥。

太玄郁晨天﹐帝竇勤巴方。

玉景明遠天﹐帝逸玄衝。

合景九微天﹐帝斷注王。

北方八天

韓司普監天﹐帝神驛召魔。

洞室曜靈天﹐帝越部南。

太極玄都天﹐帝正治宗公。

太寂玄淸天﹐帝長生丕明。

髙虛梵寶天﹐帝鄒儲靖奇。

龍浮羽葆天﹐帝宥單都孫。

靈化抱淵天﹐帝柳玄夜鄕。

樞光九華天﹐帝延佑百靈。

三十二天﹐三十二帝﹐諸天隱諱﹐

諸天隱名。天中空洞﹐自然靈章﹐諸天隱韻﹐南上之音。南上之尊﹐南上之神﹐南上大君﹐南上之靈。九和十合﹐延命億齡﹐神瞳內徹﹐久視惟明。長生道在﹐變化上淸﹐無量之奧﹐深不可詳。敷落神眞﹐普度天人。今日欣慶受度﹐歷關諸天﹐請滅死道﹐績命長生﹐飛度五戶﹐入斗升玄﹐洞見無極﹐渺渺玉天﹐瓊樓億壘﹐金闕千門。中有南極長生大君﹐戴寶披靑﹐禦朱履玄﹐執秉命籌﹐爲兆添年。東斗度魂﹐西斗制魄﹐北斗煉眞﹐南斗養神﹐中斗華蓋﹐下蔭九元。靑帝護魂﹐白帝侍魄﹐赤帝養炁﹐黑帝通血﹐黃帝中主﹐萬神無越。靑天元王﹐玉文保眞。赤天元王﹐丹符攝精。白天元王﹐金籙命神。黑天元王﹐玄圖護身。黃天元王﹐五老監眞。五天元王﹐萬神之宗。飛行鼓從﹐總領仙兵。遊行太空﹐長生玉冊。天帝檢封﹐云羅錦帟﹐萬舞鳴鍾﹐碧堂突空。繞九飛龍﹐賜兆長生﹐規正方瞳﹐坐察億程。幽微密通﹐授號拱璧﹐位爲眞公﹐兆臣造玄。普掃不祥﹐巨獸吐毒﹐髙刀四張﹐兵鋒前施﹐眞武持旛﹐天狼擲火﹐威劍揚煙。敢有干試﹐拒遏上眞﹐鐝天前戮﹐蒼舌後刑﹐黑天斬祆﹐炎帝食精。三官迅車﹐北酆列部﹐不得容隱﹐猛馬八徵。普告無窮﹐萬神咸聽﹐三界五帝﹐列言上淸。

太玄始分﹐五老命神﹐三元變化﹐是爲眞身。口吐紫气﹐纏絡在根﹐化開五符﹐萬有成形。符爲天根﹐倏忽變眞﹐玉帝居室﹐三景回明。六合洞房﹐入玄出靑﹐瓊膏黃飴﹐凝爲赤城。金臺萬重﹐碧嶽千層﹐下沸混海﹐洪波杳冥。蒼龍九首﹐火帝七身﹐蜿蜓百里﹐噴煙閃睛。日月爲目﹐气如奔云﹐甲錯黑頑﹐護世保民。負載��﹐是道眞形﹐剛風石堅﹐積陽爲天。天上天下﹐無幽無冥﹐無形無影﹐無極無窮。溟涬大梵﹐遼廓無光﹐赤明東升﹐元始育嬰。至丙南陵﹐朱光絳庭﹐中有大帝﹐號長生君。與天同生﹐與天齊明﹐鳳衣藻裳﹐靑霞爲巾。正坐洞宮﹐保兆永存﹐返照長樓﹐气連玉京。北斗覆己﹐太一餔精﹐視極幽朗﹐奄見神文。五篇八素﹐神虎龜章﹐元气流演﹐三十二天。輪轉無色﹐周回十方﹐旋翼歷軫﹐回度五常。三十五分﹐總炁上元﹐八景冥合﹐气入玄玄。玄中授籙﹐賜兆長生﹐一瞬易劫﹐久視萬年。太皇大君﹐上帝髙眞﹐泛景流霄﹐嘯詠洞經。金光旋激﹐震響云營﹐圓曜攝气﹐八海洞淸。寶淵蔚秀﹐縟彩浮京﹐千和萬合﹐自然成眞。眞中有神﹐長生大君﹐無英公子﹐白元尊神﹐太一司命﹐桃康合延﹐執符把籙﹐保命生根。上游上淸﹐出入華房﹐八冥之內﹐細微之中。下鎭人身﹐泥丸絳宮﹐中理五气﹐混合百神。十轉回靈﹐萬炁齊仙﹐仙道貴生﹐無量度人。長與生俱﹐視極杳冥﹐上開八門﹐飛天法輪。罪福禁戒﹐宿命因緣﹐普受開度﹐道化生身。身得長生﹐上聞諸天﹐諸天之上﹐各有生門。中有空洞謠歌之章﹐諸仙靈篇﹐辭參髙眞。

第一長生神仙南和眞君飛空之音

我適飛輿﹐遐造八荒。空洞生風﹐玉音遼遼。鳳軒崛起﹐環山復水。紫金作宮﹐蟠基六龍。內有大君﹐金姿玉容。儼坐紫雲﹐絳衣剪虹。下觀兆人﹐錄紀善功。冥與化通﹐長生無終。照覽十天﹐騁霧浮空。左挾金眞﹐右扶玉童。詠此洞章﹐神升九重。

第二久視眞妃瓊明玉符之章

明璣龍翹﹐冠彼綠縝。錦裾流云﹐香車華軫。南宮九門﹐日惟月隱。時乘六淳﹐金鸞玉一表。夕眄龍山﹐芝田霞嶺。天官捧策﹐神使列請。書兆生籍﹐郁淸涵景。雙珠四規﹐宏視無影。無極道君﹐虛眞寶名。梵气回環﹐玉符變形。生兆神气﹐靑帝凝魂。朱芒蘊光﹐八威輝煌。咽以瓊泉﹐龍低虎昂。賜兆祕訣﹐晨風錦光。

第三長生大帝君宮中太微神母歌曰

六星爛爛﹐對臨天剛。宮浮紫煙﹐玉翚昊蒼。帝君丹袍﹐瑤笏龍刀。三魂七魄﹐竟井魁魒。天嬰煒秀﹐嘯泛雲濤。口吐赤文﹐光纏景霄。六眞夫人﹐錦帳金韜。迅風朱陵﹐風背鸞腰。飲月咀日﹐碧霜瑯膏。玄芝萬株﹐絳實殷桃。授以長生。久視遊遨﹐揖此晨暉﹐仙露飴醪。變骨爲玉英﹐歌此玄中豪。

此三界之上﹐瓊明天中﹐飛空歌音﹐音參洞章。誦之百徧﹐名度南宮。誦之千徧﹐天帝保迎。萬徧道備﹐飛升太空﹐過度三界﹐位登仙公。有聞靈音﹐仙王敬形﹐敕制地祇﹐侍衛送迎﹐流火玉眸﹐自然入身﹐身光如瞳﹐洞照萬神。長生神仙﹐道胎結嬰﹐龍气灌濯﹐南極同盟﹐親拜黃老﹐口受神文﹐是謂無量﹐普度無窮。有祕上天文﹐諸天共所崇。泄慢墮地獄﹐禍及七祖翁。

道言﹕此二章並是長生大帝君﹐及長生神王隱祕之音﹐皆是大梵之言﹐非世上常辭。言無韻麗﹐皆是長生久視永存大法﹐隱祕其章﹐故謂玄奧﹐難可尋詳。上天所寶﹐祕於玄都紫微上宮﹐依玄科四萬劫一傳。若有至人賫金寶傾心﹐依舊格告盟十天﹐然後而付焉。

道言﹕夫天地運度﹐亦有否終。日月五星﹐亦有虧盈。至聖神人﹐亦有休否。末學之夫﹐亦有疾傷。欲延生績命﹐過度運會﹐皆當祈叩長生大帝君﹐南極神王。則命注玉檢﹐名刊金格﹐兔過三塗﹐超濟八難。凡有此災﹐同气皆當齊心修齋﹐六時行香﹐十徧轉經﹐福徳立降﹐消諸不祥。無量之文﹐普度無窮。

道言﹕夫學長生久視大法﹐心契自然﹐玄默懷道﹐與造化冥一﹐誠通玉淸。而世患縈縻﹐緣賞未際。或運當易骨﹐五臟更生。或神樓九宮﹐煉華脫化。或末學道淺﹐仙品未充。運應滅度﹐身經太陰﹐𨿽長生久視大法未備﹐見身功缺而心洞無有﹐神已長生﹐骨肉未煉。臨過之時﹐同學至人爲其行香﹐誦經十過﹐以度生名如法﹐徑上南宮﹐賜以生道﹐隨其學功﹐計日而得更生。轉輪不惑﹐便得神仙。

道言﹕夫長生久視之法﹐其禁至重。或守心自然﹐玄契妙道。或從師請法﹐能致久生。或陰營眾徳﹐功及羣靈﹐天官列言﹐得以永世。或神觀內洞﹐徹見道根﹐俯視二儀﹐遐窺往劫﹐近若旦夜。宿命因緣﹐善功業債﹐如觀尋尺。與造化爲徒﹐出生入死﹐運用由己﹐延日爲劫﹐促劫爲日﹐千春爲朝﹐萬劫爲夜﹐長生久視﹐捲舒在意﹐則非學道修誦所能。或天稟特異﹐气質不凡。如天有神仙﹐地有松栢﹐人有耆艾﹐皆靈成自然。聞道而得﹐聞道而生﹐不原於教理﹐別得天眞﹐卓挺於世者也。至若天地運終﹐三辰失次﹐四時不調﹐國境生災﹐兵劫不息﹐疫毒流行﹐師友命過﹐亦當修齋行香﹐誦詠此經。夫齋戒誦經﹐功徳甚重。上消天災﹐保鎭帝王﹐下禳毒害﹐以度兆民。生死受賴﹐其福難勝﹐故曰無量﹐普度天人。

道言﹕凡有是經﹐能爲天地帝主兆民﹐行是功徳。有災之日﹐發心修齋燒香﹐誦經十過﹐皆諸天記名﹐萬神侍衛﹐右別至人﹐克得爲聖君金闕之臣。諸天記人功過﹐毫分無失。天中眞王﹐亦保舉爾身﹐得道者乃當洞明至言也。

諸天中天大梵隱語無量音道君撰

長生大帝君靈書玉篇

東方八天

明柯遜淳﹐靜微樂惇。幾研菟棋﹐純精杳紛。韜祕幽諱﹐交渾冶侖。气徹內返﹐神嬰自存。職熾嶼崵﹐偶銜丕容。吟宂潛納。寶粹溫通。屈流地海﹐頂遘繪同。玉霐延和﹐仙煉輔衝。

南方八天

玻回霞液﹐凝降崿樓。玄黃滋化﹐曲窊漕蒙。奎室虛光﹐三宸皎昌。靑白英元﹐黃眞火堂。冏照東華﹐飲瀹粲張。扶思舉龍﹐軨車控翔。熒庚捕壇﹐玄井護昆。网射激明﹐靈魔渾然。

西方八天

庭云郁披﹐鋌瓊感機。左池汨鳴﹐結英歡屍。灌引天淵﹐復運太微。眇私山玄﹐恍命燻怡。陰斗弼軀﹐異爽挾和。赤章綠典﹐道廓應施。合就匪緒﹐忽辧意衡。象胚先元﹐化華蘇宣。

北方八天

獄酆都首﹐影酪魂醜。馥味音姦﹐籍官統祆。龍委瀆穀﹐米聿輪腠。此�宏出﹐洞眞和玖。隱功衛子﹐壽頤煒觀。呼徵大殺﹐韓司詔候。移超隱峯﹐默彰離遘。無號幕研﹐碧空浮遷。

道言﹕此諸天中大梵隱語﹐無量之音。舊文九炁丈人染赤彪之獸﹐流丹之液﹐題書長生大帝君南明之殿﹐靑環之璧﹐空中出字﹐皆廣長一丈。金气鏤縷﹐采明以紫﹐寔丹入玄﹐玄又入丹。丹玄起煙﹐郁勃上元﹐題寫佩服﹐誦習相傳。最上妙訣﹐愼勿妄宣。天眞皇人昔書其文﹐以爲正音。有知其音﹐能齋而誦之者﹐諸天皆遣飛天神王﹐下觀其身﹐書其功勤﹐上奏諸天﹐萬神朝禮﹐地祇侍門﹐大勛魔王﹐保舉上仙﹐道備克得﹐遊行三界﹐升入金門。此音無所不辟﹐無所不禳﹐無所不度﹐無所不成﹐天眞自然之音也。故誦之致飛天下觀﹐上帝遙唱﹐萬神朝禮﹐三界侍軒﹐羣祆束首﹐鬼精自亡﹐琳瑯振響﹐十方肅淸﹐河海靜默﹐山嶽吞煙﹐萬靈振伏﹐招集羣仙。天無氛穢﹐地無祆塵﹐冥慧洞淸﹐大量玄玄也。

靈寶無量度人上品妙經卷之三十一竟

卷之三十二

五行順治品

道言﹕昔於玉虛大明天中﹐九華寶光神瑞慶土﹐受元始度人五行順治妙品。元始天尊當說是經﹐周回十過﹐以召十方﹐始當詣座。天眞大神﹐上聖髙尊﹐妙行眞人﹐上淸五星眞君﹐無鞅數眾﹐乘空而來。五色重光﹐景云四繞﹐紅瓊之軿﹐紫琳之輅﹐金輪轉轂﹐日駕浮空﹐羽箑連霞﹐金眞警衛﹐流虹交映﹐玉馬騰煙﹐照徹碧虛。三日三夜﹐七宸啟靈﹐五斗順位﹐璣衡停運﹐山嶽玄鎭﹐天道開明﹐華林蒼彩﹐長樓列觀﹐接引淩風﹐金闕瑤京﹐無復髙下﹐地敷寶砌﹐色吐瓊綿﹐眾眞侍座。元始天尊玄坐五云浮黎冰玉金映萬寶之座﹐與中天紫垣蒼華生徳萬壽道君﹐丹華陽徳萬福道君﹐皓華正徳萬善道君﹐玄華一徳萬生道君﹐大華聖徳萬順道君﹐五方眞元道君﹐元始開圖之後﹐五气乃分﹐道祖攸同﹐气母稟異﹐將宣五行順治﹐生化三界﹐慈育萬匯之道。說經一徧﹐諸天大聖同時稱善﹐是時﹐一國男女﹐宣行順教﹐無有克傷。說經二徧﹐四气和平﹐時不失度。說經三徧﹐衝用太和﹐景物長春。說經四徧﹐騰气均行﹐人無衰薾。說經五徧﹐陰陽調運﹐疾病不生。說經六徧﹐羣生遂性﹐萬宇成寧。說經七徧﹐五星合明﹐珠躔周軌。說經八徧﹐甘露浮空﹐靈芝郁秀。說經九徧﹐天光下濟﹐泉曲開明。說經十徧﹐國被道化﹐率土歸賓﹐是時﹐一國是男是女﹐莫不傾心﹐皆受護度﹐咸得長生。

道言﹕是時﹐

元始天尊說經一徧﹐東方無極無量品蒼華九气至眞大聖﹐無鞅之眾﹐浮空而至。

說經二徧﹐南方無極無量品丹華三气至眞大聖﹐無鞅之眾﹐浮空而至。

說經三徧﹐西方無極無量品皓華七气至眞大聖﹐無鞅之眾﹐浮空而至。

說經四徧﹐北方無極無量品玄華五气至眞大聖﹐無鞅之眾﹐浮空而至。

說經五徧﹐東北無極無量品素華梵炁至眞大聖﹐無鞅之眾﹐浮空而至﹐

說經六徧。東南無極無量品碧華梵炁至眞大聖﹐無鞅之眾﹐浮空而至。

說經七徧﹐西南無極無量品大華梵炁至眞大聖﹐無鞅之眾﹐浮空而至。

說經八徧﹐西北無極無量品寶華梵炁至眞大聖﹐無鞅之眾﹐浮空而至。

說經九徧﹐上方無極無量品紫華一炁至眞大聖﹐無鞅之眾。浮空而至。

說經十徧﹐下方無極無量品黃華一十二气至眞大聖﹐無鞅之眾﹐浮空而至。

十徧周竟﹐十方無極至眞大聖﹐一時同至﹐一國男女﹐傾心歸仰。來者侍側圍繞﹐咸欲欣聞。元始天尊召集五元道君﹐敷演五行順治長生之法﹐物無夭傷﹐永絕刑禍﹐普天稱慶﹐劫劫隆平。於是元始變身示現﹐天座髙遠﹐大如蕭臺﹐翠光層劫﹐以億爲仞。元始聖體巍巍﹐瑩如寶山﹐十方華林﹐同蔭若蓋﹐金色洞耀﹐徧照無極。元始登引﹐天眞大神﹐上聖髙尊﹐妙行眞人﹐五元道君﹐十方無極﹐至眞大聖﹐無鞅數眾﹐俱升玄座。天人仰看﹐一一天眞﹐住一天界﹐瓊欄藻井﹐金闕瑯軒﹐無不備足。說法之聲﹐億眾如一﹐心心相通﹐法音無問﹐同時說法﹐無有違逆。比之流泉﹐傾瀉妙意﹐一切眾生﹐各各了知。金木水火土﹐五行之气﹐自相順治﹐本無刑克。𨿽有勝復郁拂之變﹐斟酌天倪﹐以生和气。五行混同﹐升降合徳﹐五气調平﹐三界泰定。及於人物﹐一切生身﹐三元媾精﹐五行結秀﹐順治不逆﹐衝徳滋神。虛含道眞﹐凝如珠玉﹐大若彈丸﹐光華鮮灼﹐太空有象。是時﹐天人一切眾生﹐以順治故﹐斷絕死道。諸惡不生﹐大業宿冤﹐一時頓息。地獄眾苦﹐猛火洋銅﹐變成靑蓮﹐九幽北都﹐爲安樂國。以五行順治﹐則萬物化生﹐三界靈仙﹐一切種民﹐悉無罪越。諸天遙唱﹐萬神設禮﹐一國之境﹐如懸冰玉﹐及似寶珠﹐表裹明徹﹐略無浮翳﹐以及纖塵。元始卽於玄座所現之境﹐說經都竟﹐眾眞監度﹐以授於我﹐當此之時﹐喜慶難言。諸天復位﹐倏欻之間﹐寂無遺響。是時﹐天人遇值經法﹐普得濟度﹐全其本年﹐無有中傷﹐傾土歸仰。鹹行順心順道﹐順徳順善﹐順法順眞﹐順明順生﹐順神順化。言無悖異﹐口無惡聲﹐齊同慈愛﹐異骨成親。國安民丰﹐欣樂太平﹐經始出教﹐一國以道。預有至心﹐宗奉禮敬﹐皆得度世。

道言﹕元始天尊說經中所言﹐並是諸天上帝內名﹐玄道順福﹐五行不克全物之隱音。亦是五元道君內諱﹐混交五气之隱名也﹐非世之常辭。上聖已成眞人﹐通玄究微﹐能悉其章。誦之十過﹐諸天順度﹐萬物生榮﹐天潢隨流﹐气無郁藹﹐山安海鎭﹐六天運明﹐三辰駐照﹐九道齊並﹐羣魔鬼精﹐歸道成人﹐白骨屍骼﹐順治更生。至學之士﹐誦之十過﹐則五行聚精﹐三田結嬰﹐人無中傷﹐壽與天登。所以﹣爾者﹐學士誦詠是經﹐召命五星﹐順慶和樂﹐六腑安寧﹐穢气消亡﹐心感洞眞﹐以制十方﹐法施天靈﹐天人皈依﹐災害不生﹐可伏禦地祇﹐束縛魔靈﹐卻死畱形。輕誦此章﹐身則被殃。供養尊禮﹐門戶興隆﹐世世昌熾﹐與善因緣﹐萬災不幹﹐神明護門。斯經尊妙﹐獨步玉京﹐度人無量﹐爲萬道之宗。巍巍大範﹐徳難可勝。

道言﹕凡誦是經十過﹐諸天齊到﹐五星眞君﹐五方大神﹐悉降其所。三辰在人身命﹐或淩犯勃蝕伏逆爲災﹐使世生民運爲不遂理務乖違﹐宜齋戒誦經。五星合度﹐五行順治﹐災害消弭﹐億曾萬祖﹐幽魂苦爽﹐皆卽受度﹐上升朱宮﹐格皆九年﹐受化更生﹐得爲貴人。而好學至經﹐功滿徳就﹐皆得神仙﹐飛升金闕﹐遊宴玉京也。上學之士﹐修誦是經﹐五星旋行﹐回而不轉﹐三宮塡滿﹐自然得眞﹐皆卽受度﹐飛升南宮。世人受誦﹐則天輪順次﹐一十二宮﹐不相違錯﹐運過限臨﹐气超候接﹐周徧宛協﹐身無殃咎﹐眞气內結﹐邪癘不幹﹐延壽長年﹐後皆得作尸解之道。魂神暫滅﹐不經地獄﹐卽得返形﹐遊行太空。此經微妙﹐普度無窮﹐一切天人﹐莫不受慶。無量之福﹐生死蒙惠﹐上天所寶﹐不傳下世。至士賫金寶效心﹐盟天而傳。輕泄漏慢﹐殃及九祖﹐長役鬼官。侍經五帝﹐玉童玉女﹐各二十四人﹐營衛神文﹐保護受經者身。

道言﹕正月長齋﹐誦詠是經﹐五行順治﹐春气遂生﹐萬物秀成﹐胎卵化濕﹐就形無隕﹐自然通神﹐上世亡魂﹐斷地逮役﹐度上南宮。七月長齋﹐誦詠是經﹐五行順治﹐秋气遂成﹐萬類堅革﹐就養燕寧﹐金眞入骨﹐身得神仙﹐諸天書名﹐黃籙白簡﹐削死上生。十月長齋﹐誦詠是經﹐五行順治﹐冬气剛凝﹐萬物歸根﹐陽气潛形﹐太一復位﹐帝主道興﹐五星聚中﹐聖徳日新﹐四海澄波﹐六气和平﹐臣民康樂﹐億載太平﹐壽等天地﹐日月無傾﹐兵消疫散﹐時淸徳盈﹐爲國王帝主﹐君臣父子﹐安鎭國祚﹐保天長存﹐世世不絕﹐常爲人君﹐安鎭其方﹐民稱太平。八節之日﹐誦詠是經﹐五行順治﹐十方齊營﹐眞气周流﹐時化自然﹐所作皆成﹐內功克備﹐得爲九宮眞人。本命之日﹐誦詠是經﹐五行順治﹐災害不經﹐三刑六害﹐劫耗傷驚﹐星光映身﹐仙道自生﹐魂神澄正。萬气長存﹐不經苦惱﹐身有光明﹐三界侍衛﹐五帝司迎﹐萬神朝禮﹐名書上天﹐功滿徳就﹐飛升上淸。

道言﹕行道之日﹐皆當香湯沐浴﹐齋戒入室﹐東向﹐叩齒三十二通﹐上聞三十二天﹐心拜三十二過﹐閉目﹐靜思身坐靑黃白三色雲气之中﹐內外蓊冥﹐五星在頭﹐光气纏繞﹐靑龍﹑白虎﹑朱雀﹑玄武﹑獅子﹑白鶴羅列左右﹐日月照明﹐洞煥室內﹐項生圓象﹐光映十方﹐如此分明。密祝曰﹕

無上玄元﹐太上道君。召出臣身中三五功曹﹐左右官使者﹐侍香玉童﹐傳言玉女﹐五帝直符﹐直日香官﹐各三十六人﹐關啟所言。今日吉慶﹐長齋淸堂﹐修行至經﹐無量度人。願所啟上徹﹐徑禦無上三十二天元始上帝至尊幾前。

畢﹐引炁三十二過﹐東向誦經。

元始無量度人上品妙經

元始洞玄靈寶本章﹐五行順治﹐眞化度人。百魔隱韻﹐離合自然﹐大無元冥﹐杳寂無眞。空極生神﹐眞炁神存﹐兩半同升﹐陰陽始分。黑白二物﹐爲天之尊。中黃爲土﹐四气潛形。赤明開圖﹐乃有五星。熒熒列位﹐道之淵靈。太空眞土﹐鎭徳自名。鎭之父母﹐甲己爲源。捆縕相求﹐土形乃生。乙庚合气﹐土乃孕金。金徳神武﹐承天之根。金液化水﹐丙君辛臣。水性潤下﹐金土感化。句芒吐綠﹐靑芽起雲。云回上淸﹐癸魄戊魂。日月含育﹐赤精揚煙。煙息體合﹐气歸返眞。神化無門﹐無門爲空。空爲土公﹐九還七返。至道之宗﹐是曰五行。順治而通﹐陽順則福﹐陰逆爲凶﹐順治五行﹐惟帝之亨。萬天凝粹﹐浩劫乂寧。五行克伏﹐郁拂差勝。自非通神﹐不知至聖。土爲中主﹐五劫气彊﹐木來克之﹐非謂勝制﹐欲其順昌。木極金犯﹐金勝火流﹐火炎水濟﹐凡此皆爲克伏。世之鄙愚﹐不悟天道。貴其中順﹐惟其平調﹐爲帝之徳﹐順治無偏﹐玄之又玄。至寶順生﹐礫石匝成﹐瓊臺玉闕﹐金樓碧城。郁羅蕭臺﹐玉山上京﹐上極無上﹐大羅玉淸。若亡若存﹐隨意而營﹐浩浩梵气﹐彌漫無形。中有大帝三淸君﹐中有九老仙

都之眞﹐中有黃元九素大神﹐中有白元皓空之君﹐中有太玄五靈洞微之神﹐中有靑華九仙丈人﹐中有赤書紫文之君﹐中有太皇萬福順治元化延壽度厄尊神。今日校錄﹐諸天臨軒。

東方無極靑帝木眞神王﹐長生大聖﹐無量度人。

南方無極赤帝火眞神王﹐長生大聖﹐無量度人。

西方無極白帝金眞神王﹐長生大聖﹐無量度人。

北方無極黑帝水眞神王﹐長生大聖﹐無量度人。

東北無極大帝玄女神王﹐長生大聖﹐無量度人。

東南無極大帝赤子神王﹐長生大聖﹐無量度人。

西南無極黃帝土眞神王﹐長生大聖﹐無量度人。

西北無極大帝天姥神王﹐長生大聖﹐無量度人。

上方無極眞帝玄父神王﹐長生大聖﹐無量度人。

下方無極無帝道母神王﹐長生大聖﹐無量度人。

十方至眞飛天神王﹐長生度世無量大神。並乘紫霞流精之輦﹐太微金明五眞混變無極之駕﹐素麟丹鳳﹐靑鸞黃獸﹐萬福之騎﹐天仙扈從﹐七億萬人﹐執持雙珠月明﹐白羽玄幹冠帶﹐九气三辰之華﹐九歌陽音﹐八素陰唱﹐嘯歌噰噰﹐五老啟途﹐羣仙翼轅﹐億乘萬騎﹐浮空而來﹐傾光回駕﹐順治化生。諸天丞相﹐南昌上宮﹐韓司主錄﹐監生大神﹐五帝司馬﹐感生元君﹐執籙把籍﹐齊到帝前。隨所應度﹐循運諸天﹐卻逆除暴﹐調元五精。水火不克﹐萬物悉全﹐天人鬼神﹐順道變仙。順爲臣子﹐忠孝徳先﹐忠感玉帝﹐孝徹太玄。陰陽和等﹐三官列言﹐人神感悅﹐品匯駢繁。下極幽都﹐北山河源﹐冥類苦爽﹐時刻升遷。以順得生﹐仙化成人。生身受度﹐劫劫長存。隨劫輪轉﹐與天齊年。永度三塗﹐五苦八難﹐超淩三界﹐逍遙上淸。上淸之天﹐天帝玉眞﹐無色之境梵行。

東方八天

運智正除天﹐帝玉覺睹月。

洞霞寂夷天﹐帝醜鑑元期。

彰直元通天﹐帝馘妄理眞。

照效淸池天﹐帝苦勤寥。

昌景仁政天﹐帝吉義安。

蹈登煥夷天﹐帝長肱正基。

崇譽炎常天﹐帝整眞微晞。

玉眞髙聖天﹐帝道極元凝。

南方八天

艷靜淵映天﹐帝胡尢琛。

神鄕總樞天﹐帝勾龍師存。

述理精玄天﹐帝石嶽正璘。

火度化周天﹐帝選妙資忱。

魔治宛靈天﹐帝兆勤洞豪。

逸婁衝璩天﹐帝彊鹿皓蘇。

赤奪摽秀天﹐帝祈東偃名。

太極順皇天﹐帝蕪軒董玄。

西方八天

仇圖蔚育天﹐帝爍陀郗明。

睹耀眞妙天﹐帝祚莊堂。

梵度明瑤天﹐帝宗耀頓康。

抱正斗機天﹐帝斬伐魔凶。

辧伏安道天﹐帝嗣康監生。

素明洞虛天﹐帝惠施部慈。

華都耀明天﹐帝雞樞婁侖。

要玄大皓天﹐帝皛絕神環。

北方八天

神府公符天﹐帝宿陰城。

梵章紫皇天﹐帝越平延。

龍猷轄洞天﹐帝火旦爓焮。

仙平淸修天﹐帝玉素眞華。

混合妙眞天﹐帝抱光紫輝。

玄璘統儀天﹐帝時承道生。

冥度弘嘉天﹐帝杳曲玄嶼。

澄漢洞浮天﹐帝中極幽微。

三十二天﹐三十二帝。諸天隱諱﹐諸天隱名。天中空洞﹐自然靈章。順治五星﹐不有遲畱。伏藏悖逆﹐道气左回﹐逆犯者追﹐使气循軌。由正相生﹐交養萬匯﹐與帝同榮﹐無敢夭傷。秀實華精﹐一萬九千四百二十一種谷果蔬畜﹐五行順生﹐食者長年﹐不作疾癘﹐自致神仙。此文隱諱﹐知者不言。悟眞識玄﹐玉書明宣。諸天隱韻﹐無有克勝。戰爭違性﹐干淩五星。之分協和﹐致福帝主。萬年正气﹐殄滅祆怪﹐凶害水捐。順治之音﹐順治之尊﹐順治之神﹐順治之魔﹐順治之靈。二景六合﹐順躔上淸。紫微布气﹐招搖列星。太和衝盈﹐金木同形。水火爲一﹐土徳共並。殺害怒斗﹐以順得平。無量之奧﹐深不可詳。敷落神眞﹐普度天人。今日欣慶受度﹐歷關諸天﹐請滅遲伏畱逆勃蝕之气﹐斬絕祆根﹐順度五常﹐眞流太玄﹐五帝轉樞﹐經緯天門。東斗延生﹐西斗合气﹐北斗養胎﹐南斗行勢﹐中斗受形﹐三界福凝。靑帝樂金﹐白帝同木﹐赤帝運水﹐黑帝助火﹐黃帝含虛。五行協佐﹐敢有惡逆﹐不順道者﹐戮以風火。靑天眞王﹐治木之鬼。赤天眞王﹐斬火之賊。白天眞王﹐斷金之邪。黑天眞王﹐滅水之怪。黃天眞王﹐伏土之殃。五帝眞王﹐萬神之宗。飛行鼓從﹐總領神兵。麾幢鼓節﹐遊觀太空。自號赫奕﹐諸天齊功。上天度人﹐嚴攝祆凶。木气逆土﹐土制水窮。水藏火精﹐火煉金鎔。金還克木。相疊爲凶。五帝握符﹐五星禦龍。禦繞靈綱﹐使气和同﹐五行順治。不有克傷﹐天人協道﹐萬物輝昌﹐自然長生。時化明雍﹐天地正輪。六精允隆﹐萬气無愆。聖運無窮﹐萬神咸聽。三界五帝﹐列言上淸。

龍漢延康﹐眞道惟常﹐恍惚無形﹐初不隱彰。元晶廓如﹐混气華芒﹐赤黑潛孕﹐五气乃光。方域定位﹐東西擊攘﹐形勢相乘﹐或柔或剛。金木爭戰﹐龍虎騰驤﹐陰制於陽﹐陽薄於陰。淩奪無期﹐气與神傷。元始行道﹐五星尊王。善爲陽順﹐惡爲凶戕﹐正眞禦樞﹐中極命神。順以治化﹐化開玉京﹐晃燦玄臺﹐碧落維天。天上天下﹐無幽無冥﹐無形無影﹐無極無窮。赤明開圖﹐運度順行。元始安鎭﹐瓊篆玉文。流云翥鳳﹐元气道根。保制劫運﹐使天長存。梵黑彌羅﹐萬範開張。元綱流演﹐三十二天。輪轉無色﹐周回十方。旋斗歷箕﹐回度五常。三十五分﹐總气上元。是謂順行﹐不犯神綱。綱以制气﹐進退所將。好生協從﹐輪無蹶張。順道偶和﹐和密而淵。八景冥合﹐气入玄玄。玄中太皇﹐上帝髙眞。泛景璇圖﹐敷落洞章。赤書五篇﹐制斷不祥。經緯得緒﹐三界福堂。

帝徳體循﹐紫庭聯芳。云宅玉靜﹐日闕金璫。皇皇寶華﹐空洞自然。千和萬合﹐五政成眞。眞中有神﹐長生大君。無英木帝﹐白元金神。太一治土﹐司命火尊。桃康合延﹐水祖大溟。執符把籙﹐保命生根。上游上淸﹐出入華房。八景之內﹐細微之中。下鎭人身﹐泥丸絳宮。中理五气﹐混合百神。十轉回靈﹐萬气齊仙。仙道貴生﹐無量度人。上通玄門﹐飛天法輪。順治命延﹐罪福禁戒。宿命因緣﹐普受開度。飛魂生身﹐身得受生﹐上聞諸天。諸天之上﹐各有生門。中有空洞謠歌之章﹐五眞靈篇﹐辭參髙眞。

第一五星眞君紫微定位飛空之音

太空無邊﹐道體自然。冥漠匪迹﹐混洞之先。恍惚中物﹐至精不遷。升陰降陽﹐元气綿綿。气從何生﹐太虛發煙。晶明在胎﹐神气淵泉。三五旣名﹐七九相連。气分方畔﹐水火變生。彊弱剛柔﹐道功無全。根角有來﹐落落在天。生化由之﹐悟則神仙。五行共濟﹐五賊爲緣。水火金木﹐中土天關。克制則郁﹐气變成姦。不動則平﹐化力無傳。歌此靈音﹐泛駕翩翩。

第二五星眞君順治五气招玄之章

金光在東﹐炎炎寶龍。西靈授符﹐南山起雷。黃旗翻翻﹐環拱太微。履道無爽﹐眞气所歸。錦輿瑯軒﹐金馬玉鞭。吾何狩之﹐周流八騫。事君事父﹐順忠孝先。道妙在玆﹐祕不可傳。上輔帝臺﹐出爲徳宣。吾道正明﹐光揚九天。生植和澤﹐造化匪艱。布於天道﹐灌气巡環。庶品孳育﹐各用其元。光亙上下﹐萬气同仙。內福三界﹐外洞人玄。天順明淸﹐地順咸寧。人順胎丹﹐重閬胞扃。出生無死﹐徹視通靈。神變入空﹐驂駕九龍。慶耀流彩﹐五老命封。玉策絳章﹐左嘯華童。右扶太眞﹐流金火風。順行祕道﹐萬帝唱恭。五行返一﹐非有無中。

第三五星眞君順治運度大霞歌曰

天市層垣﹐列耀猶肆。我執玉書﹐赤文大字。刻寶光門﹐瓊館北軒。星國萬里﹐仙民軿繁。中有帝皇﹐絳闕紫煙。云盈我居﹐光浮我廬。陰陽二景﹐瑤琳佩珠。亹亹其行﹐五色自生。遲伏畱逆﹐順徳無爭。以順事帝﹐動如符契。以順事天﹐得道自然。以順生化﹐神功綿綿。气合太無﹐結錄寶圖。五篇玉文﹐回旋帝車。帝車在東﹐仁化普從。大標經西﹐攙槍協齊。順道爲治﹐神造希夷。我位上王﹐炯炯其方。善惡不遺﹐徳之所臧。順爲聖徳﹐萬方作則。不順天運﹐變爲五賊。道幾無形﹐杳杳元精。生化無窮﹐螭迹雕瓊。云萌紫素﹐咽服玉精。目視三拿﹐倏忽變通。神母玄父﹐日月瞳矓。

此三界之上﹐飛空之中﹐五星眞君順治五行至妙之音﹐音參洞章。誦之百徧﹐名度南宮。誦之千徧﹐五帝保迎。萬徧道備﹐飛升太空﹐過度三界﹐位登仙翁。有聞靈音﹐萬神敬形﹐軟制地祇﹐侍衛送迎﹐拔出地戶﹐五苦八難﹐七祖升遷﹐永離鬼官﹐魂度朱陵﹐受煉更生。是謂無量﹐帝度無窮。有祕上天文﹐諸天共所崇。泄慢墮地獄﹐禍及七祖翁。

道言﹕此二章並是諸天上帝﹐及五方眞元道君至靈隱祕之音﹐皆是大梵之言﹐非世上常辭。回度順綱﹐使流演得宜﹐遠諸災殃﹐降致和气﹐福如太倉﹐故謂玄奧﹐難可尋詳。上天所寶﹐祕於玄都紫微上宮﹐依玄科四萬劫一傳。若有至人賫金寶質心﹐依舊格告盟十天﹐然後而付焉。

道言夫五行順治﹐則萬物有宗﹐陰陽至和﹐三界歡樂﹐天人長年﹐無夭折克傷之患。若气化失次﹐星度疊軌﹐刑殺制勝﹐竟不休息。則天地運度﹐亦有否終。日月五星﹐亦有虧盈。至聖神人﹐亦有休否。末學之夫﹐亦有疾傷。以其五行之气﹐不以順道﹐則天人怒而不喜﹐人鬼凶而不吉。凡有此災﹐同气皆當齊心修齋﹐六時行香﹐十徧轉經﹐福徳立降﹐消諸不祥。無量之文﹐普度無窮。

道言﹕夫世人生命﹐限臨滯厄﹐運卽相須﹐水火交錯﹐數歸滅亡﹐气索命終﹐以五行刑克﹐並於絕地故也。不知身壞物獘﹐而眞神本元之主﹐道之至精﹐未常滅也。五行逆次﹐則天地終極。或末學道淺﹐仙品未充﹐運應滅度﹐身經太陰。臨過之時﹐同學至人爲其行香﹐誦經十過﹐以度屍形如法。魂神徑上南宮﹐隨其學功﹐計日而得更生。轉輪不惑﹐便得神仙。

道言﹕五星淩犯﹐不順治其道﹐上爲天災﹐下爲地禍﹐中爲人患。天地運終﹐星宿錯度﹐日月失昏﹐四時失度﹐陰陽不調﹐不順於天也。山摧地震﹐水湧泉涸﹐獸食人民﹐蝗鼠害稼﹐陷沒注決﹐風火迸出﹐壓溺倒裂﹐不順於地也。國境生災﹐兵革興作﹐疫毒流行﹐兆民死傷﹐師友命過﹐鬼出爲祟﹐不順於人也。五行失順﹐則物莫能治。欲使順道自然﹐天下安謐者﹐皆當修齋﹐敷露五方眞文﹐立壇奉幣﹐以告五帝﹐行香誦經。夫齋戒誦經﹐功徳甚重。上消天災﹐保鎭帝王。下禳毒害﹐以度兆民。生死受賴﹐其福難勝﹐故曰無量﹐普度天人。

道言﹕凡有是經﹐能爲天地﹑帝主﹑兆民﹐行是功徳﹐有災之日﹐發心修齋﹐燒香誦經﹐十過皆諸天記名﹐萬神侍衛﹐右別至人﹐克得爲聖君金闕之臣﹐諸天記人功過﹐豪分無失﹐天中眞王亦保舉爾身﹐得道者乃當洞明至言也。

諸天中大梵隱語無量音道君撰

元始靈書五行順治玉篇

東方八天

神屢易圖﹐玉過山回。子王七覺﹐輔波仙深。旦列靜卒﹐江梗呼迎。寶煙披澤﹐始栗備身。閱碩彊偃﹐辧卑羅密。魯輦息家﹐處檀移心。魔詠枝河﹐究屈張平。蘭球珠忽﹐禽龍梵陰。

南方八天

太玄混微﹐斗著轉華。移盈曲祿﹐報該無涯。念蕩董頤﹐救明演徙。極深光總﹐九搖契遠。露戟韓司﹐洎詵招西。飛玉投檢﹐瓊籌泛芽。丹明希沈﹐長幾嶧訛。騫傳良滌﹐房睹迎陀。

西方八天

音混眞隅﹐柳寂鎭鋪。義殿洪護﹐遘健錫無。仗仗亟丑﹐月羅云奔。部茫哆參﹐王中玄臺。元洞惡奕﹐靈童爓浮。祥寧寔賈﹐靈提丁謀。勤玄樂明﹐耀雄傳孤。梵明皇景﹐丰嬉並元。

北方八天

太玄宛室﹐旗正亭白。沈酬幾澄﹐貴眞奚名。廓定逸革﹐樞靈愬。韶庭湄濩﹐醜那奕升。宿嶽林歷﹐道混魔京。罔被淵密﹐龍固迷緣。太陰九靈﹐魔微朝徵。神瑛沙蘭﹐韞誥仙盟。

道言﹕此諸天中大梵隱語﹐無量之音﹐舊文紫筆題璇璣之門。以東方八天第一第二第三字﹐正天分度﹐丹書龍臺玉山中閣。以南方第六天第四第七字﹐使五行順治﹐气不害逆。三華太玄碧落之文﹐刻紀中斗�宮司空之庭。以西方第三天第五第七字﹐第四天第一第八字﹐以斬祆芒犯害。順行之軌﹐黃道之前﹐爲之者﹐使水火不克﹐正气和寧﹐帝道皇極﹐吉昌薈延。大素錄簡之筆﹐著文鬥箕。東北龍母之山﹐鳴鼓之樓﹐眞靈瑤闕﹐譙都之上。以北方第二天第三天第四字﹐第八天第一第四第七字﹐以斷卻五行不循﹐星車失度差躔之气﹐使五行順治﹐降福人天﹐爲百靈所仰﹐萬神所遵。字皆廣長一丈﹐八角垂芒﹐方廣如印。天眞皇人昔書其文﹐布於八天十方上下﹐以爲正音。有知其音﹐能齋而誦之者﹐諸天遣飛天神王﹐下觀其身﹐書其功勤﹐上奏諸天﹐萬神朝禮﹐地祇侍門﹐大勛魔王﹐保舉上眞﹐道備克得﹐遊行三界﹐升入金門。

此音出空洞之中﹐太和衝杳之气﹐結成正音。五行刑害不順﹐行度失治﹐禍及民者﹐鼓其音而禳之﹐天垂甘露﹐地生神芝﹐金寶開泄﹐符瑞自生。無所不辟﹐無所不禳﹐無所不度﹐無所不成﹐天眞自然之音也。故誦之致飛天下觀﹐上帝遙唱﹐萬神朝禮﹐三界侍軒﹐羣祆束首﹐鬼精自亡﹐琳瑯振響﹐十方肅淸﹐河海靜默﹐山嶽吞煙﹐萬靈振伏﹐招集羣仙﹐天無氛穢﹐地無祆塵﹐冥慧洞淸﹐大量玄玄也。

靈寶無量度人上品妙經卷之三十二竟

卷之三十三

五方正气品

道言﹕昔於始靑天中﹐太明混洞上宮寶華靈闕﹐無爲大慈廣生玄妙虛淸道境﹐上干浮光﹐元化混沌。九微八關﹐俯跨碧落﹐太空星輪﹐景耀之精﹐中有眞王﹐號捨運樞。道力自然﹐功位髙玄。中有妙寶神山﹐連延天內﹐有五方天尊紫霄光明飛霞之闕﹐官將百萬﹐民眾千億﹐壽無窮期﹐气如長春﹐雜萬花色﹐以爲光明﹐瑤海朱鬐﹐綠斑之龍﹐常禦九眞玄玉之輅﹐以奉玉帝。此天五方正气﹐所生五行之精﹐順天常道﹐不爲囚克﹐是謂眞一元气﹐萬物之宗﹐爲瑞爲寶。非如陰陽交爭之气﹐生合離殺﹐長育虧殘﹐而無常也。元皇大慈﹐化此眞境﹐五方天尊間居寶座﹐吹噓正气﹐采咽華根﹐流波遠蔭﹐逮於天界。天得正气﹐圓蓋不傾。地得正气﹐海嶽平寧。帝得正气﹐道運太平。人得正气﹐爲世賢良。慕道求仙﹐上輔正化﹐無所不眞。元始天尊當說是經﹐周回十過﹐先向五方﹐召命五方天尊﹐東方九神太洞玉眞天尊﹐南方三華上極丹光天尊﹐西方五明太眞金耀天尊﹐北方一眞洞陰寶鏡天尊﹐中央瓊華黃景微妙天尊﹐五方天尊敬奉玄旨﹐泛駕黃輿丹靈之輦﹐三素飛雲﹐龍鶴羽葆﹐仙官執典﹐天騶啟途﹐來如迅風﹐流鈴煥落﹐雷火耀天﹐十方無極世界﹐悉皆震動﹐一切天人﹐咸知元始召命﹐五方道主﹐願聞眞一之气﹐無等上妙大法。五方天尊稽首作禮﹐元始垂盻俯視﹐以召十方﹐始當詣座。天眞大神﹐上聖髙尊﹐妙行眞人﹐無鞅數眾﹐乘空而來。明耀流暉﹐玉輿虹輪﹐彩霧蔽空﹐靈光靄華﹐神煙密羅﹐寶云疊霞﹐風煙澄息﹐和气彌羅﹐土化堅剛﹐湛如金魄。眾眞侍座﹐元始天尊﹐玄坐空浮﹐天闕雲山﹐妙光瓊臺之上。說經一徧﹐諸天大聖﹐同時稱善﹐是時一國男女﹐初受眞道﹐靈慧虛通。說經二徧﹐心契妙微﹐永無湮沈。說經三徧﹐五方正气﹐灌育華根。說經四徧﹐玄光流景﹐映耀身形。說經五徧﹐赤書玉綱﹐纏塞死關。說經六徧﹐福被普天﹐慶瑞咸臻。說經七徧﹐四气調和﹐萬物丰昌。說經八徧﹐品匯生成﹐保固無殃。說經九徧﹐邪精滅根﹐魔害不行。說經十徧﹐老復壯盛﹐少者求延﹐是時﹐一國是男是女﹐莫不傾心﹐皆受護度﹐咸得長生。

道言﹕是時﹐元始天尊說經一徧﹐東方無極無量品蒼精正气至眞大神﹐無鞅之眾﹐浮空而至。說經二徧﹐南方無極無量品丹精正气至眞大神﹐無鞅之眾﹐浮空而至。說經三徧﹐西方無極無量品皛精正气至眞大神﹐無鞅之眾﹐浮空而至。說經四徧﹐北方無極無量品紫精正气至眞大神﹐無鞅之眾﹐浮空而至。說經五徧﹐東北無極無量品鎭精正气至眞大神﹐無鞅之眾﹐浮空而至。說經六徧﹐東南無極無量品炎精正气至眞大神﹐無鞅之眾。浮空而至。說經七徧﹐西南無極無量品華精正气至眞大神﹐無鞅之眾﹐浮空而至。說經八徧﹐西北無極無量品玄精正气至眞大神﹐無鞅之眾﹐浮空而至。說經九徧﹐上方無極無量品虛精正气至眞大神﹐無鞅之眾﹐浮空而至。說經十徧﹐下方無極無量品幽精正气至眞大神﹐無鞅之眾﹐浮空而至。十徧周竟﹐十方無極天眞大神﹐一時同至﹐一國男女﹐凝瞻元始與五方天尊﹐妙極玄微﹐見大神變﹐九色光明﹐徧照十方世界﹐一切國土。卽各相謂﹐共目攜率﹐賫持妙香﹐珍寶奇花﹐天衣旛蓋﹐自十方來。舉此種種珍奇妙供﹐陳於天尊座前﹐徘徊宛轉﹐化成寶蓋。百億珠玉﹐百億結綬﹐百億繒彩﹐百億紋繡﹐百億神奇﹐百億光景﹐徧於諸天所有世界。如是男官女眾﹐咸皆敬禮﹐仰聽元始天尊宣揚靈寶大法﹐無量度人﹐五方正气之道﹐瞻望聖顏﹐一心歸依。爾時五方天尊﹐五老上帝﹐侍立元始天尊法座之側﹐元始天尊舉身正衣。良久復坐﹐於是紫金神光從面門出﹐此光暉耀﹐與諸光明﹐如相經緯﹐縱橫微妙﹐萬種華炫。一一天人﹐不由心目﹐外見天尊安如寶山﹐內見己身三一九宮﹐諸境玄府﹐光气無極﹐自下徹上﹐自上徹下﹐從東達西﹐從西達東﹐交射灌激﹐聖變神化﹐難可比倫。元始告大眾曰﹕今當度人﹐說五方正气護生萬有之法。得吾正气﹐皆證妙道。爲諸天仙眞十方之聖﹐利益世界﹐演說大法﹐使諸天眾生﹐聞道蘊奧。五方天尊環繞寶座﹐各放大光﹐暉耀世界﹐猶如千日﹐照徹諸天﹐九萬億土﹐天人宮殿﹐帝王臺觀﹐與光所照﹐森然俱見﹐無有隔礙。是時﹐諸天各於光中﹐顯示正气大道﹐自然凝化相狀﹐近可指矚。又於光中﹐各有玉書﹐五篇眞文﹐炳煥張布﹐屈曲飛動﹐鎭召禳制﹐普天安寧。東方正气﹐晨光九羅﹐素景徘徊﹐碧壘郁霞。南方正气﹐紫雲沓煙﹐朱丹三精﹐生化億千。西方正气﹐明石太素﹐光芒凝化﹐非煙非霧。北方正气﹐玄闕飛精﹐雙皇太微﹐包羅玉淸。中央正气﹐上玄寶洞﹐妙變盤結﹐化成龍鳳。五方正气﹐無量形相﹐懸在太虛之中﹐各飛瑞光﹐灌元始耀明火玉如意之上﹐迆邐盤匝﹐五色混成﹐大如朗日﹐通含五方﹐所見物象。元始登引﹐五方天尊﹐天眞大神﹐上聖髙尊﹐妙行眞人﹐十方無極至眞大神﹐無鞅之眾﹐俱入五色混成圓光之內。說經都竟﹐眾眞監度﹐以授於我﹐當此之時﹐喜慶難言。法事粗悉﹐諸天復位﹐倏欻之間﹐寂無遺響。是時﹐天人遇值經法﹐各受正气﹐道心開悟﹐見生化門﹐知道宗祖﹐普得濟度﹐全其本年。年極數窮﹐升入太空﹐脫離生死﹐與正气俱存。示身千億﹐變化空常﹐靜而爲虛﹐動而爲形。普應十方﹐道同列聖﹐識心如幻﹐無作無爲。普濟萬生﹐永斷輪轉。有形安泰﹐愛利俱忘。正气入身﹐與化冥一。離諸疑网﹐習染解脫。飛形太虛。爲天種民。言無華綺﹐口無惡聲﹐齊同慈愛﹐異骨成親。國安民丰﹐欣樂太平﹐經始出教﹐一國以道。預有至心﹐宗奉禮敬﹐皆得度世。

道言﹕元始天尊說經中所言﹐並是諸天至尊五方正气內名﹐隱韻之音。亦是三寶皇君丈人內諱﹐百靈之隱名也﹐非世之常辭。上聖已成眞人﹐通玄究微﹐能悉其章。誦之十過﹐召致五方正眞之神﹐化煉結節﹐靈感胎眞。東方正气爲英明﹐文華淸淨﹐儀矩髙賢﹐仁恕仙眞﹐之應於物﹐爲寶玉瑰奇﹐珍禽瑞獸﹐希世之祥。南方正气爲明慧﹐禮制辯哲﹐爽越命令﹐布政輔弼尊神﹐之應於物﹐爲丹華工麗﹐艷妍色臢﹐經畫之事。西方正气爲義決﹐剛別堅正﹐果敢介守﹐敕法大神尊官﹐之應於物﹐爲介甲金石﹐牢革牙角﹐防鈴兵刑之象。北方正气爲敏贍﹐智數機謀﹐變通玄化﹐爲眞母后太一隱靈﹐之應於物﹐爲修蛇玄黮﹐委曲怪異﹐伏藏鬼神之符。中央正气爲尊徳﹐祕道寬厚﹐博容廣大﹐碩學輔化﹐帝王君主﹐崇髙神聖﹐之應於物﹐爲沖融柔順﹐坎下盈滿﹐遠隆甘和之驗。遇正气者﹐上爲帝仙﹐中爲宰牧﹐下爲賢徳﹐爲長生﹐爲吉祥﹐爲福慶。故誦詠此經﹐諸天齊唱﹐萬帝設禮﹐正气來集﹐淵澄嶽靜﹐日月合照﹐璇璣歷天﹐魔爽喪壞﹐屍骨還生。至學之士﹐誦之十過﹐則五帝侍衛﹐三界稽首﹐正气臨斗﹐鬼祆滅形﹐濟度垂死﹐絕而得生。所以爾者﹐學士思神致眞﹐坐招正气﹐生命遇之﹐則貴極仙眞﹐召制十方﹐與天爲一﹐五气齊靈﹐中粹發華﹐福徳自生。輕誦此經﹐身則被殃。供養尊禮﹐門戶興隆。世世昌熾﹐與善因緣﹐萬災不幹﹐神明護門。斯經尊妙﹐獨步玉京﹐度人無量﹐爲萬道之宗。巍巍大範﹐徳難可勝。

道言﹕凡誦是經十過﹐五方眞气齊到﹐以之治身﹐則仙化長生﹐使丹靈气備。以之生物﹐則堅大瑞美﹐煥偉靈異。以之治人﹐則明譽公端﹐凜然超舉。以之通鬼神﹐則億曾萬祖﹐幽魂苦爽﹐皆卽受度﹔上升朱宮。正气所挺﹐五方同眞﹐格皆九年﹐受化更生﹐得爲貴人。而好學至經﹐功滿徳就﹐皆得神仙﹐飛升金闕﹐遊宴玉京也。上學之士﹐修誦是經﹐五方正气入身﹐愚變爲智﹐俗化爲賢﹐賢則得道﹐道成而仙。爲聖爲神﹐气之正也。爲祆爲孽﹐气之邪也。皆卽受度﹐飛升南宮。世人受誦﹐五方天尊正气之光﹐昭其眞形﹐則延壽長年﹐後皆得作尸解之道。魂神暫滅﹐不經地獄﹐卽得返形﹐遊行太空。此經微妙﹐普度無窮。一切天人﹐莫不受慶。無量之福﹐生死蒙惠。上天所寶﹐不傳下世。至士賫金寶效心﹐盟天而傳。輕泄漏慢﹐殃及九祖﹐長役鬼官。侍經五帝﹐玉童玉女﹐各二十四人﹐營衛神文﹐保護受經者身。

道言﹕正月長齋﹐誦詠是經﹐五方天尊登玉寶靑華之闕﹐布行五方正气﹐治化三界﹐爲上世亡魂﹐斷地逮役﹐度上南宮。七月長齋﹐誦詠是經﹐五方天尊登朱陵丹華之闕﹐布行五方正气﹐治化三界。身得神仙﹐諸天書名﹐黃籙白簡﹐削死上生。十月長齋﹐誦詠是經﹐五方天尊登紫雲瓊圖玄眞之闕﹐布行五方正气﹐治化三界﹐爲國土帝主﹐安鎭國祚﹐保天長存﹐世世不絕﹐常爲人君﹐安鎭其方﹐民稱太平。八節之日﹐誦詠是經﹐五方正气周回八方﹐還朝帝一﹐化生萬靈﹐得爲九宮眞人。本命之日﹐誦詠是經﹐五老上帝下鎭五臟﹐五方天尊口吐正气﹐入兆命宮絳府泥丸﹐眞道自然﹐魂神澄正﹐萬炁長存﹐不經苦惱﹐身有光明﹐三界侍衛﹐五帝司迎﹐萬神朝禮﹐名書上天﹐功滿徳就﹐飛升上淸。

道言﹕行道之日﹐皆當香湯沐浴﹐齋戒入室﹐東向﹐叩齒三十二通﹐上聞

三十二天﹐心拜三十二過﹐閉目﹐靜思身坐靑黃白三色雲气之中﹐內外蓊冥﹐五方眞气繞絡身形﹐光明洞耀﹐有靑龍﹑白虎﹑朱雀﹑玄武﹑獅子﹑白鶴﹐羅列左右﹐日月照明﹐洞煥室內﹐項生圓象﹐光映十方﹐如此分明。密咒曰﹕

無上玄元﹐太上道君。召出臣身中三五功曹﹐左右官使者﹐侍香玉童﹐傳言玉女﹐五帝直符﹐直日香官﹐各三十六人﹐關啟所言。今日吉慶﹐長齋淸堂﹐修行至經﹐無量度人。願所啟上徹﹐徑禦無上三十二天元始上帝至尊幾前。

畢﹐引炁三十二過﹐東向誦經。

元始無量度人上品妙經

元始洞玄靈寶本章﹐五方正气﹐十回度人。諸天隱韻﹐離合自然。玄漠無垠﹐妙气生根。杳如紫煙﹐分爲三華。玉淸離便﹐大有纏羅。升過玄門﹐盤結浮沈。天元正道﹐化爲玄京。陰抱至陽﹐陽合其眞。陰陽會化﹐玄生其神。神化爲气﹐气化爲靈。化無體狀﹐至用圓成。發生之气﹐髙祕黃庭。神池絳淵﹐色凝嬰丹。旋轉浮游﹐上下無方。黃老潛養﹐道體居常。東靑西素﹐南赤北玄。中有寶皇﹐正气自然。五方之神﹐神運綿綿。巡環周流﹐雷動云奔。五帝授符﹐五老合魂。天光無象﹐太朴混淪。英芒晃耀﹐靈液其滂。物得之生﹐鬼得之靈﹐神得之明﹐人得之仙。天得之淸﹐地得之寧。上分三界﹐下列九泉。風動虛淸﹐變化行天。希夷正气﹐皇道開宣。肇自天眞﹐幽微之君﹐玉冠錦﹐碧鳳飛裙。乘駕九龍﹐役禦千官﹐布行正气﹐運植五方。沖气所鍾﹐爲仙爲靈。時爲尊賢﹐用宏紀綱。以之授形﹐爲物之英。悉感正气﹐變化神眞。至眞無形﹐大象流精。眇眇劫仞﹐若亡若存。琨琛麗房﹐琪花妙庭。紫戶玄關﹐森羅浮霐。五暈正气﹐周回十方。中有太上三素之君﹐中有上聖淸母之神﹐中有太微玉帝之尊﹐中有胎元帝一之君﹐中有道徳五方丈人﹐中有主錄主籍主生主化主變玄道尊神。回气儲正﹐無量度人。今日校錄﹐諸天臨軒。

東方無極飛天正气神王﹐長生大聖無量度人。

南方無極飛天正气神王﹐長生大聖無量度人。

西方無極飛天正气神王﹐長生大聖無量度人。

北方無極飛天正气神王﹐長生大聖無量度人。

東北無極飛天正气神王﹐長生大聖無量度人。

東南無極飛天正气神王﹐長生大聖無量度人。

西南無極飛天正气神王﹐長生大聖無量度人。

西北無極飛天正气神王﹐長生大聖無量度人。

上方無極飛天正气神王﹐長生大聖無量度人。

下方無極飛天正气神王﹐長生大聖無量度人。

十方至眞飛天正气神王﹐長生度世無量大神。並乘化眞九光丹輪之輿﹐炎飆紫霞神虛之輦﹐彤彩耀光百神之蓋﹐五精天徳大力之幢﹐驂駕朱糾玉龍﹐建萬天十華之節﹐洞神招眞之旛﹐神獸夔龍﹐悲鳴躑躅﹐靑鳳紫鸞﹐翔騰飛翥﹐前詠八素九陽之歌﹐後吹六鑰虛生之曲﹐神虎鐝天﹐奔躍辟邪﹐五老啟塗﹐羣仙翼轅﹐億乘萬騎﹐浮空而來﹐傾光回駕﹐正气度生。中皇內弼﹐元斗右宮﹐紫垣太極﹐妙通大神。攝气監眞﹐合會髙玄﹐徘徊升降﹐周曆虛圓。敷告八冥﹐幽微之關。上極玉羅﹐太空靈尊。下該九壘﹐洞淵之源。運道正气﹐煉化神仙。五方大神﹐玉司之官。施生布養﹐法道而行。變凡入聖﹐易骨超騰。恍惚通感﹐大混帝門。北都寒池﹐部衛形魂。气聚神生﹐命出自然。挺植正气﹐度品南宮。死魂受煉﹐仙化成人。生身受度﹐劫劫長存。隨劫輪轉﹐與天齊年。永度三塗﹐五苦八難﹐超淩三界﹐逍遙上淸。上淸之天﹐天帝妙和﹐無色之境梵行。

此爲五方正气之天﹐從角宿一度一杪半起﹐經五星之分﹐流演同法﹐正行黃道﹐不犯傍綱﹐上稟皇極﹐專行正气。四方各有二天﹐配屬中央土位。土無正形﹐各居四方﹐同會於正﹐五方施化﹐爲造物之主﹐得其正气﹐決爲髙眞。

東方八天

定都越玄天﹐帝辟除正虛。

輅宜修皇天﹐帝伯上騎東。

梁無書元天﹐帝覺披言鐫。

抑麗古常天﹐帝蹈寂樞楊。

�岐森著天﹐帝查無運衝。

九奇蒼丘天﹐帝律允師期。

弼皇教宗天﹐帝彊畢伺孕。

皓冥都源天﹐帝眞抱隸昌。

南方八天

耀機鄙瑤天﹐帝球提振生。

炎明升微天﹐帝祖正宜先。

飆麗正神天﹐帝紐澄玞。

洞衝璟降天﹐帝拯溥施隆。

萌華鏡羽天﹐帝辯帝荼延。

路瑾蕭宮天﹐帝嶽樞兆玄。

理禁宗明天﹐帝護巴冥髙。

角應巽靈天﹐帝都夷升優。

西方八天

信眞瓊都天﹐帝謁普順康。

周渝韓薦天﹐帝蕩浮南。

杜極太元天﹐帝噩阾云潭。

不驕耀評天﹐帝弦樞烈微。

躔飛騫余天﹐帝濯羅兵祈。

樂靜云贄天﹐帝杜圖阿容。

正玄邈夷天﹐帝辧克蘇駢。

西騫盈虛天﹐帝尙備密通。

北方八天

曇迷阮靈天﹐帝皓孫隅方。

昭峻令琚天﹐帝嶽沅李渦。

度明極皇天﹐帝波記燻惠。

玉宸和化天﹐帝柏庾變呈。

偃利蕪鋒天﹐帝露眞譯符。

佇宛仙殊天﹐帝召靈啟明。

元渚陽玉天﹐帝龍膺庠汪。

仙度沈精天﹐帝珌眇玄英。

三十二天﹐三十二帝。諸天隱諱﹐諸天隱名。天中空洞﹐自然靈章﹐諸天隱韻﹐諸天之音。諸天之尊﹐諸天之神﹐諸天大魔﹐諸天之靈。九和十合﹐變化上淸。無量之奧﹐深不可詳。敷落神眞﹐普度天人。今日欣慶受度﹐歷關諸天﹐五方天尊﹐施行正气﹐轉物之精﹐使合道眞﹐不爲錯沴﹐與道俱貞。遇之則吉﹐失之沈淪。五帝衛生﹐普度天人。五苦斬絕﹐無拘天門。東斗執節﹐西斗捧符﹐北斗宣令﹐南斗定書﹐中斗大魁﹐開天立圖。靑帝輔徳﹐白帝司志﹐黑帝守神﹐赤帝行意﹐黃帝統天﹐攝錄正气。靑天正神。玉陽眞伯。赤天正神﹐動化感格。白天正神﹐金徳司殺。黑天正神﹐伏姦破敵。黃天正神﹐中禦無極。五方正神﹐萬靈之宗。飛行鼓從﹐總領仙兵。麾幢鼓節﹐遊觀太空。威光赫奕﹐諸天齊功。上天度人﹐變化太淸。玄樞虛通﹐神輪不傾。感生沖气﹐永滅祆凶。攝命帝官﹐乘建交衝。世被福祥﹐莫有不從。敢容干犯﹐拒抗列眞﹐風刀前戮﹐丹火後焚。五方正气﹐化骨爲仙。挹煉革易﹐萬景流行。候順自然﹐九轉回眞。五色結融﹐洞陽道成。普告無窮﹐萬神感聽。三界五帝﹐列言上淸。

杳杳變化﹐混合冥冥。運轉天陽﹐大象交並。神源所肇﹐耀景相依。神气無形﹐天地玄機。太一含元﹐化生眞精。穀虛而應﹐道空而明。命魔校符﹐動極太凝。正气之狀﹐和契平寧。動則聖眞﹐靜則圓成。天地告瑞﹐六气昭融。虛妙停養﹐水火形容。金光廓落﹐元象之中。五方植建﹐正气自然。貸以元始﹐皇道乃宣。元和包絡﹐下立風淵。天上天下﹐無幽無冥﹐無形無影﹐無極無窮。鴻蒙上範﹐溟涬舒光。五色分形﹐運度周天。正因徳興﹐生以道全。紫融化結﹐雲宮五篇。赤書玉字﹐風檢龍文。招回正气﹐使天長存。神化彌羅﹐萬品施張。五精開演﹐經歷諸天。包纏景色﹐周徧八維。出陰入陽﹐造立四時。三十二位﹐仙煉太微。八景混合﹐气入玄暉。玄暉五老﹐元洞大神。命皇保帝﹐同天永貞。泛景碧霞﹐嘯味云營。流鈴七變﹐豁落八威。仙王召气﹐靈音九回。虛歌發響﹐變化仙飛。千和萬合﹐正气成眞。眞气生神﹐五方天尊。長生大帝﹐寶華靈君﹐無英伯史﹐司命回骸。太一景精﹐桃康景延。執符把籙﹐保命玄根。上游上淸﹐出入黃庭。星輪之內﹐三道之中。扶搖大闕﹐民壽永隆。世生良弼﹐道運興崇﹐降灌人身﹐泥丸元宮。中理五炁﹐混合百關。十轉回靈﹐萬气齊仙。仙道貴生﹐無量度人。召爾正气﹐爲爾福源。帝啟化門﹐經天大輪。罪福禁戒﹐宿命因緣。普受開度﹐正气生身。身得受生﹐上聞諸天。諸天之上﹐各有生門。中有空玄生气之章﹐太上靈篇﹐辭參髙眞。

第一五方神王布行正气斬伐邪源飛空之音

朱旗散霞﹐云塗金馬。六洞鬼魔﹐隱伏泉下。出爲祆�﹐幹我正气。勃亂時令﹐眞光蒙蔽。泊空縱姦邪﹐依地爲蠱魅。生民受其殃﹐乘災行疫癘。

玉書煥赤文﹐眞光洞天地。煌煌列玉篇﹐靈嶽安其位。五老鎭五天﹐攝凶送寒夜。扣鍾伐神鼓﹐淸蕩諸丑類。萬方永安寧﹐仙眞常保衛。

第二五方五老帝君玄造正气嚴莊三界之章

凝雲化玉﹐碧闕萬重。洞然金色﹐混合八風。直樓蔚峨﹐翠巘髙崇。朱輪碾月﹐虛唱冥衝。有物玄黃﹐大道之王。轉白爲紫﹐寶華生香。瓊胞合气﹐兩半陰陽。左攜玉佩﹐右帶金璫。五色沓沓﹐各奠一方。神以意行﹐道由徳將。正气流傳﹐變化無常。絳臺丹楯﹐琳室靑房。中有帝一﹐龍衣虎章。萬物成眞體﹐三界居福鄕。仙眞普生植﹐大洞爲津梁。

第三五方天尊分衛正气空玄度命歌曰

我乘東霞﹐植此云牙。南丹赤城﹐嘯攝火兵。玉臺西龜﹐气如龍芝。玄老太一﹐散香繞日。黃神揚旛﹐命駕帝關。洞空凝碧﹐絳弦光直。海色不動﹐繁星歷歷。晨耀扶桑﹐萬寶其昌。正气流傳﹐出入華房。中和太玄﹐紅露淸霜。物象陶冶﹐九醜伏藏。我道惟明﹐金斗朱璫。

此三界之上﹐飛空之中﹐眾眞歌音﹐音參洞章。誦之百徧﹐名度南宮。誦之千徧﹐五帝保迎。萬徧道備﹐飛升太空﹐過度三界﹐位登仙公。有聞靈音﹐魔王敬形﹐敕制地祇﹐侍衛送迎﹐召攝正气﹐冥感天眞﹐五精扶衛﹐所作者成﹐魂魄制守﹐飛騰玉淸。是謂無量﹐普度無窮。有祕上天文﹐諸天共所崇。泄慢墮地獄﹐禍及七祖翁。

道言﹕此二章並是五方天尊﹐及至靈神王隱祕之音﹐皆是大梵之言﹐非世上常辭。言無韻麗﹐曲無華宛﹐故謂玄奧﹐難可尋詳。上天所寶﹐祕於神霄玉府東藏經室﹐依科三萬七千年應運下傳。若有至人賫金寶質心﹐依舊格告盟十天﹐然後而付焉。

道言﹕五方正气﹐稟生受之﹐則爲福貴尊安﹐澤逮久遠。違其道則五方之气﹐錯戾弛散﹐不能致福咸徳﹐則有運否滯閉﹐三景虧盈﹐休咎疾傷。凡有此災﹐同气皆當齊心修齋﹐六時行香﹐十徧轉經﹐福徳立降﹐消諸不祥。無量之文﹐普度無窮。

道言﹕五方之气失正﹐則於人爲運窮數盡﹐變化終歿之證。末學道淺﹐仙品未充﹐運應滅度﹐身經太陰﹐臨過之時﹐同學至人爲其行香﹐誦經十過﹐以度屍形如法。魂神徑上南宮﹐隨其學功﹐計日而得更生。轉輪不惑﹐便得神仙。

道言﹕五方正气﹐從道爲胎﹐生布五方﹐以成萬法﹐下挺於人物﹐气正則生福﹐否則爲殃。正者﹐天中之眞精﹐道妙之自然。違其正則天地運終﹐星宿錯度﹐日月失昏﹐四時失度﹐陰陽不調﹐國境有災﹐兵寇四起﹐疫毒流行﹐兆民死傷﹐算窮命極﹐皆當修齋﹐行香誦經。夫齋戒誦經﹐功徳甚重。上消天災﹐保鎭帝土。下禳毒害﹐以度兆民。生死受賴﹐其福難勝。故曰無量﹐普度天人。

道言﹕凡有是經﹐能爲天地帝主兆民﹐行是功徳。有齋之日﹐發心修齋燒香﹐誦經十過﹐皆諸天記名﹐萬神侍衛﹐右別至人﹐克得爲玉淸神府之臣。諸天記人功過﹐毫分無失。天中魔王亦保舉爾身﹐得道者乃當洞明至言也。

諸天中大梵隱語無量音道君撰

元始靈書五方天尊正气玉篇

東方八天

攬陀元聿﹐正忱巴林。檀田梵都﹐羣峴蕭深。錫延慮賞﹐明機肅岑。匊羅筠婁﹐杜虯偃金。聚輿馹魯﹐挺奚漠琳。傳定太丘﹐泮句眇澄。玄茫腃逸﹐微氏涓璧。霞邈耀麗﹐曲區乾泉。

南方八天

龍遙方埤﹐月停頂眞。仇多部寅﹐麓寡阮神。持淸莎淨﹐願侔吉樊。琤至寶止﹐梵嬰象宮。元恢灑育﹐攝仙咎菩。刀濫大序﹐閻鮮曲舒。稼馥魔輪﹐涎那易坤。沙惡相空﹐飛華散逋。

西方八天

亶無法疇﹐珍明綠玄。碧夫云滌。色開九仙。池冥瑛燮﹐辧史眸綿。猷景莽棲﹐古毅邊桓﹐普首篤司﹐駕鮮圖。候勢溪達﹐玄略師陰。詵黎嵎爽﹐浮落觀霐。景慕由胙﹐魔墟救堅。

北方八天

雄玄彼眞﹐朔璇回靈。辰劫秀野﹐攬叫閬童﹐气敷章急﹐琉荷捲伸。祖時享帝﹐漢濫鋤魂。浩億忌幽﹐圖柳慶基。運資泛遒﹐日臼洪施。燕虎璟泥﹐行霧鈴離。嶽騫千羅﹐竭洙眛夷。

道言﹕此五方正气﹐合大梵之精﹐風回煙轉﹐結成玉文。丹筆五色﹐輝耀天關。五气之書﹐上帝寶章。招致靈妙﹐乙密玄微。赤書五篇﹐斯文副之。舊文每字方廣一丈。上淸天眞皇人上眞道君﹐執天芒九精之筆﹐染丹紀於太微淸都之館﹐鳳臺南軒﹐以爲正音。使五方气行﹐三界寧曠。有知其音﹐能齋而誦之者﹐諸天皆遣飛天神王﹐下觀其身﹐書其功勤﹐簡奏神霄﹐萬神朝禮﹐地祇侍門﹐大勛魔王﹐保舉上仙﹐道備克得﹐遊行三界﹐升入金門。此音無所不辟﹐無所不禳﹐無所不度﹐無所不成﹐天眞自然之音也。故誦之致飛天下觀﹐上帝遙唱﹐萬神朝禮﹐三界侍軒﹐羣祆束首﹐鬼精自亡﹐琳瑯振響﹐十方肅淸﹐河海靜默﹐山嶽吞煙﹐萬靈振伏﹐招集羣仙﹐天無氛穢﹐地無祆塵﹐冥慧洞淸﹐大量玄玄也。

靈寶無量度人上品妙經卷之三十三竟

卷之三十四

騰曜二景五星品

道言﹕昔於上極天中﹐霄霞洞歌大光明土﹐受元始度人騰曜二景五星上品。元始天尊當說是經﹐周回十過﹐以召十方﹐始當詣座。天眞大神﹐上聖髙尊﹐妙行眞人﹐無鞅數眾﹐乘空而來。紫煙霏霏﹐玉飆華車﹐靈云蔭蓋﹐朗映晨輝﹐九色蒨璨﹐洞煥十方。七日七夜﹐諸天妙气﹐結化成形﹐並爲珍寶。八風惠暢﹐四海和寧﹐時無乖沴﹐庶物自然﹐一國地土山川林木﹐緬平一等﹐無復髙下﹐土皆作月璧日珠﹐靈華五色。眾眞侍座﹐元始天尊玄坐空浮洞化龍仙曲晨萬象玄狀。說經一徧﹐諸天大聖同時稱善﹐是時﹐一國君臣﹐修崇道徳﹐感格神眞。說經二徧﹐二景齊明。說經三徧﹐三才交暢。說經四徧﹐四時順序﹐玉燭調和。說經五徧﹐五星循軌﹐歷劫不愆。說經六徧﹐六气周流﹐運化協功。說經七徧﹐七元停健﹐光景延長。說經八徧﹐八方列宿﹐刻注不幹。說經九徧﹐九宮主宰﹐捍厄除災。說經十徧﹐十神安位﹐永致福祥﹐是時﹐一國是男是女﹐莫不傾心﹐皆受護度﹐咸得長生。

道言﹕是時﹐元始天尊說經一徧﹐

東方無極無量品天晶騰曜至眞大神﹐無鞅之眾﹐浮空而至。

說經二徧﹐

南方無極無量品天晶騰曜至眞大神﹐無鞅之眾﹐浮空而至。

說經三徧﹐

西方無極無量品天晶騰曜至眞大神﹐無鞅之眾﹐浮空而至。

說經四徧﹐

北方無極無量品天晶騰曜至眞大神﹐無鞅之從﹐浮空而至。

說經五徧﹐

東北無極無量品天晶騰曜至眞大神﹐無鞅之眾﹐浮空而至。

說經六徧﹐

東南無極無量品天晶騰曜至眞大神﹐無鞅之眾﹐浮空而至。

說經七徧﹐

西南無極無量品天晶騰曜至眞大神﹐無鞅之眾﹐浮空而至。

說經八徧﹐

西北無極無量品天晶騰曜至眞大神﹐無鞅之眾﹐浮空而至。

說經九徧﹐

上方無極無量品統辰禦象至眞大神﹐無鞅之眾﹐浮空而至。

說經十徧﹐

下方無極無量品承光合景至眞大神﹐無鞅之眾﹐浮空而至。

十徧周竟﹐十方無極天晶騰曜日月星宿天眞大神﹐一時同至﹐一國男女﹐傾心歸仰。來者有如細雨密霧﹐無鞅之眾﹐迮國一半土皆偏陷﹐非可禁止。於是元始俯容笑喭﹐億眾傾瞻。於是旋命紫微玉妃﹐啟禦神寶鑪﹐擁夜山火玉﹐爇徊妙靈香﹐煙結空中﹐如寶如雲﹐現一瓊室﹐縹緲之間﹐去地十丈。元始登引﹐天眞大神﹐上聖髙尊﹐妙行眞人﹐十方無極至眞大神﹐無鞅數眾﹐俱入瓊室之中。天人仰﹐惟見拂拂從煙景中入﹐旣入瓊室﹐不知所在。國人廓散﹐地還平正﹐無復欹陷。元始卽於瓊室之內﹐說經都竟﹐眾眞監度﹐以授於我﹐當此之時﹐喜慶難言。法事粗悉﹐諸天復位﹐倏欻之間﹐寂無遺響。是時﹐天人遇值經法﹐皆獲開悟﹐得保永年﹐無有中傷﹐傾土受度﹐與道齊眞。不災不害﹐不夭不殘﹐不虧不敗﹐不愆不禍﹐不衰不死﹐顏如玉瑩﹐體映金姿﹐內外無疵﹐徼妙合玄。下保家邦﹐安泰昌隆﹐經始出教﹐一國以道。預有至心﹐崇奉禮敬﹐皆得度世。

道言﹕元始天尊說經中所言﹐並是諸天上帝內名﹐隱韻之音。亦是二景五星騰曜星君髙眞隱韻之音﹐亦是璘儀三素之隱名也﹐非世之常辭。上聖已成眞人﹐通玄究微﹐能悉其章﹐誦之十過﹐諸天遙唱﹐萬帝設禮﹐日月垂芒﹐星辰映華﹐寶炁流精﹐妙灌三宮﹐百神飲玉﹐千眞咽芳﹐羣魔束形﹐鬼精滅爽﹐回屍起死﹐白骨成人。至學之士﹐誦之十過﹐則日君鑑徳﹐月妃受靈﹐超脫世難﹐以得長生。所以爾者﹐學士方達妙詮﹐未煉至眞﹐勤苦修行﹐道漸升玄﹐自可松蕩災疾﹐感格妙气﹐但卻死而已﹐不能更生。輕誦此章﹐身則被殃。供養尊禮﹐門戶興隆﹐世世昌熾﹐與善因緣﹐萬災不幹﹐神明護門。斯經尊妙﹐獨步玉京。度人無量﹐爲萬道之宗。巍巍大範﹐徳難可勝。

道言﹕凡誦是經十過﹐諸天齊到﹐七曜之眞﹐保度善人﹐一身受度﹐七祖升遷﹐享福天堂﹐常處逍遙。上學之士﹐修誦是經﹐與道契徳﹐與天齊眞。世人受誦﹐散禍延年﹐後獲成功﹐遇其經訣﹐得作解化之道﹐以度於世。此經微妙﹐普度無窮。一切天人﹐莫不受度。無量之福﹐生死蒙惠。上天所寶﹐不傳下世。至士賫金寶效心﹐盟天而傳。輕泄漏慢﹐殃及九祖﹐長役地官。侍經五帝﹐玉童玉女﹐各二十四人﹐營衛神文﹐保護受經者身。

道言﹕正月長齋﹐誦詠是經﹐招致日魂﹐保生煉屍﹐注景成眞﹐爲上世亡魂﹐斷地逮役﹐度上南宮。七月長齋﹐誦詠是經﹐招引月魄﹐保生煉屍﹐降景成眞﹐身得神仙﹐諸天書名﹐黃籙白簡﹐削死上生。十月長齋﹐誦詠是經﹐招引五星精魂﹐保生煉屍﹐合景成眞﹐騰耀玉華﹐普賴生成﹐爲國主帝主﹐君臣父子﹐安鎭國祚﹐保天長存﹐世世不絕﹐常爲人君﹐安一鎭其方﹐民稱太平。八節之日﹐誦詠是經﹐神气纏綿﹐運化形軀﹐克就玄業﹐得爲九宮眞人。本命之日﹐誦詠是經﹐寧固命府﹐塞遏死津﹐魂魄受煉﹐道體日新﹐超出苦惱﹐身有光明﹐三界侍衛﹐五帝司迎﹐萬神朝禮﹐名書上天﹐功滿徳就﹐飛升上淸。

道言﹕行道之日﹐皆當香湯沐浴﹐齋戒入室﹐東向﹐叩齒三十二通﹐上聞三十二天﹐心拜三十二過﹐閉目﹐靜思身坐五色雲气之中﹐內外蓊冥﹐有靑龍﹑白虎﹑朱雀﹑玄武﹑獅子﹑白鶴﹐羅列左右﹐五星眞气纏綿兆身﹐日月照明﹐騰曜室內﹐項生圓象﹐光映十方﹐如此分明。密咒曰﹕

無上玄元﹐太上道君。召出臣身中三五功曹﹐左右官使者﹐侍香玉童﹐傳言玉女﹐五帝直符﹐直日香官﹐各三十六人。關啟所言。今日吉慶﹐長齋淸堂﹐修行至經﹐無量度人。願所啟上徹﹐徑禦無上三十二天元始上帝至尊幾前。

畢﹐引炁三十二過﹐東向誦經。

元始無量度人上品妙經

元始洞玄靈寶本章﹐騰耀二景五星上品妙首﹐十回度人。七晨隱韻﹐造化自然﹐髙上元精。天皇至眞﹐元始結化﹐煥落天經。陰陽推別﹐分布五行﹐自其本元﹐凝積神精。列象穹玄﹐日月軿耀﹐五星交躔﹐各有宮府。明皇道君﹐玉妃夫人﹐司領治化﹐禍福生成﹐騰耀經緯﹐晝夜無停﹐綱維次捨﹐宿度之間﹐隨其气數﹐以立權衡。品物受命﹐庶位眾靈﹐凡隸臨照﹐莫不稟承。衰旺隱顯﹐進退虧盈﹐辯其主張﹐亦有其方。上攝中極﹐紫微天皇。髙上玉眞﹐曲素云房。金闕靈都﹐森羅會宗﹐太妙之極﹐無所不周。中有宰禦天地之神﹐中有大帝金母扶桑閬風二之官﹐中有乾元萬炁之君﹐中有五靈眞老元都丈人﹐中有南上司命司錄延壽益算度厄尊神。回骸起死﹐無量度人。今日校錄﹐諸天臨軒。

東方無極飛光騰耀神王﹐長生大聖無量度人。

南方無極飛光騰耀神王﹐長生大聖無量度人。

西方無極飛光騰耀神王﹐長生大聖無量度人。

北方無極飛光騰耀神王﹐長生大聖無量度人。

東北無極飛光騰耀神王﹐長生大聖無量度人。

東南無極飛光騰耀神王﹐長生大聖無量度人。

西南無極飛光騰耀神王﹐長生大聖無量度人。

西北無極飛光騰耀神王﹐長生大聖無量度人。

上方無極飛光騰耀神王﹐長生大聖無量度人。

下方無極飛光騰耀神王﹐長生大聖無量度人。

十方至眞飛光騰耀神王﹐長生度世無量大神。並乘華龍彩鳳金根陽燧之車﹐五色瓊瑤之輦﹐回光紫蓋﹐景耀靈旛﹐前嘯空歌齊詠﹐後吹靈響同鳴﹐獅子白鶴﹐嘯歌噰噰﹐靈童散花﹐玉女擁軒﹐億乘萬騎﹐浮空而來﹐傾光回駕﹐監眞度生。諸天丞相﹐南昌上宮﹐韓司主錄﹐監生大神﹐執綱乘紀﹐齊到帝前﹐隨所應度﹐嚴校諸天。二景五星﹐眞光激旋。采咽奔引﹐注功太玄。上爲髙眞﹐福施無邊。普告三界﹐無極神鄕﹐泉曲之府﹐北都羅酆﹐三官九府﹐十二河源﹐上解祖考﹐億劫種親﹐疾除罪簿﹐落滅惡根﹐不得拘畱﹐逼合鬼羣。元始符命﹐時刻升遷﹐北都寒池﹐部衛形魂﹐制魔保舉﹐度品南宮。死魂受煉﹐仙化成人。生身受度﹐劫劫長存。隨劫輪轉﹐與天齊年。永度三塗﹐五苦八難﹐超淩三界﹐逍遙上淸。上淸之天﹐天帝洞明﹐無色之境梵行。

東方八天

極華耀眞天﹐帝咸伸戈。

玉明純意天﹐帝述正微。

無量耀景天﹐帝邈自頻機。

朱經離雲天﹐帝穹修度回。

眞英鎖龍天﹐帝召都康師。

燕常淩虛天﹐帝翹里治因。

九芒淵靈天﹐帝覺由洞閒。

仙臺乘光天﹐帝衝遙客孚。

南方八天

紫玄凝光暉逸天﹐帝敏江約樊。

變霞隱金明幾天﹐帝辯棋廣仙。

蓋空梵气天﹐帝紉徳盧蓁。

陽神扶靈天﹐帝古谷允嘉。

丹炎洞陽天﹐帝太隆阿生。

奇都益元天﹐帝波遲騰崇。

景空回雲天﹐帝荷明思觀。

寶魂隱章天﹐帝道陣勤和。

西方八天

晨浩冥元天﹐帝澤宣濟元。

淸瑤進希天﹐帝運英標華。

金羽芝帶天﹐帝弼維員承。

煥極太眞天﹐帝鼎迹瑤光。

綠光度玄天﹐帝尙吠伯誨。

初皇含暉天﹐帝長定宜文。

道諱對精天﹐帝顓越慈信。

一混露液天﹐帝博還陽恭。

北方八天

螭房利神天﹐帝攝萬精。

寥幽宗光天﹐帝玄祖蘄淸。

龍陁梵道天﹐帝沖融定方。

元一生靈濟化天﹐帝基昌化時。

垂熒灌炁易本天﹐帝益趙進涓。

墉微建霞可智天﹐帝浩搖微光。

熾文成流天﹐帝沙逾變周。

法有足思天﹐帝紂杳鳴潛。

三十二天﹐三十二帝。諸天隱諱﹐諸天隱名。天中空洞﹐自然靈章。七晶隱韻﹐禦景之音。天地之尊﹐靈寶之神。飛晨三素﹐郁儀結璘。九色十華﹐變化上淸。無量之奧﹐探不可詳。招神飲光﹐普度天人。今日欣慶受度。歷關諸天﹐日魂月魄﹐五星道君﹐請注暉芒﹐流霞絳津。灌兆百骸﹐凝固泥丸﹐髙奔帝宮﹐入燕瓊臺。乘駕寶車﹐上造日門﹐月妃贈珠﹐蕊池浴身。木星鎭肝﹐金星保肺﹐辰星固腎﹐熒惑定心﹐中央土皇﹐厥號鎭星﹐榮養脾元﹐總衛一形。靑霞護魂﹐白霞侍魄﹐赤霞養炁﹐裏一霞通血﹐黃霞主命﹐萬神無越。五色流霞﹐煥爛華鮮。自天來下﹐入兆九宮﹐三田盤回﹐八景蔚融。靑華帝君﹐天雉落澤。赤華帝君﹐皓云充極。白華帝君﹐阿婁款幽。黑華帝君﹐碧潤眞侯。黃華帝君﹐寶鬲承休。五華帝君﹐日月之神。隨兆吸引﹐降光運精。神光照目﹐玄珠意輪。七辰帝尊﹐萬神之宗。飛行鼓從﹐總領合明。九億萬兵﹐麾幢鼓節。遊眄天津。散靈育生﹐共成玄功﹐上天度人﹐此道爲宗。日月之使。二景皇君﹐五單上王﹐過霞綠英。威南受命﹐普掃不祥﹐先斬陰孽﹐下布威光。金晶吐毒﹐玉馬魁張﹐天丁前驅﹐大帥仗旛。擲火萬里。流鈴八衝﹐敢有干試﹐拒遏上眞。金鉞前戮﹐巨戈後刑﹐屠割鬼爽﹐風火無停。千千截首﹐萬萬翦形﹐魔無於犯﹐鬼無祆精。三官北酆﹐明檢鬼營。不得容隱﹐金馬驛呈。普告無窮。萬神咸聽。三界五帝。列言上淸。

二景元精﹐五星威神﹐與道同徳﹐天地俱生。騰耀未判﹐混沌之中﹐上無復色﹐下無復淵。神風淪激﹐火液凝光﹐日月合璧﹐五星連珠。共處玄胎﹐以養天軀。天上天下﹐無幽無冥﹐無形無影﹐無極無窮﹕赤明開圖﹐運度自然。元始安鎭﹐七耀列玄。二景飛騰﹐五星運天﹐水火分任﹐萬物所尊。兆引其精﹐克爲眞人。白華凝液﹐神气同符。傳降天樓﹐二十四關。木榮土化﹐金烹火鎔。气矢交射﹐走虎蟠龍。赤一紋成脈﹐布絡三元。玉眞明堂﹐敷落五篇。赤書玉宇。八威龍文。保制命會。使身長存。梵炁彌羅﹐萬範開張。元綢流演﹐三十二天。輪轉無色﹐周回十方。旋斗歷箕﹐回度五常。三十五分總气上元。八景冥合﹐气入玄玄。玄中太皇﹐上帝髙眞。泛景太霞﹐肅詠洞章。冠帶日月﹐衣服星辰。垂芒騰耀﹐朗徹髙淸﹐金眞明郁﹐流耀云營。玉音攝炁﹐靈風聚煙。紫虛郁秀﹐輔翼萬仙。二景五星﹐通光入身。千和萬合﹐自然成眞。眞中有神﹐長生大君。無英公子﹐白元尊神。太一司命﹐桃康合延。執符把籙﹐保命生根。上游上淸﹐出入華房﹐八冥之內﹐細微之中。下鎭人身﹐泥丸絳宮﹐中理五气﹐混合百神。十轉過靈。萬炁齊仙﹐仙道責生﹐無量度人。上開八門﹐飛天法輪﹐日月運行﹐寒暑經緯。五星主令﹐導和生身﹐身得受生﹐上聞諸天。諸天之上﹐各有生門。中有空洞謠歌之章﹗眞王靈篇﹐辭參髙眞。

第一騰曜飛空之音

水火相函﹐气號混芒。柔於裹囊﹐圓包不開。浮沈太空﹐天地神胎。眞炁如煙﹐左周右旋。至精爲星﹐日玄月靑。熠耀生華﹐煥顯難名。天老剖象﹐

玉麗神嬰。日月自飛﹐五星內明。冥冥交養﹐騰耀而升。景騰星耀﹐色象齊並。萬物啟圖﹐赤書玉文。動植滋繁﹐皆有天經。中虛以節﹐外華以紋。虛則達气﹐紋以運精。神爲生主﹐動植炁均。萬化淘澤﹐騰耀是因。太空杳杳﹐玄漠深淪。日月旣照﹐屈者能伸。眞王飛空﹐交映寶輪。洞鑑十方﹐垂光度人。行斯祕道﹐神霄上賓。

第二二景飛霞之章

玉海無際﹐碧煙徘徊。扶桑萬里﹐靑闕崔鬼。中有寶臺﹐內隱樞機。左日右月﹐前罡後魁。玉女持鑰﹐神官啟扉。晝日夜月﹐翕受敷施。舉標斡輪﹐萬象分馳。日月二門﹐激電飛雷。騰騰寶光﹐命駕九龍。絳霞紫雲﹐映天瞳曨。朱芒張弦﹐金繩下連。兆執二章﹐引景八圓。日童玄炎﹐月妃華。吐光揚暉﹐散注流分。保兆生命﹐變化神仙。雙景並耀﹐深入含蓮。紫金爲容﹐受書帝軒。

第三五星煉眞歌曰

東方九气﹐歲星九門。玉樓萬重。寶駕飛輪。中有帝皇﹐靑衣絳裙。南方三炁﹐熒星三門。瓊奎八觚﹐辟飛流煙。中有帝皇﹐錦衣寶冠。西方七炁﹐岡星七門。需靄金闕﹐玉光散分。中有帝皇﹐素衣虎裙。北方五炁﹐辰星五門。龍宮髙浮﹐紫雲擁軒。中有帝皇﹐玄衣飛裙。中央十炁﹐鎭星十門。黃池帝臺﹐五斗攝精。中有帝皇。黃衣錦裙。彼五帝皇﹐總禦萬靈。泛泛天光﹐來入兆身。煉眞易骨﹐刻兆仙名。

乘飛龍兮遊九宮﹐宴妙庭兮舞千童﹐

交虎旗兮傾羽蓋﹐震鍾效兮動天籟﹐

五皇樂兮福佑帝宮﹐永陽春兮億壽無窮﹐

引靈光兮神炁燻融﹐登上淸兮超淩碧空。

此三界之上﹐飛空之中﹐眞王歌音﹐音參洞章。誦之百徧﹐名度南宮。誦之千徧﹐眞仙下迎。萬徧道備。飛升太空﹐過度三界﹐位登仙公。有聞靈音﹐眞王降形﹐敕制地祇﹐侍衛送迎﹐拔出地戶﹐五苦八難﹐七祖升遷﹐永離幽宮﹐魂度朱陵﹐受煉更生。是謂無量﹐普度無窮。有祕上天文﹐諸天共所崇。泄慢墮地獄﹐禍及七祖翁。

道言﹕此二章並是諸天上帝﹐及神霄眞王挹暉奔景騰耀日月五星上道﹐隱祕之音﹐皆是大梵之言﹐非世上常辭。言無韻麗﹐曲無華宛﹐故謂玄奧﹐難可尋詳。上天所寶﹐祕於神霄玉淸玉府東華經室。數當壬辰﹐應運下傳。若有至人賫金寶質心﹐依舊格告盟眞王﹐然後而付焉。

道言﹕夫天地運度﹐亦有否終。日月五星﹐亦有虧盈。至聖神人﹐亦有休否。末學之夫﹐亦有疾傷。凡有此災﹐同炁皆當齊心修齋﹐六時行香﹐十徧轉經﹐福徳立降﹐消諸不祥。無量之文﹐普度無窮。

道言﹕夫末學道淺﹐或仙品未充﹐運應滅度﹐身經太陰。臨過之時﹐同學至人爲其行香﹐誦經十過﹐以度屍形如法﹐二景五星之精﹐煉化屍穢﹐魂神徑上南宮﹐隨其學功﹐計日而得更生。轉輪不惑﹐便得神仙。

道言﹕夫天地運終﹐星宿錯度﹐日月失昏﹐四時失度﹐陰陽不調﹐郡邑災蝗﹐水旱流移﹐疫毒流行﹐兆民死傷﹐師友命過﹐皆二景五星之致也﹐亦當修齋﹐行香誦經。夫齋戒誦經﹐功徳甚重。上消天災﹐保鎭帝王。下禳毒害﹐以度兆民。生死受賴﹐其福難勝。故曰無量﹐普度天人。

道言﹕凡有是經﹐能爲天地帝主兆民﹐行是功徳。有災之日﹐發心修齋燒香﹐誦經十過﹐皆諸天記名﹐萬神侍衛﹐右別至人﹐克得爲聖君金闕之臣。諸天記人功過﹐毫分無失。天中眞王亦保舉爾身﹐得道者乃當洞明至言也。

諸天中大梵隱語無量音道君撰

元始靈書七辰寶篇

東方八天

騫樓岸符﹐宛蕭瑤琚。玟還阿奢﹐奔澤西杅。落棧謨羣﹐支斗益敷。渺化尢砭﹐歷論伊尋。光訛定拘﹐定思云魂。神洞鬱鬱﹐億亶胡汾。赤吒慶廬﹐戚驛資存。佑路善特﹐匪耀維騰。

南方八天

素登丘霞﹐月液芬葩。九帝畜武﹐迎田湊營。畔府碧顏﹐鳥鑑畱南。質承子敔﹐燕程被幾。靖暮輕槎﹐願廢猛寂。訖竇殊堅﹐波緘罔直。瓊酴億歡﹐奔升管堤。爓陳宣疑﹐遊丹衝暱。

西方八天

晨鸞著啼﹐翹趙忘雷。乙戰兌丑﹐祝照漂隨。黨薄豫童﹐鳩沙華溪。勢式莊驅﹐玉昆輔宣。丙鉛雌神﹐合規扶鄰。正戟回枚﹐暴酉那兌。表道韓曲﹐大庚樅竹。臼積天屢﹐萬闌敏目。

北方八天

疆默窘闌﹐夷增巨修。岑永部承﹐擊幾前謨。飛魔周玄﹐術如紀光。洚欽野盧﹐抱圖逸嵩。稽庸等化﹐飲謹周夷。智洪觀區﹐投幽運機。慧全昭徹﹐晨鋒敕彌。尺坎潯奏﹐虎震威峙。

道言﹕此諸天中大梵隱語﹐招降二景五星神精霞液上道﹐髙眞命仙無量之音。舊文元始開圖﹐生於二景五星之中﹐騰耀光華﹐感化萬物﹐字皆廣長一丈。天眞皇人昔書其文﹐以爲正音。有知其音﹐能齋而誦之者﹐諸天皆遣神霄上吏﹐下觀其身﹐書其功勤﹐上奏諸天﹐萬神朝禮﹐地祇侍門﹐大勛靈司﹐保舉洞玄﹐道備克得﹐遊行三界﹐升入金門。此音無所不辟﹐無所不禳﹐無所不度﹐無所不成﹐天眞自然之音也。故誦之致日月流精﹐身神上奔﹐五星垂華。煉炁成仙。太上之道﹐經隱妙玄。上帝遙唱﹐萬神朝禮。三界侍軒﹐羣祆束首﹐鬼精自亡﹐琳瑯振響﹐金石同鳴﹐仙梵合律﹐十方肅淸﹐河海靜默﹐七辰吐光﹐天魔飛翥﹐山嶽吞煙﹐萬靈振伏﹐招集羣仙。天無氛穢﹐地無祆塵﹐冥慧洞淸﹐大量玄玄也。

靈寶無量度人上品妙經卷之三十四竟

卷之三十五

九宮仙籍品

道言﹕昔於太碧天中﹐紫霞玄歌太空眞土﹐受元始度人九宮仙籍無量上品。元始天尊當說是經﹐周回十過﹐以召十方﹐始當詣座。天眞大神﹐上聖髙尊﹐妙行眞人﹐三元仙籍﹐九宮大神﹐無鞅數眾﹐乘空而來。流云景霄﹐瑯輿鳳車﹐羽葆神旛﹐翠輦珠蓋﹐金碧交光﹐九色郁明﹐洞煥太空。三日三夜﹐諸天日月宮府﹐星宿躔次﹐化綱變幻﹐大經彌綸﹐停機息運﹐寥廓沈冥﹐地踴寶花﹐天敷赤文﹐韶響合奏﹐靈韻生音﹐輝耀上境﹐洞開八門﹐一國地土山川林木﹐緬平一等﹐無復髙下﹐土皆作紫瑤﹐通明瑩徹﹐照映圓羅﹐光焰流晶﹐無有異色。眾眞侍座﹐元始天尊玄坐空浮神化飛龍羽座之上。說經一徧﹐諸天大聖﹐同時稱善﹐是時﹐一國男女﹐心開悟解﹐密契妙微。說經二徧﹐百神聚會﹐降體玉英。說經三徧﹐生气交纏﹐合變正道。說經四徧﹐圓虛應化﹐五府灌煙。說經五徧﹐內運修輪﹐上符天範。說經六徧﹐浩劫結滯﹐廓爾消融。說經七徧﹐神洞虛明﹐徹見十方。說經八徧﹐九宮注籍﹐身飛列仙。說經九徧﹐恩沾萬有﹐福及八冥。說經十徧﹐寒夜眾生﹐逍遙離苦﹐是時﹐一國是男是女﹐莫不傾心﹐皆受護度﹐咸得長生。

道言﹕是時﹐元始天尊說經一徧﹐

上元無極無量品玄都紫微宮正气大神﹐無鞅之眾﹐浮空而至。

說經二徧﹐

上元無極無量品元黃太極宮合景大神﹐無鞅之眾﹐浮空而至。

說經三徧﹐

上元無極無量品洞白太淸宮耀輝大神﹐無鞅之眾﹐浮空而至。

說經四徧﹐

中元無極無量品洞虛淸靈宮運功大神﹐無鞅之眾﹐浮空而至。

說經五徧﹐

中元無極無量品南極洞陽宮仙籍大神﹐無鞅之眾﹐浮空而至。

說經六徧﹐

中元無極無量品羅淵導山宮元陰大神﹐無鞅之眾﹐浮空而至。

說經七徧﹐

下元無極無量品靑華方諸宮安保大神﹐無鞅之眾﹐浮空而至。

說經八徧﹐

下元元極無量品南水景翛宮元道大神﹐無鞅之眾﹐浮空而至。

說經九徧﹐

下元無極無量品陰天混化宮玄皇大神﹐無鞅之眾﹐浮空而至。

說經十徧﹐

仙府無極無量品考校功過玄籍靈宮大神﹐無鞅之眾﹐浮空而至。

十徧周竟﹐三元九宮﹐二十七府﹐百二十曹﹐主領生化善惡飛天大神﹐一時同至﹐一國男女傾心歸仰。元始天尊卽以五明寶扇﹐指東南維﹐天光煥赫﹐照耀太空。天人隨扇所指﹐仰視神化﹐見一寶山髙聳玉虛﹐廣大難量﹐上有瓊臺玉觀華闕﹐神功羅列﹐天眞敬禮元始﹐飛空步虛﹐謠歌贊嘆。天尊乃召淸微髙上治化玉虛萬寶一品天官﹐黃闕大鎭敷化方輿元會二品地官﹐大溟流運廣化九淵玄徳三品水官﹐立於座右﹐三十二天帝君﹐立於座左﹐九天髙聖自然眞王﹐立於座前﹐日月五鬥經緯﹐列宿元綱大神﹐立於座後。曜晶玉極﹐持握彌綸﹐二十五大魔王﹐十方無極飛天大神﹐按部九天儀衛﹐三界神兵。瓊花散空﹐天樂互奏﹐導從羽駕﹐飛入東南天中。天人仰看﹐惟見億乘萬騎﹐鳳輦龍車﹐炳若繁星﹐難可悉視﹐須臾黃雲四合﹐不復瞻見。元始卽於東南玉闕之內﹐說經都竟﹐眾眞監度﹐以授於我﹐當此之時﹐欣樂難言。法事旣周﹐萬眞復位﹐俄頃之間﹐寂爾無聞。是時﹐天民悟此大範﹐普獲濟惠﹐皆得長年﹐永斷沈淪。合境歸向﹐咸識生根。神眞開化﹐標名九宮﹐沖和變气﹐收伏祆凶。物無瘥疹﹐萬匯昭融。邪關闔塞﹐正道開通。永輔上極﹐威令敷弘。世土升平﹐國康民丰。經始流布﹐一國演教。各運至心﹐宗奉禮敬﹐悉皆度世。

道言﹕元始天尊說經中所言﹐並是九天自然眞王內名﹐隱韻之音。亦是三元宮府內諱﹐百靈之隱名也﹐非世之常辭。上淸開化﹐眞人通眞悟玄﹐悉契其章。誦之十過﹐天官遙唱﹐眞公設禮﹐太淵鎭靜﹐神嶽收云﹐元皇錫教﹐九宮書名﹐大魔伏形﹐羣祆滅景﹐回靈化體﹐朽骨成人。妙學上士﹐誦之十過﹐則九官擁衛﹐神帥稽顙﹐鬼精逃遁﹐不敢干犯﹐濟拔品匯﹐淪而復升也。神州之民﹐初學至道﹐若能依科﹐誦之十過﹐則萬惡消摧﹐千瑞來臨﹐聲參太微。道貫紫霄﹐三元執筆﹐注上九宮﹐果備功圓﹐升爲地眞也輕誦玉文﹐永幼湮沈。崇奉尊禮﹐所願克成。世世下教﹐開度含生﹐萬魔不幹。天眞護門。斯經隱奧﹐髙祕玉淸。度人無極。爲靈寶之宗。巍巍尊妙﹐難可稱量。

道言﹕凡誦是經十過﹐九宮列曹眞吏﹐持生化之簿書﹐下臨監觀﹐削滅羅酆黑籍﹐注名靑編。祖先幽魂﹐皆得上升。流火之庭﹐煉質召靈﹐爲天種民。而妙契有無。修行至學﹐大魔保奏﹐升度朱陵﹐飛行八極﹐遊宴上淸。降神天闕﹐爲世賢人。恢張至道﹐輔弼明君。世人受誦﹐則百痾普消﹐靈府虛明﹐玉華內煉﹐金光外凝﹐暫寄厚土﹐太陰變形﹐數極純陽﹐隨運更生。此經玄奧﹐普濟無邊﹐一切有生﹐莫不蒙惠。無量之福﹐生化受賴。上天所禁﹐不傳下凡。至士賫寶玉﹐格心盟約而傳。輕慢洞章﹐殃及七玄﹐長役冥塗。侍經九宮﹐玉童玉女﹐各二十四人﹐擁護靈文﹐守衛受經者身。

道言﹕正月長齋﹐誦詠是經﹐紫微上宮﹐注籍金科﹐妙行眞人乘少陽景霄之光﹐下開幽關﹐拔度上世亡魂﹐升入天堂。七月長齋﹐誦詠是經﹐洞虛元宮﹐書功瓊簡﹐龍耀神王﹐奏名九天﹐降以生气﹐身得神仙。十月長齋﹐誦詠是經﹐方諸洞宮﹐列章上聞﹐持綱執紐﹐玄天大魔﹐淸蕩姦祆﹐收伏百精﹐消滅三災﹐保世升平。八節之日。誦詠是經﹐得爲地眞﹐遊冥八冥。本命之日﹐誦詠是經﹐五府灌煉﹐雙景交纏﹐九元上會﹐混合綿綿﹐制魂拘魄﹐升騰絳煙﹐采集華芒﹐流運靈泉﹐功滿道備﹐神飛列仙。

道言﹕行道之日﹐皆當香湯沐浴﹐齋戒入室﹐東向﹐叩齒三十二通﹐上聞三十二天﹐心拜三十二過﹐閉目靜思﹐身坐九色雲气之中。內外蓊冥﹐有靑龍﹑白虎﹑朱雀﹑玄武﹑獅子﹑白鶴﹐羅列左右﹐三元九宮﹐仙籍大神﹐森然對目﹐日月照明﹐洞煥室內﹐項生圓象﹐光映十方﹐如此分明。密咒曰﹕

無上玄元﹐太上道君。召出臣身中三五功曹﹐左右官使者﹐侍香玉童﹐傳言玉女﹐五帝直符﹐直日香官﹐各三十六人﹐關啟所言。今日吉慶﹐長齋淸堂﹐修行至經﹐無量度人。願所啟上徹﹐徑禦無上三十二天元始上帝至尊幾前。

畢﹐引炁三十二過﹐東向誦經。

元始無量度人上品妙經

元始洞玄靈寶本章﹐九宮仙籍上品﹐升降度人。大經離合﹐結气自然。玉洞紫文﹐森羅景眞﹐虛無至化﹐流範成尊。圓光分妙﹐洪象飛根。九宮育質﹐帝一生身。琳瑯廓落﹐赤文化生。奔天回水﹐三極玄津。眇眇層關﹐運空飛輪。安陽紫微﹐同歸帝宸。是爲極變﹐雲宮太霄。郁察神丘﹐玉虛陽寥﹐須延飛霞﹐熒晶散飆。劫仞元臺﹐敷靈列曹﹐數周綱維﹐大運相交。蕩蕩天闕﹐經緯華城﹐流爛泛境﹐保天蔚明。中有萬垣太帝之眞﹐中有三官廣治之君﹐中有九宮主籍之靈﹐中有化周開導丈人﹐中有二十七府﹐百二十曹﹐陰陽水火﹐考校生死﹐靈官大神。敷弘至妙﹐濟度天人。遊觀太空﹐護世長存。上朝大羅﹐下治泉扃。總領北酆﹐按察云營。神符告命﹐玄詔奉行。今日宣示﹐諸天臨軒。

東方無極廣生神王﹐長生大聖無量度人。

南方無極執範神王﹐長生大聖無量度人。

西方無極司伐神王﹐長生大聖無量度人。

北方無極普利神王﹐長生大聖無量度人。

東北無極鎭極神王﹐長生大聖無量度人。

東南無極運化神王﹐長生大聖無量度人。

西南無極保經神王﹐長生大聖無量度人。

西北無極玉輪神王﹐長生大聖無量度人。

上方無極紫霄神王﹐長生大聖無量度人。

下方無極黃闕神王﹐長生大聖無量度人。

十方無極飛天神王﹐長生度世無量大神。並乘素雲飛輿﹐浮光葆輦﹐羽蓋飆輪﹐驂駕朱虎神鳳金鸞﹐建綠霞玄節﹐翠耀華幢﹐前導九天神印﹐後仗伏魔信幡﹐素靈秉鉞﹐靑眞執麾﹐神帥啟塗﹐玄老主盟﹐億乘萬騎﹐浮空而來﹐傾光回駕﹐促气召仙。紫霄丞相﹐太極上宮﹐淸微治錄﹐一品天官﹐執簡捧籍﹐齊會帝前。隨所肇化﹐開示諸天。普告八冥﹐浩蕩神闕。混合之府﹐七都九淵﹐羅酆暗域﹐寒刃冰山﹐炎城火翳﹐剛風九旋﹐考功六司﹐羣魔同宮﹐激飆迅流﹐劫運交衝﹐九宮符命﹐伏制妖凶。威光下濟﹐普赦罪魂。升入福堂﹐度品朱陵。逍遙解脫﹐眾苦鹹原。超生受化﹐慶會因緣﹐隨劫運轉﹐與天齊年。過度三災﹐九厄之難﹐永居上境﹐遊行九淸。九淸之天﹐天帝洞文﹐無色之境梵行。

東方八天

玄利族延天﹐帝澄源舒明。

釐丰隱華天﹐帝慶百靈。

昭靈碧滁天﹐帝略儀耀和。

晉師長齡天﹐帝玩生無遺。

漳亭主仙天﹐帝恪順預平。

明極回眞天﹐帝漠題蘇英。

昧思純气天﹐帝定玄景監。

靜解應誠天﹐帝隆欹皎淵。

南方八天

皓明慶述天﹐帝植秀友良。

炎華赤芒天﹐帝托端承光。

煉眞消魔天﹐帝一求微藍。

寂度忘塵天﹐帝謹悟濟。

靈鑑射玄天﹐帝紹儀祕常。

太極校仙圓明正化天﹐帝力彊捐。

赤岡飛霞煉中天﹐帝無待資宣。

靜常惠神天﹐帝篤慶生。

西方八天

鍾仙校錄天﹐帝披衝薦光。

扶善紀功天﹐帝都盈撩鄲。

西昌奉眞天﹐帝辧世正開。

鬼靈隔犀除魔天﹐帝煉咸兪仝。

逸曦助爲號明天﹐帝勃陽持云。

張虛畱契左神天﹐帝諒眞召期。

伯化救傷拯物天﹐帝覺義通。

都司召靈天﹐帝弼忠希恭。

北方八天

宣陰布化天﹐帝詢蒙若賒。

伏魔掌錄天﹐帝正威奠明。

气輪壘業天﹐帝嶽昌祠宗。

升眞進澄天﹐帝輔東登華。

陶晶正思天﹐帝穹嚴犂。

運龍直陽天﹐帝烈江純思。

九宮典嶽天﹐帝優圖訥庸。

順靈濟幽天﹐帝呼成自康。

三十二天﹐三十二帝。諸天隱諱﹐諸天隱名。天中空洞﹐自然靈章。諸天隱韻﹐天中之音﹐天中之尊﹐天中之神。主錄眞魔﹐仙籍玄靈。九運十周﹐變化杳冥。無量隱妙﹐廣不可量。紀籍元眞﹐和合天人。功書玉籙﹐升進飛宸。今日玄關應體﹐洞告無垠﹐削落黑籍﹐曲素髙奔﹐徊風上範﹐超度弱淵﹐大魔伏謁﹐同揮玉軒。東斗發生﹐西斗執權﹐北斗布澤﹐南斗主遷﹐中斗廣化﹐攝禦靈官。靑帝降神﹐白帝制气﹐赤帝育胎﹐黑帝合志﹐黃帝坐鎭﹐統天大惠。靑宮眞王﹐碧羅定基。赤宮眞王﹐丹文耀開。白宮眞王﹐玉景蔚扉。黑宮眞王﹐紫素員微。黃宮眞王﹐金方化機。五宮髙靈﹐萬天之尊。飛行九垣﹐總領天兵。持幢秉節﹐遊眄太冥﹐神威赫奕﹐與道交並。上天度人﹐太憲流行。元皇受命﹐掃殄不祥。石光交煥﹐天令恢張。玉馬奔馳﹐巨獸銜岡。炎精遐布﹐封落靈鄕。敢肆干犯﹐束縛誅摧。玄鉞左戮﹐玉斧後夷。除蕩怪魅﹐殺伐祆蜚。正天元極﹐寶運同歸。魔無干試﹐邪無遁形。九署列曹﹐校錄鬼營。不容怠縱﹐天吏飛呈。普告靈關﹐羣眞仰聽。三界十極﹐咸使知聞。

靈書大策﹐寶籙玄篇。周化五常﹐三气推延。太極布形﹐晶耀綿綿。混洞浩劫﹐眇奔升遷。六气代交﹐無極無邊。上陳五斗﹐下布九淵。風包太空﹐徊水騰天。玉京植立﹐太素九城。峨峨琳房﹐仙籍命眞。翠霞蔚蕭﹐散飆長庚。凝爲山嶽﹐流爲百川。中藏上靈﹐統領萬緣。元綱流轉﹐三界諸天。包絡碧虛﹐纏結生關。旋紀度經﹐回運極炎。三十九帝﹐統禦四玄。八治分眞﹐气合淵源。皇中紫宸﹐玉府絳霞。宴景洞英﹐吟嘯玄華。金書蔚明﹐虛泛雲宮。玉瑤煉質﹐神音散衝。瓊關騫秀﹐開導元功。千運萬周﹐自然成眞。眞中有神﹐天官大君。紫微玉輔﹐暘谷髙尊。嬰兒伯史﹐太一千精。總執玉符﹐保奏生根。上游太虛﹐出入圓羅。玉山之岫﹐蕭仞之阿。下應人身﹐五府靈河。腦宮之戶﹐方池百盈。六洞回泉﹐質飛靑。靑華九微﹐開度天人。上啟云綱﹐八門玉輪。大福禁誥﹐善惡因緣。普獲濟度﹐死魂生身。身得受生﹐上聞帝庭。帝庭之上﹐各有玄音。中有九宮﹐辟闔之間﹐三元靈歌﹐辭參髙眞。

第一九宮羣仙飛空之音

八明四虛﹐包含九宮。赤混髙淸﹐交羅太空。八圓之上﹐風澤之中。洞合杳冥﹐下鎭北酆。三官統領﹐中有至神。執天大憲﹐與道同功。立以天帝﹐主以玉眞。妙化生育﹐三十九君。上輔元始﹐浩劫稱尊。出入有無﹐飛遊玉京。洞章下教﹐萬天告行。

第二九宮仙籍之章

紫瓊天策﹐玉極眞科。髙眞隱諱﹐上祕圓羅。朱璧列名。紫素三華。飛仙列聖﹐赤文煥霞。玄金寶簡。黃玉柔編。總記羣眞﹐帝心所銓。太極玄宮﹐校籍命仙。憫彼世人﹐逐物流遷。魂升魄降﹐沈淪九泉。胡不登山。詠此洞篇。一悟至道﹐身飛帝軒。

第三太極九宮歌曰

太淸九方﹐回秀流云。總執天機﹐開通靑冥。碧山紫河﹐玄微結鄰。太微上府﹐中有老人。騰天隱道﹐合景生身。扇霄蔚羅﹐朱光耀明。天輪回運﹐經變元成。九淵包絡﹐通道河津。淸微帝一﹐大洞靈尊。默念契大有﹐自然成至眞。找歌九宮仙﹐願同朝帝辰。

此三界之上﹐幾空之中﹐眞王歌音﹐音參洞章。誦之百徧﹐名度南宮。誦之千徧﹐眞王保迎。萬徧道備。飛升九宮﹐過度三界﹐位登仙公。有聞靈音﹐魔王敬形﹐敕制地祇﹐侍衛送迎﹐拔出地戶﹐五苦八難﹐七祖升遷﹐永離北山﹐魂度朱陵﹐受煉更生。是謂無量﹐普度無窮。有祕上天文。諸天共所崇。泄慢墮地獄﹔禍及七祖翁。

道言﹕此二章並是諸天上帝﹐及九宮仙籍隱祕之音﹐內有九眞雄一雌一眞諱﹐仙聖內名。誦詠之者﹐刻書太極﹐證位九宮。腦中有紫房眞神﹐列坐向外﹐聞此經聲﹐上參太極﹐下應洞響﹐九宮之神﹐告兆仙期也。皆是大梵之言﹐非世上常辭。言無韻麗﹐曲無華宛。故謂玄奧﹐難可尋詳。上天所寶﹐祕於髙上神霄玉淸玉府東臺寶藏﹐依科三萬七千年﹐隨運下傳。若有至人賫金寶質心﹐依舊格告盟九宮﹐然後而付焉。

道言﹕夫天地運度否終﹐日月五星虧盈﹐至聖神人休否﹐末學之夫疾傷。凡有此災﹐同气皆當齊心修齋﹐六時行香﹐十徧轉經﹐福徳立降﹐消諸不祥。無量之文﹐普度無窮。

道言﹕夫末學道淺﹐或仙品未充﹐運應滅度﹐身經太陰﹐臨過之時﹐同學至人爲其行香﹐誦經十過﹐以度屍形如法。則玉華帝妃執火炬以滅陰邪﹐云儀玉女擊天磬於腦宮﹐於是百神混合﹐九光之精﹐入塡泥丸﹐返其所始﹐魂神俓上南宮﹐隨其學功﹐計日而得更生。轉輪不滅﹐便得神仙。

道言﹕夫天地運終﹐星宿錯度﹐日月翳昏﹐四時失度﹐陰陽不調﹐國境生災﹐疫毒流行﹐兆民死傷﹐師友命過﹐同學罹殃﹐皆當修齋﹐行香誦經﹐夫齋戒誦經﹐功徳甚重。上消天災﹐保鎭帝王。下禳毒害﹐以度兆民。生死受賴﹐其福難勝。故曰無量﹐普度天人。

道言﹕凡有是經﹐能爲天地帝主兆民﹐行是功徳。有災之日﹐發心修齋燒香﹐誦經十過﹐皆諸天記名﹐萬神侍衛﹐右別至人﹐克得爲聖君金闕之臣。諸天記人功過﹐毫分無失。天中眞王亦保舉爾身﹐得道者乃當洞明至言也。

諸天中大梵隱語無量音道君撰

元始靈書九宮仙籍諸眞寶諱首篇

東方八天

戛圖元鈴﹐流體射回。恍濡成泰﹐周漿明垂。爓龍疋芻﹐斗江頻雷。仰斷鴻極﹐招仙納暉。演莆寂著﹐空蒙華催。都瑤審徐﹐洽玄壁刀。察陳澡珂﹐祕來發深。辧薈祈蔚﹐壯卑茂彬。

南方八天

赫那提都﹐明邀診彥。荒度覺攸﹐璣標暄煥。仗掌云籍﹐曾湍遊旻。曜勤祝慈﹐邊溏气司。駢胡耿池﹐晶圭薄微。摘卓鄙消﹐幽羅菅屍。靜立冥洑﹐揚華激彌。滻云驛童﹐丰佐畢龜。

西方八天

燎梵諸照﹐環光秫羅。邀兵無形﹐堆達輳圍。應道洛馘﹐周蒙宛毗。屹左遊縛﹐朱並丙持。渺但洞澤﹐僕幽楮奚。亮愬祖穆﹐由汾淇眞。獨綿閣韓﹐夷虛角張。密變慈斐﹐瓊迅時機。

北方八天

叱麓擎蔽﹐吟時陸。絳海碧岨﹐希幽炯梅。逸躍便燭﹐錫光瑤陀。欽載更驅﹐每官元師。救漯壘嶽﹐堅風育悲。族蕩萃遠﹐淑丕在丹。陽輔葛則﹐厭車橫鱗。處滅生久﹐關盤泊嬰。

道言﹕此諸天中﹐大梵隱語﹐無量之音。舊文刻書太極九宮崇墉之上﹐以詔未度。至學之士﹐神棲九宮﹐气抱太極﹐參味隱韻﹐則錄名仙籍﹐上游太玄﹐策登左元。字皆廣長一丈。天眞皇人昔書其文﹐以爲正音。有知其音﹐能齋而誦之者﹐諸天皆遣太極右卿﹐下觀其身﹐書其功勤﹐上奏諸天﹐萬神朝禮﹐地祇侍門﹐大勛眞王﹐保舉九宮﹐道備克得﹐施行三界﹐升入金門﹐此音無所不辟﹐無所不禳﹐無所不度﹐無所不成﹐天眞自然之音也。故誦之致太極下觀﹐上帝遙唱﹐萬神朝禮﹐三界侍軒﹐羣祆束首﹐鬼精自亡﹐琳瑯振響﹐十方肅淸﹐河海靜默﹐山嶽吞煙﹐萬靈振伏﹐招集羣仙﹐天無氛穢﹐地無祆塵﹐冥慧洞淸﹐大量玄玄也。

靈寶無量度人上品妙經卷之三十五竟

卷之三十六

八景神合品

道言﹕昔於朱陽天中﹐玄極靈歌太融昌土﹐受元始度人八景神合無量上品。元始天尊當說是經﹐周回十過﹐以召十方﹐始當詣座。天眞大神﹐上聖髙尊﹐妙行眞人﹐三元八景大神﹐無鞅數眾﹐乘空而來。靈云敷華﹐寶輿玉軿﹐紫蓋扶蔭﹐神境同光﹐瑞色交朗﹐八道煥明。七日七夜﹐諸天八景﹐合映自然﹐千神萬靈﹐冥洞一气﹐混化同輪﹐一國地土山川林木﹐煒耀齊鮮﹐髙下彌漫﹐坦平一等﹐土皆浮異彩纏羅之色。眾眞侍座﹐元始天尊玄坐空浮萬气穹窿洞景瓊臺之上。說經一徧﹐諸天大聖﹐同時稱善﹐是時﹐一國男女﹐欲念永獲斷除。說經二徧﹐達悟至眞。說經三徧﹐識用通玄。說經四徧﹐妙和元气﹐一合其形。說經五徧﹐神精凝粹﹐保鎭軀靈。說經六徧﹐萬神結華﹐與身齊並。說經七徧﹐三宮帝尊﹐朝集神眞。說經八徧﹐百關固密﹐宮府相連﹐死戶塞絕﹐斷滅胞根。說經九徧﹐三部開朗﹐八景齊歸。說經十徧﹐神明洞合﹐舉形飛仙﹐是時﹐一國是男是女﹐莫不傾心﹐皆受護度﹐咸得長生。

道言﹕是時﹐元始天尊說經一徧﹐東方無極無量品至眞靑景大神﹐無鞅之眾﹐浮空而至。說經二徧﹐南方無極無量品至眞丹景大神﹐無鞅之眾﹐浮空而至。說經三徧﹐西方無極無量品至眞素景大神﹐無鞅之眾﹐浮空而至。說經四徧﹐北方無極無量品至眞玄景大神﹐無鞅之眾﹐浮空而至。說經五徧﹐東北無極無量品至眞生景大神﹐無鞅之眾﹐浮空而至。說經六徧﹐東南無極無量品至眞明景大神﹐無鞅之眾﹐浮空而至。說經七徧﹐西南無極無量品至眞華景大神﹐無鞅之眾﹐浮空而至。說經八徧﹐西北無極無量品至眞幽景大神﹐無鞅之眾﹐浮空而至。說經九徧﹐上方無極無量品至眞合景大神﹐無鞅之眾﹐浮空而至。說經十徧﹐下方無極無量品至眞化景大神﹐無鞅之眾﹐浮空而至。十徧周竟﹐十方無極天眞八景大神﹐一時同至﹐一國男女﹐傾心歸仰﹐欣躍而言。我等各以善因﹐或從道業﹐證遇福緣﹐得居此天﹐獲賭天尊。說此八景神合之法﹐上眞至化之道﹐非我眾等﹐素所知聞。今當聞者﹐必獲位進上眞﹐備契玄理。而我等昔來未聞此道﹐不識八景神合之妙﹐豈能超合混元大道之宗。於是來詣天尊﹐請聞至教﹐有如細雨密霧﹐無鞅之眾﹐迮國一半土皆偏陷﹐非可禁止。是時﹐元始天尊周覽十方﹐垂顏凝顧﹐揮五明羽扇﹐徐啟玉音﹐彰明法要﹐開顯太極﹐一气分化﹐判爲三辰﹐離爲八景。八景者﹐八方光景自然之神也。天之八景﹐有三部以隸三元。人之八景﹐有三部以隸三閒。故三部八景﹐二十四眞﹐爲上道之髙靈。修用其道﹐使八景之气﹐與己神合。則混合百神﹐聚爲帝一﹐散爲千眞﹐立成髙仙也。天之八景﹐上元八景在玉京蕭臺﹐中元八景在太微紫宮﹐下元八景在昆侖之室。人之八景﹐上合泥丸﹐中合絳宮﹐下合丹田。各有名字﹐大小服色﹐所居之處﹐能招天景﹐以合人神。八景之靈﹐混與神合﹐則爲髙眞矣。其旨要玄妙﹐虛明洞徹﹐淸靜明照。專此八事而修此道﹐無不克臻。此八者﹐八景之徳性也。兆知勤此陽精八景眞神之道﹐則八景之神自降於子﹐授子洞玄長生之眞仙矣。大眾於時﹐聞是語已﹐再拜稽首﹐願盡至言﹐以教未悟。今日慶幸﹐獲聞妙法﹐波我沈﹐三請不止。於是元始化一元精﹐狀如朱日﹐寶華熠耀﹐在空玄之中﹐去地九丈。元始登引﹐天眞大神﹐上聖髙尊﹐妙行眞人﹐十方無極﹐八景大神﹐無鞅數眾﹐俱入朱日之中。天人仰看﹐惟見勃勃從寶華中入﹐旣入其中﹐不知所在。國人廓散﹐地還平正﹐無復欹惱。元始卽於日華之內﹐說經都竟﹐眾眞監度﹐以授於我﹐當此之時﹐喜慶難言。法事粗悉﹐諸天復位﹐倏欻之間﹐寂無遺響。是時﹐天人遇值經法﹐普得濟度﹐全其本年﹐無有中傷﹐傾土歸仰﹐鹹行妙心。合道合虛﹐合無合神﹐合明合景﹐合照合淸﹐合玄合妙。情無妄僞﹐性備天眞﹐齊同慈愛﹐異骨成親﹐國安民丰﹐欣樂太平。經始出教﹐一國以道。預有至心﹐宗奉禮敬﹐皆得度世。

道言﹕元始天尊說經中所言﹐並是諸天上帝內名﹐隱韻之音。亦是三部八景內諱﹐百靈之隱名也﹐非世之常辭。兆能長齋修誦﹐八景神合﹐與天爲一﹐七世滅�﹐胞戶閉塞﹐上聖已成眞人﹐通玄究微﹐能悉其章。誦之十過﹐諸天逼唱﹐萬帝設禮﹐心源澄寂﹐害气消沈。洞合八景﹐神眞內盈﹐羣魔束形﹐鬼精滅爽﹐回屍起死﹐白骨成人。至學之士﹐誦之十過﹐閒八景挾衛﹐三元稽首﹐魔精喪眼﹐鬼祆滅爽﹐濟度垂死﹐絕而得生。所以爾者﹐學士穢气未消﹐體未洞眞。存召八景﹐功未克全﹐天政徳可伏除魔試﹐卻滅災患﹐但不死而已﹐不能更生。輕誦此章﹐身則被殃。供養尊禮﹐門戶興隆﹐世世昌熾﹐與善因緣﹐萬災不千﹐神明護門。斯經尊妙﹐獨步玉京﹐度人無量﹐爲萬道之宗。蘶蘶大範﹐徳難可勝。道言﹕凡誦是經十過﹐八景齊降。殃注斷滅。億曾萬祖﹐幽魂苦爽﹐皆卽受度﹐上升朱宮﹐格皆九年﹐受化更生﹐得爲貴人。而好學至經﹐功痛徳就﹐皆得神仙﹐飛升金闕﹐遊冥玉京也。上學之士。修誦是經﹐智慧開明﹐含光育英﹐八景神合﹐道契玄庭﹐皆卽受度﹐飛升南宮。世人受誦﹐則身中八景﹐固律死門﹐天中八景﹐下合兆形﹐神景齊會﹐得道成眞﹐延壽長年﹐後皆得作飛升之道﹐魂神變煉﹐不經地獄哀惱﹐常保孩嬰﹐遊行太空。此經微妙﹐普度無窮﹐一切天人﹐莫不受慶。無量之福﹐生死蒙惠。上天所寶﹐不傳下世。至士賫金寶效心﹐盟天而傳。輕泄漏慢﹐殃及九祖﹐長役幽官。侍經五帝﹐玉童玉女﹐各二十四人﹐營衛神文。保護受經者身。

道言﹕正月長齋﹐誦詠是經﹐上部八景﹐降兆神庭﹐泥丸玄堂﹐七祖超遷﹐度上南宮。七月長齋﹐誦詠是經﹐中部八景﹐與兆合並﹐黃元混一﹐天地同靈﹐身得神仙﹐諸天書名。靑籙紫簡﹐舉形飛仙。十月長齋﹐誦詠是經﹐下部八景﹐固兆生根﹐眞精煉化﹐萬炁結神﹐舞輪太霄﹐遨遊上淸﹐億世含歡﹐浩劫齊齡。八節之日﹐誦詠是經﹐八景神合﹐超登玉京﹐得爲上淸眞人。本命之日﹐誦詠是經﹐三部八景﹐二十四眞﹐混變嬰兒﹐錦衣繡裙﹐列坐泥丸﹐身宮之中﹐魂神澄正﹐萬炁長存﹐百關受煉﹐身有光明﹐三界侍衛﹐五帝司迎﹐萬神朝禮﹐書名上天﹐功滿徳就﹐飛升上淸。

道言﹕行道之日﹐皆當香湯沐浴﹐齋戒入室﹐東向﹐叩齒三十二通﹐上聞三十二天﹐心拜三十二過﹐閉目﹐靜思身坐八色雲气之中﹐內外蓊冥﹐有靑龍﹑白虎﹑朱雀﹑玄武﹑獅子﹑白鶴﹐羅列左右﹐二十四眞﹐來到兆前﹐日月照明﹐洞煥室內﹐項生圓象﹐光映十方﹐如此分明。密咒曰﹕

無上玄元﹐太上道君。召出臣身中三五功曹﹐左右官使者﹐侍香玉童﹑傳言玉女﹐五帝直符﹐直日香官﹐各三十二人﹐關啟所言。今日吉慶﹐長齋淸堂﹐修行至經﹐無量度人。願所啟上徹﹐徑禦無上三十二天元始上帝至尊幾前。

畢﹐引炁三十二過﹐東向誦經。

元始無量度人上品妙經

元始洞玄靈寶本章﹐八景神合上品妙首﹐十回度人。八景隱韻﹐離合自然。帝气元眞﹐幽寥髙宸。冥漠之始﹐空洞靈宗。分化結形﹐敷鎭百關。三宮布列﹐纏絡回環。混變上境﹐合煉精根。無神不光﹐無神不明﹐無神不立﹐無神不成﹐無神不度﹐無神不生。是謂妙極﹐天中之尊。玉闕明堂﹐流珠玄丹。上衝華極﹐巍峨昆侖。紫文纏羅﹐輝煥交騰。下通中黃﹐絳宮之門。臍元幽室﹐瓊房之田。八景神气﹐周用回旋。中有三部八景二十四眞之神﹐中有虛明通徹淸靜光照之君﹐中有南極長生大帝君﹐中有東極靑華帝君﹐中有度世司馬大神﹐中有好生韓君丈人﹐中有南上司命司錄延壽益算度厄尊神。回骸起死﹐無量度人。今日校錄﹐諸天臨軒。

東方無極一景天虛神王﹐長生大聖﹐無量度人。

南方無極二景天印神王﹐長生大聖﹐無量度人。

西方無極三景天曜神王﹐長生大聖﹐無量度人。

北方無極四景天玄神王﹐長生大聖﹐無量度人。

東北無極五景天符神王﹐長生大聖﹐無量度人。

東南無極六景天光神王﹐長生大聖﹐無量度人。

西南無極七景天姥神王﹐長生大聖﹐無量度人。

西北無極八景天眞神王﹐長生大聖﹐無量度人。

上方無極三部總眞天慧神王﹐長生大聖﹐無量度人。

下方無極三部神合天順神王﹐長生大聖﹐無量度人。

十方至眞三部八景神王﹐長生度世無量大神。並乘華云流霄寶輿﹐玉駢紫蓋霞輪﹐驂駕素靈神虎蒼精妙龍﹐建玄元之節﹐洞景朱旛﹐前詠三辰華曲﹐後參五曜眞歌﹐靑鸞翠鳳﹐鳴嘯相和﹐髙仙啟塗﹐玉女翼轅﹐億乘萬騎﹐浮空駕虛﹐傾光回駕﹐混合人身。元皇太一﹐洞房玄宮。左持五籍﹐右秉五符。三回九轉﹐洞化冥無。隨景應召﹐開朗八區。凝和結气﹐髙超太無。大魔保舉﹐天皇授書。普告十極﹐洞府神君。開釋祖考﹐億劫沈魂﹐脫除罪籍﹐散落禍根。敢有停滯﹐烈火蕩焚。身旣升度﹐上及億曾。永出夜庭﹐復備形魂。普受煉化﹐度品南宮。朱陽紀錄﹐仙化成人。生身受度﹐劫劫長存。隨劫流轉﹐與天齊年。永度三塗﹐五苦八難﹐超淩三界﹐逍遙上淸。上淸之天﹐天帝﹐洞昌﹐無色之境梵行。

東方八天

翼眞元慈天﹐帝經角司神。

洞靈開濟天﹐帝恬淵景虛。

昭素欽宗天﹐帝慶嘉盡玄。

輔元敢需天﹐帝大極右扶。

玉履羲常天﹐帝生功被蒼。

神徳仰眞天﹐帝逸車婁玄。

皇度禮方天﹐帝善回夷陽。

生幟摽陽天﹐帝主靈達華。

南方八天

玉曆紀功天﹐帝道忻致登。

云韜素書天﹐帝七臯無阿。

八眞淸明景合天﹐帝孝儀奉仙。

化及衝要天﹐帝烈常希眞。

赫丹保年天﹐帝妙气承隅。

洞廬朝皇天﹐帝絜維志聰。

拔臯濟靈天﹐帝開明度生。

璇芳助月天﹐帝蒲都斗皇。

西方八天

會气集景天﹐帝昆堂抱思。

朝祖欽元天﹐帝越康子明。

擲幹起威天﹐帝運明宥初。

奮容束魔天﹐帝敕契頗庸。

受嚴持福天﹐帝覺育自中。

宣道招靈天﹐帝遜佑孚成。

啟極司化天﹐帝章瑤兌。

梵廣審淸天﹐帝寅熙融神。

北方八天

披眞恭慶天﹐帝昊蕭紫琚。

錫離崇用天﹐帝鐸時勤。

應化成功天﹐帝渝塘云翻。

壁躔納靈天﹐帝魂度九王。

析梁緒明天﹐帝仲方奇。

海映龍剛天﹐帝蒙長生。

星井珞璣天﹐帝歷陁麗寧。

八神合景天﹐帝馘化曜靈。

三十二天﹐三十二帝。諸天隱諱。諸天隱名。天中空洞﹐自然靈章。諸天隱韻﹐八景之音。八景之尊﹐八景之神﹐八景眞王﹐八景之靈﹐八景神合﹐變化上淸。無量之奧﹐深不可詳。敷落神眞﹐普度天人。今日欣慶受度﹐神境爲一﹐湛湛眞元﹐守而勿疑﹐位登髙仙。金顏玉葳﹐虛微不窒﹐明識無虧﹐通導不壅。徹運忘機﹐淸無滯濁﹐淨無穢氛﹐光華輝朗。照寂自然﹐神有八道﹐合此八關﹐結化爲形。錦帶龍衣﹐神化純妙﹐逍遙玉階﹐受職東華。制命三官﹐永滅眾惡﹐斬絕胎根﹐塞斷死戶。名列太玄﹐三省監舉﹐無有畱難。東斗主算﹐西斗記名﹐北斗落死﹐南斗上生﹐中斗大魁﹐總監眾靈。靑帝護魂﹐洞景致眞。白帝侍魄﹐華景安宅。赤帝養气﹐元景受明。黑帝通血﹐慧景朗徹。黃帝中主﹐合景備列。靑天眞王﹐靑景化神。赤天眞王﹐丹景曜明。白天眞王﹐素景混靈。黑天眞王﹐玄景靜深。黃天眞王﹐八景齊輪。五天眞王﹐萬神之宗。飛行鼓從﹐總領神兵。麾幢鼓節﹐遊觀太空。自號赫奕﹐諸天齊功。上天度人﹐嚴攝北酆。神王受命﹐普掃不祥。神龍攝毒﹐天馬四張。辟非前驅﹐天將持幢。擲火萬里﹐流鈴八衝。敢有干試﹐拒遏上眞﹐金鉞前戮﹐玉斧後刑。屠割鬼爽﹐風火無停﹐千千截首﹐萬萬剪形。魔無干犯﹐鬼無祆精﹐三官北酆﹐明檢鬼營。不得容隱﹐金馬驛呈﹐普告無窮﹐萬神咸聽。三界五帝﹐列言上淸。

眞皇玉訣﹐玄化混冥。斡旋妙气﹐杳藹之中。上景非色﹐下景非淵﹐中景太虛﹐冥合自然。八景神合﹐金剛乘天﹐天上天下﹐無幽無冥。無形無影﹐無極無窮。二十四眞﹐周環列宮。天地始成﹐神帝隱龍。溟涬大梵﹐遼廓無光。八景開圖﹐三部敷張。元始安鎭。敷落五篇。赤書玉字﹐八威龍文。保制劫運﹐使身長存。梵气彌羅﹐萬範開張。元綱流演﹐三十二天。輪轉無色﹐周回十方。旋斗歷箕﹐回度五常。三十五分﹐總气上元。八景神合﹐气入玄玄。玄中太皇﹐上帝髙眞。泛景太霞﹐嘯詠洞章。金眞朗郁﹐流響云營。玉音攝气﹐靈風聚煙。紫虛郁秀﹐輔翼萬仙。千和萬合﹐自然成眞。眞中有神﹐八景玉玄。神景之尊﹐長生大君﹐無英公子﹐白元尊神﹐太一司命﹐桃康合延﹐執符把籙﹐保命生根。上游上淸﹐出入華房。八景之內﹐細微之中。下鎭人身﹐泥丸絳宮﹐中理五炁﹐混合百神。十轉回靈﹐萬气齊仙。仙道貴生﹐無量度人。八景飛神﹐過度輪轉﹐罪福禁戒﹐宿命因緣。普受開度﹐死魂生身。身得受生﹐上聞諸天。諸天之上﹐各有生門。中有空洞謠歌之章﹐八景靈篇﹐辭參髙眞。

第一八景神合飛空之音

天有三元气﹐人有三部關。二十四眞神﹐紫戶連靑扉。上部有八景﹐四景居泥丸。又復四境居﹐在彼咽喉間。停光與季行﹐幽陀及越庚。肺肺攜顒顒﹐玉儔引叔淵。是名四星君﹐保兆泥丸間。辟祆卻萬邪﹐鬼祆毋得幹。喉中有四景﹐革革史史神。賓元與子柯﹐靑奇伯羅君。桃闌蔚蹊子﹐貫列相纏綿。保兆冥運機﹐神合純和全。萬劫長不衰﹐億齡猶合歡。

第二八景神合眞王之章

髙上雕玉軿﹐浮駕華景龍。遊宴三元宮﹐靈日光瞳曨。中部有八景﹐侍兆生關中。能存而守之﹐身登玉京山。心中居四景﹐黃寅並景霏。詡詡連祝祝﹐師南與孟暉。望離並鹿去﹐護衛長生扉。陽華制靈魂﹐固衛玄微津。四景在膽中﹐噓噓子張神。鎭凶奉仙子﹐霄度禹疆君。粲暉瑤芳來﹐金缶瓊觴和。鎭彼天徳君﹐永除世災殃。八景神合一﹐六气禦飛翔。賜兆司命書﹐億載無悲傷。

第三八景神合眞王歌

日車云旗﹐玉佩瓊璫。坐宴金闕﹐指顧榑桑。二十四眞﹐與王頡頑。飛翥神霄﹐蹈花華房。下部八景﹐神名作彊。生化萬靈﹐權衡斗剛。腎中四景﹐玄眞大靈。毛毛叱叱﹐紫還輔眞。月女落云﹐四景眞人。護兆育嬰﹐保天長存。膀胱四景﹐公碩佃蒙。亭亭幻光﹐芝仙伸逢。雄元次陽﹐云綱內通。淨府不穢﹐除滅鬼凶。三部八景﹐二十四童。錦衣繡裳﹐住兆神宮。合沓如一﹐晝飛髙衝。試爲此歌﹐喭彼仙公。生道眇邈﹐世莫我窮。兆能體之。騰轡華龍。

此三界之上﹐飛空之中﹐眞王歌音﹐音參洞章。誦之百徧﹐名度南宮。誦之千徧﹐眞王保迎。萬徧道備﹐飛升太空﹐過度三界﹐位登仙公。有聞靈音﹐眞王敬形。敕制地祇。侍衛送迎。拔出地戶﹐五苦八難﹐七祖升遷﹐永離鬼官﹐魂度朱陵﹐受煉更生。是謂無量﹐普度無窮。有祕上天文﹐諸天共所崇。泄慢墮地獄﹐渦及七祖翁。

道言﹕此二章並是諸天上帝。及八景神王隱祕之音。兆誦詠之﹐則百神混合﹐八景同歡﹐抱神成眞﹐身生羽翰﹐皆是大梵之言﹐非世上常辭。言無韻麗﹐曲無華宛。故謂玄奧﹐難可尋詳。上天所寶﹐祕於髙上神霄玉淸玉府東華玉堂經室之內。道君下治﹐傳教流行。若有至人賫金寶質心﹐依舊格告盟神霄﹐然後而付焉。

道言﹕夫天地運度否終﹐日月五星虧盈﹐至聖神人休否﹐末學之夫疾傷。凡有此災﹐同气皆當齊心修齋﹐六時行香﹐十徧轉經﹐福徳立降﹐消諸不祥。無量之文﹐普度無窮。

道言﹕夫末學道淺﹐或仙品未充﹐運應滅度﹐身經太陰。臨過之時﹐同學至人爲其行香﹐誦經十過﹐以度屍形如法。則八景俱降﹐眞神合並﹐左飛右伏﹐神行气谷﹐乍合乍離﹐景與神冥﹐朽者更新﹐墮者復支﹐魂神徑上南宮﹐隨其學功﹐計日而得更生。輪轉不惑﹐便得神仙。

道言﹕夫天地運終﹐星宿錯度﹐日月失昏﹐四時失度﹐陰陽不調﹐國境生災﹐疫毒流行﹐兆民死傷﹐師友命過﹐同學非殃﹐亦當修齋﹐行香誦經。夫齋戒誦經﹐功徳甚重。上消天災﹐保鎭帝王。下禳毒害﹐以度兆民。生死受賴﹐其福難勝。故曰無量﹐普度天人。

道言﹕凡有是經﹐能爲天地帝主兆民。行是功徳。有災之日﹐發心修齋燒香﹐誦經十過。皆諸天記名﹐萬神侍衛﹐右別至人﹐克得爲聖君金闕之臣。諸天記人功過﹐毫分無失。天中眞王亦保舉爾身﹐得道者乃當洞明至言也。

諸天中大梵隱語無量音道君撰

元始靈書八景神合內篇

東方八天

恥明規般﹐蔣籍濤外。變維宏珂﹐歷展攸最。彰溪濱義﹐儀渤窈粹。靈敞懷堂﹐保嘉瑤位。卓評靜魔﹐墀騫扶頗。緣演定足﹐優杜頻羅。邈川洪嗣﹐幽徐亟魔。謁關領仙﹐格降越和。

南方八天

緣祈嗤南﹐迕梢穹貝。丁河宰池﹐邅翾離銳。甲靈梵除﹐淸宣綱沛。彭都牢難﹐約箕亨會。處昌倫房﹐九兪蘭穟。智澄云瑤﹐力濟奧類。耿參玄地﹐運魂巢燔。孽吠顓騰﹐揚旗東轅。

西方八天

武堅迎邦﹐捐暉隗方。寧緒岨芷﹐冤淸紀皇。持屓曜陸﹐伊那妙光。鈕乾祕賓﹐寧孤極良。障彬越都﹐秦鈞睹剛。翳眇熾掇﹐奚枚魯航。祝陁桓鈞﹐洙機翹倫。亮古忠悌﹐允鄙戚羣。

北方八天

賁融技傍﹐玨傞溫類。延搜毗芒﹐淵嚴詹音。寂相據育﹐還微聊源。通隅蕭頂﹐權著靈隨。蠢孳羅合﹐玉神飛圖。滑瀛佐丘﹐直充綺鳥。略靜邊適﹐琤瑄來虛。逸澄俯汀﹐赭巖稽符。

道言﹕此諸天中大梵隱語﹐無量之音。舊文刻記龍山北岡之室﹐以調正三元﹐爲洞眞之宗。髙仙眞人﹐皆銘誦佩服﹐以交八景之神。眞气流布諸天﹐下及世間﹐皆仙官奠璧﹐玉女醮煙﹐樂禦羣靈﹐災厄莫幹。字皆廣長一丈。天眞皇人昔書其文﹐以爲正音。有知其音﹐能齋而誦之者﹐諸天皆遣飛仙玉郎﹐八景大神﹐下觀其身﹐書其功勤﹐上奏諸天﹐萬神朝禮﹐地祇侍門﹐大功眞王﹐保舉上仙八景﹐道備克得﹐遊行三界﹐升入金門。此音無所不辟﹐無所不禳﹐無所不度﹐無所不成﹐天眞自然之音也。故誦之致飛天下觀﹐八景遙降﹐萬神朝禮。三界侍軒﹐羣祆束首﹐鬼精自亡﹐琳瑯振響﹐十方肅淸﹐河海靜默﹐山嶽吞煙﹐萬靈振伏﹐招集羣仙﹐天無氛穢﹐地無祆塵﹐冥慧洞淸﹐大量玄玄也。

靈寶無量度人上品妙經卷之三十六竟

卷之三十七

七星除祆品

道言﹕昔於北淸玄靈天中﹐大魁羅上妙寶華土﹐受元始度人無量上品。玄靈妙天內號太虛無上常容天﹐其天帝主﹐名曰總監鬼神﹐居其宮殿。思道因緣﹐言我植福﹐位爲天帝﹐住不遷界。中與北方諸天世界﹐通爲一境﹐十方天中﹐及以天下一切大力鬼神國土﹐咸我部屬。我以福業故﹐周足神通﹐禁制魔種﹐歸依三淸。奉太上玉律金科﹐威被鬼爽。而今元始上帝當降此天﹐爲諸天人﹐十方眾生﹐說無量度人無上法門。我今處極眞世界﹐聞聽法味﹐實爲忻快。當與天中聖人仙眞﹐一切部寮男女等眾﹐遠詣玉京﹐恭請元始天尊﹐降此天中﹐爲眾說法。敕命侍香金童都文瑜﹐傳言玉女馮道倩﹐啟蕊玉九色之蘊﹐索三天降眞洞瓊寶香﹐然丹天火玉﹐驛龍捧鑪﹐千眞奏煙﹐靈幡寶幢﹐奇花珍供﹐百千萬人﹐俱詣玉京蕭臺金闕﹐叩禮元始﹐三說其辭﹐仰祈大慈﹐不違本念﹐降眄天中﹐宣演道法﹐度脫一切﹐開通靈虛﹐使內識洞玄﹐外伏魔試。再拜長跪﹐伏俟聖言。天尊告曰﹕吾本無形﹐以道爲質。住此玉京﹐散爲五形﹐變神萬億。吾今住此﹐見爲十方無極世界﹐無量眾生﹐各各演說法要﹐明曉至眞﹐示玄淸之路。汝所居天﹐上干無色﹐下臨昆山﹐傍及北臺﹐幽嶽鬼都﹐無不統禦。北淸玄靈﹐俯及酆羅﹐近於海際﹐密與人境﹐攴連貫接﹐人世眾錯﹐臭濁難堪﹐爲諸六天遊精﹐八方鬼神﹐殺戮啖食﹐一切人民﹐不滿天壽﹐橫被夭傷。於三元本命年﹐限運會之上﹐陰謀鬼吏﹐遘說冥官﹐妄作災凶﹐種種刑害﹐是致呼魂之聲﹐趣死之哀﹐不絕於耳。睹此厄害﹐身縈災疾﹐我今欲下彼天﹐說度人法。汝以挺生空洞﹐乘此天位﹐未明至道微妙大法。吾以妙無天帝﹐出生三气三寶三君﹐造立混沌﹐分別萬天﹐使帝闕列峙﹐億眞翔集﹐三萬六千﹐日月一時同明﹐吾以是也。吾下化爲玉宸大混﹐居紫玉寶闕華蓋之下﹐紫微垣中﹐號北極大帝。龍衣玄服﹐垂絳大弁﹐左右十二元士﹐雷公霹靂居其傍﹐三十六將衛其後﹐五帥四徳導其前。赤明開圖之初﹐爲上淸神公。開皇之後﹐爲北陰大帝。平定功成﹐位居中天﹐紫極之庭﹐十方世界﹐望之不動﹐謂之辰樞者是也。然有形皆動﹐惟無形不動。北極星與羣星相遠﹐三度有奇。而中空者北辰﹐上帝眞形也。望之炯炯﹐五星輝映﹐熒熒有光者﹐帝座也。但可見座﹐豈可遽謁其帝也。此北極大帝﹐總制三界星宿鬼神﹐萬神千靈﹐莫不叩頭請命。五嶽四瀆山川之神﹐皆再拜伏候﹐乞請水旱風雨。北極是吾第五化身﹐位居皇極正統﹐玉帝爲祖﹐立太空之元。在九宮則號中黃太一﹐衣紫錦袍﹐腰十二流金火鈴﹐狀如嬰兒﹐手把七元﹐口吐靑色。今居天中蔭華蓋﹐乘斗車﹐履三臺﹐席大角﹐坐明堂﹐左右七人﹐服紫繡者﹐北斗七星之精也。汝宜往彼﹐請下天中﹐論說法要﹐開度天人。天帝聞是說﹐已整冠執圭再拜。臣今上請北極帝君﹐降此天宮﹐願聞大法。乃與天眾辭禮元始﹐下詣中黃紫庭﹐華宸玉闕之下﹐眞官導前﹐執法從後﹐徑達北極大帝禦前﹐具陳上事﹐再拜作禮﹐辭懇志切﹐涕泗交下。帝君被玄龍之服﹐以降言曰﹕吾上爲元始天尊敷揚至教﹐當允斯請。於是天帝垂光﹐俯眄北淸玄靈太虛無上常容天中寶闕之內﹐三气寶明之殿﹐將升法座﹐當說是經﹐周回十過﹐以召十方﹐始當詣座﹐五天大神﹐七元眞君﹐上聖髙尊﹐太虛眞人﹐無鞅數眾﹐乘空而來。彩霞亙虛﹐雲光四布﹐瓊臺鳳駕﹐羽節金幢﹐雜色寶蘊﹐蓊曖郁勃﹐洞煥太無。七日七夜﹐諸天神眞﹐日月飛仙﹐星眞云將﹐璇綱玉緯﹐一時停輪﹐剛風啟韻﹐豁落流光﹐山川林木﹐緬同玉色﹐土變碧璃﹐柔�明瑩潤﹐眾眞侍座。北極帝君先向玉京﹐心拜元始﹐至恭修敬﹐乃登玄空浮光五色龍臺之座。說經一徧﹐諸天大聖同時稱善﹐是時一國男女﹐皆聽北極帝君宣標玄旨﹐無量度人﹐七星除祆最上法要。說經二徧﹐七星明耀﹐玄符見空。說經三徧﹐巨斧鐝天﹐山開石裂。說經四徧﹐乾坤交泰﹐四海澄源。說經五徧﹐仙樂滿空﹐靈香遠馥。說經六徧﹐天虹周徧﹐跨空成橋。說經七徧﹐七眞下觀﹐魔精喪膽。說經八徧﹐鬼帝驚逃﹐萬魔摧伏。說經九徧。天垂甘露。珠璣散飄。說經十徧﹐鬼神悟道﹐幽品登仙﹐是時一國是男是女﹐莫不傾心﹐皆受護度﹐咸得長生。

道言﹕是時北極帝君說經一徧﹐東方無極無量品天斗七星除祆大神﹐無鞅之眾﹐浮空而至。說經二徧﹐南方無極無量品人鬥七星除祆大神﹐無鞅之眾﹐浮空而至。說經三徧﹐西方無極無量品地斗七星除祆大神﹐無鞅之眾﹐浮空而至。說經四徧﹐北方無極無量品陰斗七星除祆大神﹐無鞅之眾﹐浮空而至。說經五徧﹐東北無極無量品鬼斗七星除祆大神﹐無鞅之眾﹐浮空而至。說經六徧﹐東南無極無量品陽斗七星除祆大神﹐無鞅之眾﹐浮空而至。說經七徧﹐西南無極無量品遁斗七星除祆大神﹐無鞅之眾﹐浮空而至。說經八徧﹐西北無極無量品升斗七星除祆大神﹐無鞅之眾﹐浮空而至。說經九徧﹐上方無極無量品飛斗七星除祆大神﹐無鞅之眾﹐浮空而至。說經十徧﹐下方無極無量品降斗七星除祆大神﹐無鞅之眾﹐浮空而至。十徧周竟﹐十方。無極天眞﹐制魔除祆大神﹐一時同至﹐一國男女﹐傾心歸仰。來者各各發心﹐願除累劫以來﹐心不正眞﹐穢念充塞﹐三尸遊蕩﹐七魄妬害﹐交通鬼气﹐及諸魔類。使有法病﹐見道不明﹐𨿽處人天﹐墮入流轉。乃至證位諸地﹐暫登眞階﹐以魔精入心﹐祆試惑亂﹐念動塵起﹐攴緣傍對﹐起無量因﹐作百千業。今聞北極大帝宣說七星除祆拔邪護正之法﹐開迷翳眼﹐蹈玄淸路﹐趣髙眞品﹐慚愧頂禮﹐無鞅數眾﹐佇立傾聽。於是北極仰天俯地﹐觀察萬匯﹐運無量心﹐啟靈寶慧﹐普告大眾。元始未生﹐曠劫無迹﹐混沌旣坼﹐七竅乃張。大爲日月﹐細爲星辰﹐日月五星﹐總號七元﹐而配屬北斗。北斗十二星﹐五星爲隱曜﹐斗口之中﹐有天一太一二十四玉皇﹐光芒不顯﹐惟七曜大明﹐彰示萬方。七星之精﹐在人七竅。亦分其神﹐能視聽言齅﹐知識悉皆由也。輔弼二星之精﹐分降爲目中瞳子。七星之神﹐有陰魄陽魂﹐及正星之神。斗中除祆之神﹐有五帥四徳﹐七千神將﹐天罡河魁﹐大殺大角﹐豁落立斗﹐黑衣玄冥﹐七殺之神﹐以滅除凶祆﹐蕩遂魔鬼。兆能齊心修齋﹐服佩符籙﹐奏告懇祝﹐則七星大神下降兆所﹐立除祆害。有能稽索道要﹐勤企止淸﹐七星之神教兆上道﹐飛升神仙﹐七祖升度﹐煉化自然。七星之精﹐三辰五斗﹐九宮八卦之妙﹐皆在於是聖人之心。七星降神華房之內﹐方寸七室﹐微妙祕諱﹐不可宣泄。已登上眞﹐後復爲此。北極卽於法會之中﹐說經都竟﹐眾眞監度﹐以授於我﹐當此之時﹐喜慶難言。法事粗悉﹐諸天復位﹐倏欻之間﹐寂無遺響。是時天人遇值經法﹐普得濟度﹐全其本年﹐無有中傷。七星垂光﹐光映眞形﹐內生玄丹﹐外除祆精﹐傾土歸仰﹐奉教遵行。除魔除幻﹐除妄除想﹐除愛除有﹐除見除得﹐除疑除邪。言中天律﹐口無非聲﹐齊同慈愛﹐異骨成親﹐國安民丰﹐欣樂太平﹐經始出教﹐一國以道。預有至心﹐宗奉禮敬﹐皆得度世。

道言﹕北極帝君說經中所言﹐並是七星天中列帝內名﹐隱韻之音。亦是北帝內諱﹐百神之隱名也﹐非世之常辭。上聖已成眞人﹐通玄究微﹐能悉其章﹐誦之十過﹐八威揚兵﹐五天擲火﹐魔王警陣﹐星使騁軒﹐甲卒億萬﹐斬邪除祆﹐燒霞燎空﹐金鉞寫光﹐羣魔束形﹐鬼精滅爽﹐回屍起死﹐白骨成人。至學之士﹐誦之十過﹐則七元降眞﹐三界稽首﹐魔精喪眼﹐鬼祆滅矣﹐濟度垂死﹐絕而得生。所以爾者﹐學士欽詠洞章﹐斗元布气﹐殺伐祆祥﹐掃蕩穢气﹐體將洞眞﹐召制十方﹐威未制天政﹐徳可服禦地祇﹐束縛魔靈﹐但卻死而已﹐不能更生。輕誦此章﹐身財被殃。供養尊禮﹐門戶興隆﹐世世昌熾﹐與善因緣﹐萬災不幹﹐神明護門。斯經尊妙﹐獨步玉京﹐度人無量﹐爲萬道之宗。巍巍大範﹐徳難可勝。

道言﹕凡誦是經十過﹐斗中天騶﹐七星大神﹐天帝使者齊到﹐爲兆除祆﹐驅斷不祥﹐億曾萬祖﹐幽魂苦爽﹐皆卽受度﹐上升朱宮。格皆九年。受化更生﹐得爲貴人。以誦詠此經。身神明正。气無陳故﹐則玄堂啟關﹐魂爽超越﹐不拘冥昧。而好學至經﹐功滿徳就﹐皆得神仙﹐飛升金闕﹐遊冥玉京也。上學之士。修誦是經﹐七眞登房﹐妙極空常﹐往返三周﹐履星蹈綱﹐漱云咽液。魂魄俱翔﹐變化上淸﹐壽與天長﹐皆卽受度﹐飛升南宮。世人受誦﹐拱持北辰﹐坐致神女﹐風送雨迎﹐左據��。右揖��﹐六丁輔兆。捕鬼搜屍﹐則延壽長年﹐後皆得作尸解之道。魂神暫滅﹐不經地獄。卽得返形﹐遊行太空。此經微妙﹐普度無窮﹐一切天人﹐莫不受慶。無量之福﹐生死蒙惠。上天所寶﹐不傳下世。至士賫金寶效心。盟天而傳。輕泄漏慢﹐殃及九祖﹐長役鬼官。侍經五帝﹐玉童玉女﹐各二十四人﹐營衛神文。保護受經者身。

道言﹕正月長齋﹐誦詠是經﹐七星眞君開北玄之籙﹐校別罪魂﹐斗中司命﹐煉七星之光﹐導引冥靈﹐爲上世亡魂﹐斷地逮役﹐度上南宮。七月長齋﹐

誦詠是經﹐七星魁宮之气﹐紫光如弦﹐灌兆泥丸﹐星中大神七人﹐扶胥兆身﹐遊行斗關﹐身得神倦﹐諸天書名﹐黃籙白簡﹐削死上生。十月長齋﹐誦詠是經﹐斗中天皇手把七星﹐爲兆除祆。赤帝黃老與兆陶魂﹐同蔭華宸﹐坐臥七星﹐星精入腦﹐眞火煉形。泥丸紫君﹐厥諱規英﹐金牀玉帳﹐紫繡錦裙﹐腰帶火鈴﹐除祆滅精﹐福慶自生﹐位極人臣。爲國王帝主﹐君臣父子﹐安鎭國祚﹐保天長存﹐世世不絕﹐常爲人君﹐安鎭其方﹐民稱太平。八節之日﹐誦詠是經﹐七星光色﹐連布八方﹐北帝位中﹐九宮齊同﹐一白二黑﹐貪巨爓空﹐下代鬼祖﹐斷遏衰凶﹐得爲九宮眞人。本命之日﹐誦詠是經﹐子�午�﹐丑未二宮﹐下臨生位﹐七星回陽﹐延兆天年﹐賜壽無疆﹐魂神澄正﹐萬气長存﹐不經苦惱﹐身有光明﹐三界侍衛﹐五帝司迎﹐萬神朝禮﹐名書上天﹐功滿徳就﹐飛升上淸。

道言﹕行道之日﹐皆當香湯沐浴﹐齋戒入室﹐東向﹐叩齒三十二通﹐上聞三十二天﹐心拜三十二過﹐閉目﹐靜思身坐紫靑絳三色雲气之中﹐內外蓊冥﹐七星覆頭﹐五藏眞气﹐繞絡身相﹐脾生黃气﹐出頂成云﹐存見北極金容﹐天馬千萬﹐靑龍﹑白虎﹑朱雀﹑玄武﹑獅子﹑白鶴﹐羅列左右﹐日月照明﹐洞煥室內﹐項生圓象﹐光映十方﹐如此分明。密咒曰﹕

無上玄元﹐太上道君。召出臣身中三五功曹﹐左右官使者﹐侍香玉童﹐傳言玉女﹐五帝直符﹐直日香官﹐各三十二人﹐關啟所言。今日吉慶﹐長齋淸堂﹐修行至經﹐無量度人。願所啟上徹﹐徑禦無上三十二天元始上帝至尊幾前。

畢﹐引炁三十二過﹐東向誦經。

元始無量度人上品妙經

元始洞玄靈寶本章﹐七星除祆﹐元綱度人。天關運斡﹐離合自然。天有三魂﹐二景含晶。天有七魄﹐七曜流精。華蓋曲直﹐三五飛升。紫雲爲關﹐綠煙蒙蒙。中有北極﹐金城九重。山環峯列﹐玄艸垂茸。洞戶郁杳﹐淸虛八通。頭建魁剛﹐足履玄龍﹐手揮碧霞﹐鳴玉叩鍾。天丁九首﹐四目老翁﹐秉仗金鉞﹐息滅祆凶。遊珠爲樞﹐運機惟空﹐眞道自然﹐光泛九宮。立斗大神﹐霹靂靊隆。眇莽九醜﹐衣斗乘風。吐毒噴火﹐衛世無窮。鬼爽竄伏﹐神府靈明。靑气灌滌﹐混合百神。金闕玉房﹐赤鏡飛光。流云萬丈﹐周徧八冥。中有七星除祆之神﹐中有天猷紫極之尊。中有景霄太帝之眞﹐中有天丁縛龍大神﹐中有玄天黑殺四徳五帥之君﹐中有天蓬威化玄曜眞君﹐中有太元眞紐綱紀關七星尊神。回骸起死﹐無量度人。今日校錄﹐諸天臨軒。

東方無極星符神王﹐長生大聖﹐無量度人。

南方無極星殺神王﹐長生大聖﹐無量度人。

西方無極星气神王﹐長生大聖﹐無量度人。

北方無極星臺神王﹐長生大聖﹐無量度人。

東北無極星藏神王﹐長生大聖﹐無量度人。

東南無極星使神王﹐長生大聖﹐無量度人。

西南無極星河神王﹐長生大聖﹐無量度人。

西北無極星令神王﹐長生大聖﹐無量度人。

上方無極星威神王﹐長生大聖﹐無量度人。

下方無極星根神王﹐長生大聖﹐無量度人。

十方至眞七星除祆神王﹐長生度世無量大神。並乘七星懼羅之云﹐八色光明之輩﹐天馬爲馭﹐辟非驂羣﹐六甲備駕﹐天丁揚威﹐徘徊丹霞﹐翺翔胎倦﹐建翠旄之節﹐流光靈幡﹐前嘯紫鳳齊唱﹐後從玄獸同鳴﹐獅子白鶴﹐嘯歌噰噰﹐天一啟途﹐神兵翼轅﹐億乘萬騎﹐浮空而來﹐傾光回駕﹐監眞度生。星宮丞相﹐九霄上宮﹐天英主錄﹐元斗大神﹐執籙把籍﹐齊到帝前﹐隨所應度﹐嚴校諸天。七星寶宮﹐七元眞君﹐帶月引日﹐龍巾虎裙。蒼舌虎賁﹐北極神君﹐赤書火籙﹐黑籍黃文。蕩除祆蠥﹐飛屍遊魂﹐斬馘無拘﹐束送泰山。普告三界﹐無極神鄕﹐泉曲之府﹐北都羅酆﹐三官九署﹐十二河源。上解祖考﹐億劫種親﹐疾除罪簿﹐落滅惡根﹐不得拘畱﹐逼合鬼羣。元始符命﹐時刻升遷﹐北都寒池﹐部衛形魂。七星除祆﹐度品南宮﹐死魂受煉﹐仙化成人。生身受度﹐劫劫長存。隨劫輪轉﹐與天齊年。永度三塗﹐五苦八難﹐超淩三界﹐逍遙上淸。上淸之天﹐天帝玉眞﹐無色之境梵行。

天眞皇人曰﹕北斗七星﹐除祆之眞﹐北極大帝代元始天尊說﹐付授雲宮紫房明威眞人。明威位爲髙眞﹐序稱道言﹐理亦有在。其三十二天者﹐以三十二天爲輞﹐二十八宿爲輪﹐七星爲箱﹐二曜爲轄﹐北極爲樞﹐總於四方﹐三十二天﹐枝連蒂固也。亦東南西北爲次﹐每天之色﹐下貫九宮﹐析而爲九眞﹐合而成大洞﹐學者明之。

東方八天

康化盡明天﹐帝樂耽內生。

禧提成光天﹐帝無圖理宗。

卻宴正緒天﹐帝宛伯祁。

空常梵無天﹐帝眇逐韓盧。

協眞司眞天﹐帝剛杜巽隅。

朱極玩時天﹐帝角衣普招。

希微蒙素天﹐帝阿丹題昌。

祖元慶淑天﹐帝杳平彌彊。

七星眞君除妖神符施有妖處

東方直符吏八人

南方八天

浩都火象天﹐帝趙天仙長。

著師滋妙天﹐帝瑤宗重光。

章岐善化天﹐帝乾河預沙。

帝圖上炎天﹐帝定觀生。

銖覽臺賢天。帝確震曲東。

遼方頓微天﹐帝扉期元垠。

善譙鎭星天﹐帝皇玄越南。

變嶽呼雲天﹐帝婁景瑞長。

七星護生神符

房堂中安

南方直符吏八人

西方八天

巢平演炎天﹐帝伏屹偃山。

常煉栢空天﹐帝獸路主基。

錄齊鏡張天﹐帝璖梁核羲。

灼華奏素天﹐帝漠羽擎諦。

璉祭鼎元天﹐帝赫由忌孫。

大始順陽天﹐帝云延慶標。

正遠感化天﹐帝仇蘭已蓬。

素明耀姿天﹐帝耿演符歡。

七星斬鬼神符置廟社中

西方直符吏八人

北方八天

皇淵靜極天﹐帝元晶持關。

順明宗化天﹐帝昊禹神。

歷鮮玄都天﹐帝邊玆倚聰。

寥府佑祠天﹐帝龍輔玉。

靈化梵光天﹐帝侖統郁秀。

玄天玉明天﹐帝混育九眞。

六成耀靈天﹐帝寶眞魔。

斗芒振感天﹐帝總丘光。

七星除病神符

治一切病

北方直符吏八人

已上七星除祆四符﹐吞帶貼﹐燒灰﹐丹書﹐香水調﹐男女通用。

三十二天﹐三十二帝。諸天隱諱﹐諸天隱名。天中空洞﹐自然靈章。七星之音﹐七星之尊。七星之神﹐七星大魔﹐七星之靈﹐九和十合﹐變化上淸。無量之奧﹐深不可詳。八萬四千﹐大小之星﹐天河九都﹐子眞天狼。玄身獸狀﹐威禁尊神﹐北極七星﹐至眞之形。爾能知之﹐祆气無干﹐鬼戶蕩滅﹐元斗飛精﹐神變气化﹐無量通靈。靑身三髻﹐黃目烏形﹐一十八角﹐十二飛輪。或變女子﹐繡衣丹裙。或爲老人﹐紫綬玄巾。或變赤蛇﹐巨蟒龜身。吐火放煙﹐擲鈴興雲。天地未生﹐七星混冥﹐吳皇聖母﹐生成昆侖。七星之精﹐變爲七眞﹐首戴玉積﹐披靑佩金﹐梵炁成符﹐上帝玄文。東斗開生﹐碧落乘煙。西斗皓華﹐景耀飛天。北斗玄輝﹐變化眞仙﹐目奪日光﹐手握天關。南斗赤精﹐乘龍仗旛﹐司執典錄﹐統禦無邊。中斗帝气﹐寶冠垂蓮﹐身禦龍衮﹐佩帶五篇﹐前引天剛﹐萬神莫幹。靑天魔王﹐斌齒元成。赤天魔王﹐林志方生。白天魔王﹐文朱育英。黑天魔王﹐黃道玄明。黃天魔王﹐合混元精。五帝大魔﹐萬神之宗。飛行鼓從﹐總領鬼兵。麾幢鼓節﹐遊觀太空。自號赫奕﹐諸天齊功。上天度人﹐嚴攝北酆。七星七殺﹐普掃不祥。玄龜召气﹐丹蛇敷張﹐巨靈擊鍾﹐神妃奏香。蒼舌大帥﹐綠齒神王﹐是稟七星﹐變化威光。黑气翳空﹐海風激揚﹐流火熾然﹐電女回璫。龍旗橫天﹐摧震輝煌﹐魔鬼刳腦﹐祆黨伏藏。三官北酆﹐明檢鬼營﹐不得容隱﹐金馬驛呈。普告無窮﹐萬神咸聽。三界五帝﹐列言上淸。穹碩玉京﹐眇浩無垠。元气成云﹐紫明寶輪。熠耀太空﹐牢植天根。根連風澤﹐洞虛生龍﹐陰陽交進﹐動化飛騰。太光玄甲﹐一十二元。身蟠碧霞﹐背負神洲。日月傍流﹐寶仞三玄。萬化合景﹐照灼浮明。三十五分﹐二十八辰。爲天形容﹐斡運圖羅。氐房參尾﹐回旋皓華。角亢昴胃﹐飛騰絳霞。中有云綱﹐光環帝宮。�������童﹐七大神王﹐變化天蓬。億萬火兵﹐十八目翁﹐嘯鼓黑气﹐巨電蒼龍。剛風神虎﹐南丹玉童﹐斬除羣祆﹐馘滅鬼鋒。天上天下﹐無幽無冥﹐無形無影﹐無極無窮。溟涬大梵﹐遼廓無光。七元威光﹐照滅不祥。三辰合明﹐太一奉章。玉帝下觀﹐黃旗召靈。空梵成結﹐玉符寶文。刻書金簡﹐混九元陽。靈瑞自生﹐玄臺紫堂。梵气彌羅﹐萬範開張。分度流演﹐三十二天。旋軫歷房﹐回度北玄。七星炯灼﹐總气上元。八景冥合﹐气入玄玄。玄中斗星﹐北極髙尊。泛景太微﹐同會句陳。金眞執書﹐簡奏天皇。玉音召气﹐靈化舒光。淸虛郁耀﹐輪轉萬方。千和萬合﹐自然成眞。眞中有神﹐元斗大君﹐元羅帝一﹐黃素飛仙﹐太一司命﹐桃康合延﹐此諸大神﹐卽爲七星﹐分化之神。七神在身﹐除祆煉眞。天有三臺﹐人有三魂。天有七星﹐人有七魄。三魂主陽﹐七魄主陰。三臺六星﹐虛精六淳﹐合會曲生﹐天屍地屍﹐及與人屍﹐共爲六神。招眞降靈﹐除滅祆氛﹐執符把籙﹐保命生根。上游上淸﹐出入華房﹐八冥之內﹐細微之中。下鎭人身﹐大洞泥丸﹐絳宮玄气﹐混合百神。十轉回靈﹐萬气齊仙。仙道貴生﹐無量度人。上運七星﹐飛天法輪。罪福禁戒﹐宿命因緣。普受開度﹐死魂生身。身得受生﹐上聞諸天。諸天之上﹐各有生門。中有空洞謠歌之章﹐七星靈篇﹐辭參髙眞。

第一七星童子飛空之音

元斗飛杓﹐廣大眞星。日耀電火﹐誅伏魔兵。司執元化﹐鎭守天門。首建紫微﹐擲火流金。回布九道﹐北極之眞。斡旋二儀﹐總統百靈。三十六童﹐玉冠珠纓。主校圖籍﹐持握生成。威光無量﹐魔怪潛形。斬邪捕鬼﹐正道流行。消滅九醜﹐天淸地寧。

第二七星玉妃之章

碧雲層層﹐錦華明輝。中有帝靈﹐內號玉妃。推籌布策﹐行天四時。電光豁落﹐星綱陸離。禦兵九重﹐爲世除祆。致福卻禍﹐正道昭昭。玉符四飛﹐萬惡蠲消。元化蕩蕩﹐貫气紫霄。一受眞妙﹐形神不凋。戴九履玄宮﹐周流四象中。太微回靈耀﹐神府自幽通。

第三七星神王歌日

黑甲橫天﹐三官列言。眞魔神帥﹐備兵億千。天蓬履元一﹐坤母敞金扉。離英肇帝眞﹐回光沖大微。巍巍神霄尊﹐駕龍耕瓊芝。香气郁元綱﹐靈照洞神池﹐旋步云羅上﹐流爓散天溪。二五混玄景﹐三元陳玉機。綜錯理皇運﹐禦气合仙飛。丹靈曜幽闕﹐靑童啟霄扉。除祆輔正道﹐我道日昌輝。

此三界之上﹐飛空之中﹐星眞歌音﹐音參洞章。誦之百徧﹐名度南宮。誦之千徧﹐魔王保迎。萬徧道備﹐飛升太空﹐過度三界﹐位登仙公。有聞靈音﹐七星衛形﹐敕制地祇﹐侍衛送迎﹐拔出地戶﹐五苦八難﹐七祖升遷﹐永離鬼官﹐魂度朱陵﹐受煉更生。是謂無量﹐普度無窮。有祕上天文﹐諸天共所崇。泄慢墮地獄﹐禍及七祖翁。

道言﹕此二章並是諸天上帝﹐及至靈魔王七星神王仙眞隱祕之音。皆是大梵之言﹐非世上常辭。言無韻麗﹐曲無華宛﹐皆七星除祆上眞重諱密妙之訣。是謂玄奧﹐難可尋詳。上天所寶﹐祕於玄都神霄玉闕東藏﹐依玄科四萬劫一傳。若有至人賫金寶質心﹐依舊格告盟十天﹐然後而付焉。

道言﹕夫天地運度﹐日月五星虧盈﹐至聖神人休否﹐未學疾傷。凡有此災﹐皆六天大魔﹐五方大力惡鬼﹐爲世祆蠥﹐因生人之命﹐天地厄會﹐作爲禍殃。同气皆當齊心修齋﹐六時行香﹐十徧轉經﹐福徳立降﹐消諸不祥。無量之文﹐普度無窮。

道言﹕夫末學道淺﹐或自營生業﹐不識道眞﹐致土石之精﹐艸木之怪﹐山�山魈木客﹐人都鳥都泉�魍魎﹐或稱古今廟社血食﹐一切依附﹐爲民祆害。祈告北極大帝﹐七元尊星﹐以丹砂書七星眞符﹐燒灰﹐以香水調服﹐或佩帶自身﹐安貼堂房之上﹐七星眞君立降﹐天兵剪除大害﹐變災爲吉。七星降庭﹐授爾眞要﹐身得神仙。

道言﹕夫天地運終﹐星宿錯度﹐日月失錯﹐四時失度﹐陰陽不調﹐國境有災﹐水火漂焚﹐疫毒流行﹐兆民死傷﹐師友命過﹐同契殞傷﹐或是大力魔神﹐六洞鬼帥﹐妄興祆變﹐亦當修齋﹐行香誦經。夫齋戒誦經﹐功徳甚重。上消天災﹐保鎭帝王。下禳毒害﹐以度兆民。生死受賴﹐其福難勝。故曰無量﹐普度天人。

道言﹕凡有是經﹐能爲天地帝主兆民﹐行是功徳。有災之日﹐發心修齋燒香﹐誦經十過﹐皆諸天記名﹐萬神侍衛﹐右別至人﹐克得爲聖君金闕之臣。諸天記人功過﹐毫分無失。天中魔王亦保舉爾身﹐得道者乃當洞明至言也。

諸天中大梵隱語無量音明威眞人撰

七星除妖玉篇

東方八天

渙都瓊樓﹐魂綦猷浮。洞鏡宛貳﹐嶽鄙顏仇。呂正燕驛﹐儻札遞侯。懃

寂恕願﹐京僅蕭侔。輪豫關璞﹐晉晝辯周。固遁靈嶷﹐互琤淙畱。卦評杜盤﹐華逗燕彪。元直和敕﹐禧魯眞收。

南方八天

程計鄒彊﹐挹需閟牙。紂合師祥﹐淵仍邈霞。冀類屏場﹐密圖景羅。湫減殊亡﹐力扁盟柄。朱環柳檣﹐玄煉可韓。魁漠救堂﹐幼諦炎墮。良便嬰鄕﹐美林斗樞。回混巖康﹐儔奕綿羅。

西方八天

神途霄儀﹐著冥兗麗。碧髙慶和﹐雞堵日逵。莊池翊漿﹐戛智完休。鄺定符司﹐馘酆秤微。仙輦光谷﹐囹穴鋒錐。席衍黃琥﹐緣索凝頤。吳罔太煥﹐天庚聿拯。采鏹伏祆﹐晶熒裒遼。

北方八天

童總靈邃﹐刃截冥爽。衄淸茶九﹐道注生鞅。璨華曜黨﹐頗淙慈精。良納胃藏﹐通羽聯鴻。剛婦瑤琩﹐治巫允塞。魂箕井昂﹐泉獨興利。寶迪澤昉﹐玉誕赤瑛。梵輳滬幾﹐意透飛驛。

�������攝。

唐夏轄囚﹐珠絡入度。月妃東暄﹐七殺黑聻。

內一十六字七星隱文符書如左

道言﹕此北極紫微七星大梵隱語﹐諸天大將五斗大魔無量音。舊文始生於北斗玉闕﹐及三臺垣門之上。推正七星軌度﹐統制鬼神﹐斬邪除祆﹐北君之祕文。天眞皇人昔書其文﹐以爲正音。有知其音﹐能齋而誦之者﹐諸天皆遣飛天神王﹐下觀其身﹐書其功勤﹐上奏諸天﹐萬神朝禮﹐地祇侍門﹐大勛魔王﹐保舉上眞﹐道備克得﹐遊行三界﹐升入金門。此音無所不辟﹐無所不禳﹐無所不度﹐無所不成﹐天眞自然之音也。故誦之致飛天下觀﹐上帝遙唱﹐萬神朝禮﹐三界侍軒﹐羣祆束首﹐鬼精自亡﹐琳瑯振響﹐十方肅淸﹐河海靜默﹐山嶽吞煙﹐萬靈振伏﹐招集羣仙﹐天無氛穢﹐地無祆塵﹐冥慧洞淸﹐大量玄玄也。

靈寶無量度人上品妙經卷之三十七竟

卷之三十八

神符除難品

道言﹕昔於赤靈丹天耀華明輝八威神闕﹐受元始度人神符除難祕奧妙品。元始天尊當說是經﹐周回十過﹐以召十方﹐始當詣座。天眞大神﹐上聖髙尊﹐妙行眞人﹐無鞅數眾﹐乘空而來。宸霞映虛﹐翠轂瓊軒﹐華芝寶蓋﹐明彩纏輝﹐萬光蒨燦﹐圓景合鮮。五日五夜﹐諸天妙气﹐交文煥落﹐龍光鳳徊﹐郁藹自然﹐一時成章﹐靈風爽徹﹐星宿停輪﹐萬景廓奕﹐氛穢消澄﹐一國地土山川林木﹐七寶凝華﹐緬平均等﹐無復髙下﹐土皆作瑞云浮郁離羅之色。眾眞侍座﹐元始天尊玄坐空浮八靈九變神圖玉局之上。說經一徧﹐諸天大聖同時稱善﹐是時﹐萬界廓淸﹐靈風散煙﹐天發玄瑞﹐地發祥應﹐慶會咸臻﹐普及含生。說經二徧﹐魔癘滅形﹐丹刻麗空。說經三徧﹐災疾消除。說經四徧﹐自然靈章﹐映現八虛。說經五徧﹐人民達悟﹐符章之因。說經六徧﹐敬奉靈文﹐皆獲道眞。說經七徧﹐寶章玉書﹐開度無窮。說經八徧﹐三光妙气﹐灌絡形神。說經九徧﹐苦魂受化﹐煉度朱陵。說經十徧。國祚安鎭﹐永保升平﹐是時﹐一國是男是女﹐莫不傾心﹐皆受護度﹐咸得長生。

道言﹕是時﹐元始天尊說經一徧﹐東方無極度符神王﹐至眞大神﹐無鞅之眾﹐浮空而至。說經二徧﹐南方無極度符神王﹐至眞大神。無鞅之眾﹐浮空而至。說經三徧﹐西方無極度符神王﹐至眞大神﹐無鞅之眾﹐浮空而至。說經四徧﹐北方無極度符神王﹐至眞大神﹐無鞅之眾﹐浮空而至。說經五徧﹐東北無極度符神王﹐至眞大神﹐無鞅之眾﹐浮空而至。說經六徧﹐東南無極度符神王﹐至眞大神﹐無鞅之眾﹐浮空而至。說經七徧﹐西南無極度符神王﹐至眞大神﹐無鞅之眾﹐浮空而至。說經八徧﹐西北無極度符神王﹐至眞大神﹐無鞅之眾﹐浮空而至。說經九徧﹐上方無極度符神王﹐至眞大神﹐無鞅之眾﹐浮空而至。說經十徧﹐下方無極度符神王﹐至眞大神﹐無鞅之眾﹐浮空而至。十徧周竟﹐十方無極主領神符度符神王﹐天眞大神﹐一時同至﹐一國男女﹐傾心歸仰。來者有如雨霧交集﹐無鞅之眾﹐繁積一國﹐地土皆震﹐非可禁止。於是元始於其座中﹐凝顧玄空﹐運大神力﹐口吐靈文雲篆龍章﹐流金散耀﹐八角垂芒﹐徧於空際﹐離合變化﹐現一寶壇﹐去地九丈﹐下捧華云。元始登引﹐天眞大神﹐上聖髙尊﹐妙行眞人﹐十方無極天宮度符神王﹐至眞大神﹐直符將吏﹐無鞅數眾﹐俱登所現寶壇之上。天人仰看﹐惟見冉冉從壇四面而升﹐旣登寶壇﹐無不容載。國人廓散﹐地還平正﹐復得安靜。元始卽於寶壇之上﹐說經都竟﹐眾眞監度﹐以授於我﹐當此之時﹐喜慶難言。法事粗悉﹐諸天復位﹐倏欻之間﹐寂無遺響。是時﹐天人遇值經法﹐皆得濟度﹐全其本年﹐除難兔傷﹐傾土歸仰﹐普證善緣。無憂無惱﹐無疾無殃﹐無驚無恐﹐無厄無患﹐無試無魔﹐言惟道旨﹐心惟道眞﹐齊同和樂﹐異骨成親﹐國安民丰﹐欣樂太平﹐經始出教﹐一國以道。預有至心﹐宗奉禮敬﹐皆得度世。

道言﹕元始天尊說經中所言﹐並是五老上帝火煉光精豁落空玄變化之根﹐三元妙气神祕內名﹐隱韻之音。亦是三天內諱﹐百靈之隱名也﹐非世之常辭。上聖己成眞人﹐通妙達玄﹐能悉其章﹐誦之十過﹐魔王敬仰﹐邪怪滅精﹐氛穢蕩淨﹐道气合神﹐二耀流景﹐五華受明﹐災癘消散﹐卻死回生。至學之士﹐誦之十過﹐則帝眞鑑佑﹐髙宸降軒﹐密授玄言﹐寶籙玉文﹐總治鬼魔﹐卻伏禍姦。所以然者﹐靈音會於眇淸﹐至理合於元根﹐妙精感激﹐召气致眞﹐洞化莫窮﹐無所不神。輕誦此章﹐身則被殃。供養尊禮﹐門戶興隆。世世昌熾﹐神符除難﹐萬災不幹﹐神明護門。斯經尊妙﹐獨步玉京﹐度人無量﹐爲萬道之宗。巍巍大範﹐徳難可勝。

道言﹕凡誦是經十過﹐諸天齊到﹐三萬六千神符妙气﹐八萬四千赤文之精﹐灌注其身。身受煉養﹐結化仙眞﹐格皆九年﹐玉籙定生﹐削除死名﹐億曾滯魄﹐冤系幽沈﹐皆受濟度﹐各獲逍遙﹐遷變生形﹐性識洞悟﹐敬奉微言﹐玄功備著﹐升於九宮﹐超淩太霞﹐逸轡紫淸也。上學之士﹐修誦是經﹐九天眞文﹐皆集其眞﹐結絡靈綱﹐入其身中﹐纏羅五臟﹐養育華精﹐延度壽考﹐長生飛仙。世人受誦﹐則招集神吏﹐符章從官﹐三光眞宰﹐五气天君﹐威靈衛護﹐萬禍不幹﹐身鍾道气﹐死不滅眞﹐徑上南宮﹐返化常存。此經微妙﹐普度無窮﹐一切天人﹐莫不受慶﹐生死蒙惠。上天所寶﹐不傳下世。至士賫金寶效心﹐盟天而傳。輕泄漏慢﹐殃及九祖﹐長役鬼官。侍經五帝﹐直符玉童玉女﹐各二十四人﹐營衛神文。保護受經者身。

道言﹕正月長齋﹐誦詠是經﹐感致上元東極宮中長生玉眞髙上帝皇﹐敷降九气玄生之符﹐保度一身﹐九祖沈魂﹐皆獲超脫﹐與道合並。七月長齋﹐誦詠是經﹐感致中元西靈太皓宮中寶華上妙至極髙尊﹐宣通七气金光玉符﹐斷除業累﹐卻伏魔精﹐罪結散釋﹐永保淸貞﹐金眞煉華﹐瓊英內生﹐玉體堅彊﹐長生萬年。十月長齋﹐誦詠是經﹐感致下元北眞紫皇玄上宮中玉宸大道無上元皇﹐垂華散靈﹐惠布五气天玄太符﹐蕩除姦穢﹐掃滅祆凶﹐固衛家國﹐敷佑庶民﹐帝主壽康﹐福祿綿綿﹐徳被萬方﹐常保太平。八節之日﹐誦詠是經﹐感致八景赤精丹華玉文八威神策靈光妙气﹐下降身中﹐灌澤九宮﹐三田受眞﹐百痾蠲除﹐萬害塞源﹐羣魔憚伏﹐脫離禍難﹐靑書奏功﹐紫籙紀仙﹐玄功偉著升景上淸。

道言﹕行道之日﹐皆當香湯沐浴﹐齋戒入室﹐東向﹐叩齒三十二通﹐上聞三十二天﹐心拜三十二過﹐閉目﹐靜思身坐靑黃白三色雲气之中﹐內外蓊冥﹐有六甲直符﹐九宮掾史﹐度符神王﹐直符將吏﹐羅列左右﹐日月照明﹐洞煥室內﹐項生圓象﹐光映十方﹐如此分明。密咒曰﹕

無上玄元﹐太上道君。召出臣身中三五功曹﹐左右官使者﹐侍香玉童﹐傳言玉女﹐五帝直符﹐直日香官﹐各三十二人﹐關啟所言。今日吉慶﹐長齋淸堂﹐修行至經﹐無量度人。願所啟上徹﹐徑禦無上三十二天元始上帝至尊幾前。

畢﹐引炁三十二過﹐東向誦經。

元始無量度人上品妙經

元始洞玄靈寶本章﹐神符除難妙首玉文﹐變化無量﹐十回度人。天眞隱韻﹐離合自然。妙虛八靄﹐大混之初。靈光結體﹐朗煥玉都。分化三景﹐稟粹七元。纏綿至用﹐總括眞神。摽著符章﹐統禦羣靈。因符而立﹐因符而行﹐因符而度﹐因符而生。符命所告﹐莫敢不從。禍離所臨﹐消卻無前﹐是爲神寶。元始玉文﹐赤書內籙。八會垂芒﹐威章豁落。北帝隱銘﹐天皇鳳璽。玄律女靑﹐攝邪大檄﹐都匠合明﹐非屍斷滅。山怪摧姦﹐紫庭祕奧。羅布魁剛﹐屠割鬼爽。伏魔洞淵﹐黃籙白簡﹐超煉苦魂﹐範圍太妙。宰制玄虛﹐存亡受度﹐普被無窮。中有明光合變之神﹐中有除災散禍之君﹐中有消魔破害大神﹐中有九光三气丈人﹐中有掌符定籙三光五帝﹐威伐尊神﹐回生起死﹐無量度人。今日校錄﹐諸天臨軒。

東方無極飛天神符除難神王﹐長生大聖﹐無量度人。

南方無極飛天神符除難神王﹐長生大聖﹐無量度人。

西方無極飛天神符除難神王﹐長生大聖﹐無量度人。

北方無極飛天神符除難神王﹐長生大聖﹐無量度人。

東北無極飛天神符除難神王﹐長生大聖﹐無量度人。

東南無極飛天神符除難神王﹐長生大聖﹐無量度人。

西南無極飛天神符除難神王﹐長生大聖﹐無量度人。

西北無極飛天神符除難神王﹐長生大聖﹐無量度人。

上方無極飛天神符除難神王﹐長生大聖﹐無量度人。

下方無極飛天神符除難神王﹐長生大聖﹐無量度人。

十方至眞飛天神符除難神王﹐長生度世無量大神。並乘景霞綠輿﹐羽明流軿﹐宸耀飛蓋﹐玉精寶輪﹐驂駕鱗鳳﹐丹欻靈飆﹐建九光瓊節﹐五气華旛﹐前嘯

簫歌逸響﹐後吹鸞鳳同鳴﹐獅子白鶴﹐音韻噰噰﹐四將啟途﹐玉帝翼轅﹐億千萬乘﹐泛皓淩煙﹐騰輝騖電﹐禦化開玄﹐明宸帝气﹐太微玉宮﹐神綱主宰﹐天靈上卿﹐秉符執籙﹐總會髙淸。考校天地萬類之情﹐隨品救護﹐三洞敷陣。告下十方五嶽神君﹐南丹北幽﹐河海冥原﹐帝命所至﹐風火驛傳。禁察祆凶﹐削除罪姦﹐至於長夜﹐罪系沈魂﹐並令解釋﹐氛穢咸蠲﹐惡魔毒害﹐孰敢當前。生根寧極﹐壽保長延﹐神霄紀善﹐靑華宥愆。寶章流演﹐應會百靈﹐皆受道徳﹐陽光煉眞。永度三塗﹐五苦八難﹐超升三界﹐遊觀上淸。上淸之天﹐天帝耀靈﹐冥無之境梵行。

東方八天

淸祕元漠天﹐帝竺羅啟英。

遼正愬明天﹐帝元邵齊靈。

定凝至悰天﹐帝府蔚徐名。

精務索髙天﹐帝明余梵平。

九墟梵度天﹐帝覺猶光庭。

朱期符旨天﹐帝祕宛須。

敕校峯闕天﹐帝咒威越淵。

鬼符昭印天﹐帝董道仲兵。

南方八天

巖驅杳魂天﹐帝塵沙王。

宿耶慶句天﹐帝蒲妙光。

圖都叟裕天﹐帝子侯眞生。

玄利虎延天﹐帝魔定張。

明斗玉符天﹐帝除海勃陁。

混元太始天﹐帝素來彥眞。

曜京誅魔天﹐帝神佑元貞。

玄城數極天﹐帝鹿那容。

西方八天

符亶金利天﹐帝弱甫耀昆。

戚奚鋪極天﹐帝華瀦淵靈。

延那丘靖天﹐帝玉閒願寧。

太紫限常天﹐帝鄒父近營。

歐盟俱於天﹐帝密夫冕京。

資力勝玄天﹐帝屈唐稽和。

道捨崇和天﹐帝慈勝時遊。

孤正鷲臚天﹐帝捲用勤登。

北方八天

赤宜洪陸天﹐帝虐龍爲。

牛微元舉天﹐帝玄師冥回。

童枚孔乾天﹐帝變希常玄。

卓落辧蔽天﹐帝統監鬼師。

混常化空天﹐帝河當灰迷。

眇忮明儒天﹐帝喬思洞機。

那羅衝奧天﹐帝滅都好微。

政奚居浩天﹐帝邈無九期。

三十二天﹐三十二帝。諸天隱諱﹐詣天隱名。天中空洞﹐自然靈章﹐諸天隱韻﹐天中之音。天中之尊﹐天中之神﹐天中玄符﹐天中之靈。五符八策﹐變化上淸。無量之奧﹐深不可詳。敷落神文﹐普度天人。今日欣慶受符﹐歷關諸天﹐請滅八難﹐斬絕邪根﹐飛步空常﹐名列太玄﹐魔王監舉﹐無拘天門。東斗靑簡﹐西斗素文﹐北斗玄綱﹐南斗火鈴﹐中斗神符﹐總監天兵。靑帝運仁﹐白帝摧兵﹐赤帝破暗﹐黑帝驅精﹐黃帝布命﹐統制萬神。靑符神王﹐揮英左翊。赤符神王﹐炎功破釋。白符神王﹐虎牙大嚇。黑符神王﹐橫吞跨驛。黃符神王﹐雄剛會極。三符大神﹐萬魔之尊。揚旌揮戟﹐兵騎合驅。遊行天界﹐檢察災虞。奉命上帝﹐宣布眞符。隨感應念﹐善士相須。與道齊契﹐靈光衛驅。玃天神獸﹐鐵額長顱﹐噴煙吐火﹐啖食祆魔。直符將吏﹐旋雷風行。執法功曹﹐威忿列陳。作難之鬼﹐幻惑神魂﹐俱令捕錄﹐束送瞑泠。千禍沈消﹐福慶皆臻。三元九宮﹐關奏玄淸。赤章靑簡﹐丹書紫文。玉綱結斗﹐妙用齊並。該集沖气﹐永固道根。

空洞玄景﹐赤明之初﹐飛宸煥邈﹐靈光耀敷。三元五徳﹐至理冥無﹐凝華結气﹐著象自然。杳靄之中﹐現出靈文﹐翩翩濯羅﹐赫奕萬天。流金玉霞﹐曲折回旋。混成八朗﹐靈芒四騫。維持造化﹐神明之元。統運陰陽﹐四序之行。攝制萬魔﹐威伏鬼精。統禦上極﹐虛皇髙尊。開度至化﹐流演微言﹐彌綸億劫﹐玄治司權。天眞皇人﹐洞達元根﹐承命制篇﹐解釋形模。連貫成章﹐紀錄幽樞﹐﹐散布三境﹐藏於五城。隨劫顯受﹐拯護生津。小大定格﹐參品分名。龍章鳳書。纏綿長存。保仙度眞﹐安鎭靈關。祆害不起﹐蕩穢合靈。敷落妙精﹐育養人身。一身受煉﹐上契淸玄。玄中有神﹐三景眞君。五靈玄老﹐太一尊神。紫微北帝﹐明威吏官﹐執節奉符﹐保命長延。逸轡紫霄﹐升云駕龍。朝拱玉軒﹐接侍陽寥。超度三災﹐永脫八難。七祖齊仙﹐永離幽泉。逍遙朱陵﹐華陽洞臺。玄恩普被﹐無所不周。浩浩法橋﹐陶育萬生。訓悟之科﹐禁戒因緣。善道旣臻﹐克獲推遷。玉符開度﹐神眞散煙。定簡靑華﹐關告諸天。諸天之上﹐各有眞符。中有三天靈音﹐謠歌空洞之章﹐上聖靈篇﹐辭參髙眞。

第一太一洞玄飛符之音

赤明開大運﹐妙應顯元皇。冥冥空洞中﹐靈文煥萬方。輝燦耀神綱﹐八角垂光芒。纏羅元梵精﹐隱靄藏神綱。結書散萬篇﹐感化無不藏。敷落緯至用﹐隨气騰威光。符命所降傳﹐風火馳驛龍。蕩滅祆魔迹﹐稟粹神明宗。永卻八難厄﹐與道同玄功。福慶契自然﹐舞輪飛太空。

第一元始神符泰淸大赤天隱諱

已下三符﹐並丹砂書白箔﹐遇厄難百試﹐佩服貼﹐並同用。

第二太一洞玄度符之章

八會三元气﹐宸華偉萬篇。虛微該妙賾﹐太一秉玄權。元始垂金科﹐玉律按格言。隨功佩帝眞﹐眾害咸滅蠲。神霄察善錄﹐定簡靑華編。摧遏羣魔鋒﹐試敗不得行。黃老保命基﹐桃孩固百神。哀此紅塵子﹐夭喪迷玄津。惟我髙宸師﹐與世爲梯衡。運度無窮極﹐三天散玉文。萬劫保至道﹐億兆無沈淪。

第二元始神符上淸禹余天隱諱

第三太一洞玄化符之歌

玉綱凝太眇﹐靈輝散景敷。煥落髙上文﹐纏羅結八區。紫極洞之體﹐皇人按筆書。眾道分气化﹐千篇保萬殊。神虎制大魔﹐金光卻百邪。總命淸微

館﹐天職奉玄圖。法治垂眞範﹐大格法幽樞。混變齊一徳﹐成歸無上居。寥寥隱韻歌﹐奕奕昭皇虛。嘯詠契靈會﹐我道長相扶。輕飛駕綠軿﹐旋轡登云衢。

第三元始神符玉淸淸微天隱諱

此三天之上﹐飛空之中﹐玄變神符﹐自然成文。太一眞符﹐三洞眞君﹐神符歌音﹐音參洞章。誦之百徧﹐名度南宮。誦之千徧﹐魔王保迎。萬徧道備﹐飛升太空﹐過度三界﹐位登仙公。有聞靈音﹐魔試逃形﹐敕制地祇﹐侍衛送迎﹐過度世殃﹐解除厄患﹐治官刀兵﹐五苦八難﹐七祖升遷﹐永離鬼官。神符度屍﹐魄煉更生。乘道威神﹐受化自然。神符護生﹐上聞諸天。有祕上天文﹐諸天共所崇。泄慢墮地獄﹐禍及七祖翁。

道言﹕此洞章並是諸天上帝﹐及度符神王直符眞君隱祕之音﹐皆是大

梵之言﹐非世上常辭。言無韻麗﹐曲無華宛﹐故謂玄奧﹐難可尋詳。上天所寶﹐祕於三天三洞寶宮﹐依玄科四萬劫一傳。若有至人賫金寶質心﹐依舊格告盟十天﹐然後而付焉。

道言﹕夫天地厄運﹐亦有刑會。日月五星﹐亦有照臨﹐爲厄爲殃。至聖神人﹐亦有休否。末學之夫﹐亦有厄難。凡有此災﹐同气皆當齊心修齋﹐六時行香﹐受符轉經﹐福徳立降﹐消諸不祥。無量之文﹐普度無窮。

道言﹕夫末學道淺﹐或仙品未充﹐運應滅度﹐身經太陰﹐臨過之時﹐同學至人﹐爲其行香﹐受符佩臥﹐或安衣褥中﹐誦經十過﹐以度屍形如法。魂神俓上南宮﹐隨其學功﹐計日而得更生。轉輪不滅﹐便得神倦。

道言﹕三元厄運﹐災難競生﹐亦當修齋行香﹐受符誦經。星宿臨命﹐遘難橫逆﹐亦當修齋行香﹐受符誦經。賊難兵難﹐水火河井﹐摧石刀繩﹐疫癘冤害﹐夫婦刑破﹐男女夭傷﹐師友連注﹐一切諸難﹐皆當修齋行香﹐受符誦經。夫受符誦經﹐功徳甚重﹐三天神符﹐隨師所用﹐悉致大驗。上消天災﹐保鎭帝王。下禳禍難﹐以度兆民。生死受符﹐其福難勝。故曰無量﹐普度天人。

道言﹕凡有是經﹐能爲君臣父子兆民﹐行是功徳。有災之日﹐發心修齋﹐燒香受符﹐誦經十過。皆諸﹐天記名﹐萬神侍衛﹐受符至人﹐克得爲聖君金闕之臣。諸天記人功過﹐毫分無失。天中眞仙度符神王﹐亦保舉爾身﹐得道者乃當洞明至言也。

諸天中大梵神符隱語無量音道君撰

元始神符玉篇

東方八天

紫宸洞京﹐太敔靈音。緬羅極梵﹐太覺洎曇。玉那何逮﹐丹綱惠矜。華常健無﹐仙補爰臻。然眇梵羅﹐都美奚云。領陁宛遂﹐素已正門。妙神越虛﹐責部靈玄。超度倦度﹐天迹逾員。

南方八天

符名顯驅﹐金英玉談。昭敕制魔﹐月儀祖前。文尼逮臺﹐花明郁千。都山由房﹐招卑帝邅。瓊除絳齒﹐沆浮靑騫。安進日實﹐蕊池四輪。竟育空遙﹐珍極魔容。太盡仙離﹐浩冥思宮。

西方八天

龜亭浦中﹐燕希奇通。莽畸衮列﹐虹景逸堂。宋榭沈曦﹐盧東嶽嵎。梵寂空歌﹐卦奧靈都。子景覓瞿﹐步亨峙由。符止冤律﹐霞芒焰首。柏苔星蘇﹐梵津演神。韻慶牛張﹐微陳篤仙。

北方八天

關敖秀名﹐丹精播乾。化樂自幾﹐升斗乘玄。注書隸兌﹐無眞妙雲。迪門求叔﹐碧圓用天。湛餌輝庸﹐道孚弭鮮。澤婁蘭龍﹐女布師珍。崛空敕嘉﹐瓙滋辧眞。狄陁微胡﹐長規孳人。

道言﹕此諸神符布化之天﹐所現赤書大梵隱語﹐無量之昔。舊文流演天門樓觀館軒之上﹐天眞皇人紫筆錄之﹐字方一丈﹐八角垂芒﹐曲麗遒妙﹐施於十方上下﹐以爲神靈寶符之文也。有知其音﹐能齋而誦之﹐或以丹書一天八字爲符﹐用之大驗。諸天皆遣度符神王﹐直符眞君﹐太一使者﹐下觀其身﹐書其功勤﹐上奏諸天﹐萬神朝禮﹐地祇侍門﹐大勛三界﹐保舉上眞﹐道備克得﹐遊行神景﹐升入帝關。此音無所不辟。無所不禳﹐無所不度﹐無所不成﹐天眞自然之音也。故誦之致飛天下觀﹐上帝遙唱﹐萬神聽命﹐三元侍軒﹐羣祆束首﹐鬼精自亡﹐空洞泛響﹐海嶽凝煙﹐天映碧彩﹐地秀丹連﹐淨朗宛默﹐萬气回旋﹐靈文廓奕﹐招集羣仙﹐上無氛穢﹐下無祆塵﹐冥慧洞淸﹐大量玄玄也。

靈寶無量度人上品妙經卷之三十八竟

新道藏編纂小組

卷之三十九

南宮延生品

道言﹕昔於丹靈天中﹐絳彩飆歌朱陵昌土﹐受元始度人南宮延生無量上品。元始天尊當說是經﹐周回十過﹐以召十方﹐始當詣座。天眞大神﹐上聖髙尊﹐妙行眞人﹐南昌上宮天機內省﹐延生保仙上眞道君﹐南宮延生天機上相眞宰﹐天機上吏眞宰﹐天機眞倦眞宰﹐天機直神眞宰﹐丹元仙官﹐三元仙官﹐天機都吏﹐甲騎神吏﹐無鞅數眾﹐乘空而來﹐彤霞神霄﹐寶輿丹輪﹐鳳蓋垂蔭﹐流明紫光﹐九色蓊蔚﹐洞煥太空。六日六夜﹐南昌上宮﹐星樞守躔﹐候鼓不鳴﹐龍嶽水刻﹐玉滴停注﹐煙旗浮空﹐霧帷捲香﹐樞機二省﹐十官秉笏﹐嚴領局部﹐神風輕襲﹐虛海澄映﹐天容廓淸﹐气界昭曠﹐一國地土山川林木﹐緬平一等﹐無復髙下﹐土成柔玉﹐紺膩純明﹐洞徹圓羅﹐無有異色。眾眞侍座﹐元始天尊玄坐空浮六龍戲珠交升云錦之座。說經一徧﹐諸天大聖同時稱善﹐是時﹐南昌宮中﹐天機內省﹐注上兆庶延生保仙之名﹐萬億論計得仙之人﹐九萬餘條。說經二徧﹐南辰朱華﹐映滿碧虛﹐云綱縈回﹐瑰衡蚪屈。說經三徧﹐琳瑯振韻﹐贊美洞章。說經四徧﹐南宮啟關﹐生育萬匯。說經五徧﹐天機流運﹐五徳平昌。說經六徧﹐六星搖光﹐萬神協慶。說經七徧﹐仙等無終﹐世壽遐遠。說經八徧﹐眞魔降券﹐度兆延生。說經九徧﹐雨花盈尺﹐天香合云。說經十徧﹐世無夭折﹐樂慕靈眞﹐是時﹐一國是男是女﹐莫不傾心﹐皆受護度﹐咸得長生。

道言﹕是時﹐元始天尊說經一徧﹐東方無極無量品延生至眞大神﹐無鞅之眾﹐浮空而至。說經二徧﹐南方無極無量品延生至眞大神﹐無鞅之眾﹐浮空而至。說經三徧﹐西方無極無量品延生至眞大神﹐無鞅之眾﹐浮空而至。說經四徧﹐北方無極無量品延生至眞大神﹐無鞅之眾﹐浮空而至。說經五徧﹐東北無極無量品延生至眞大神﹐無鞅之眾﹐浮空而至。說經六徧﹐東南無極無量品延生至眞大神﹐無鞅之眾﹐浮空而至。說經七徧﹐西南無極無量品延生至眞大神﹐無鞅之眾﹐浮空而至。說經八徧﹐西北無極無量品延生至眞大神﹐無鞅之眾﹐浮空而至。說經九徧﹐上方無極無量品延生至眞大神﹐無鞅之眾﹐浮空而至。說經十徧﹐下方無極無量品延生至眞大神﹐無鞅之眾﹐浮空而至。十徧周竟﹐十方無極南宮延生天眞大神﹐一時同至﹐一國男女﹐傾心歸仰﹐將聞元始天尊宣示南宮延生之法﹐成眞之要。各相謂言﹐我等位證天人﹐住諸天中﹐未聞天司﹐名品居處﹐統治三元﹐生死罪福﹐功過所在﹐南宮延生。但知大略﹐南昌上宮﹐爲南極長生大帝君之總司﹐延生之所﹐復在何治﹐有何典宰主吏﹐三元之民﹐當何祈請﹐遂獲延生﹐將享無極。今日天尊敷陣綱括﹐開曉天人﹐我等宜各精心﹐歸依大法﹐修證前詣﹐再拜稽首。來者有如細霧密雲﹐無鞅數眾﹐迮國一半土皆偏陷﹐非可禁止。一切大眾﹐圍繞座側﹐瞻佇靈顏。覬聞妙法。元始俯仰四顧﹐攬幾回天﹐儼紫金光容﹐發言宣告大眾曰﹕夫天地定位﹐君臣乃立。三天上帝﹐設官布政﹐分治三元。紫微太微﹐爲兩極之司﹐以主生死﹐世人罪福﹐仙眞功過﹐紫微曹局﹐系於北斗。太微案掾﹐隸於南辰。紫微天官之司﹐則有太玄都省﹐以統三官。太微大君之司﹐則有天樞天機二省﹐以延注生命﹐校領羣靈。南斗第五星曰天樞﹐第六星日天機﹐樞機二省爲上帝之內司﹐長生大帝正所禦也。天有三省﹐以治三元﹐則樞機之司並屬於南昌上宮﹐卽太微宮也。三省之內﹐金闕侍中上相上宰侍郎倦卿司命﹐以共治之。兆能長齋﹐奉詞天機省中﹐懇禮長生大帝﹐嚴備供養﹐勤誠不替。則有九天采察考校眞官﹐按兆功過﹐上聞機省﹐則上相注筆﹐爲兆延生﹐壽無紀極﹐不必丹芝﹐可俟仙道。大眾欣躍﹐乞獲詳教﹐渴佇聖言。於是元始懸一寶珠﹐大如黍米﹐在空玄之中﹐去地五丈。元始登引﹐天眞大神﹐上聖髙尊﹐妙行眞人﹐天機內省上相眞宰﹐靈官直符﹐甲卒統騎﹐南宮延生無量大神﹐十方無極至眞尊神﹐無鞅數眾﹐俱入寶珠之中。天人仰看﹐惟見拂拂從珠口中入﹐旣入珠口﹐不知所在。國人廓散﹐地還平正﹐無復欹陷。元始卽於寶珠之內﹐說經都竟﹐眾眞監度﹐以授於我﹐當此之時﹐喜慶難言。法事粗悉﹐諸天復位﹐倏欻之間﹐寂無遺響。是時﹐天人遇值經法﹐普得濟度﹐全其本年﹐無有中傷﹐傾土歸仰﹐咸得延生。不殺不害﹐不嫉不妬﹐不淫不盜﹐不貪不欲﹐不憎不。言無華綺﹐口無惡聲﹐十二善行﹐專則延生﹐南宮自聞。天機列言﹐七世命仙﹐齊同慈愛﹐異骨成親﹐國安民丰﹐欣樂太平﹐經始出教﹐一國以道。預有至心﹐宗奉禮敬﹐各得度世。

道言﹕元始天尊說經中所言﹐並是上帝南宮延生內名﹐隱韻之音。亦是天機省中上相內諱﹐百靈之隱名也。齋戒誦之﹐直符詣天機省﹐乞延生之籙﹐太上度南宮之契﹐兆得延生﹐永世長存。非世之常辭﹐上聖已成眞人﹐通玄究微﹐能悉其章﹐謂之十過﹐諸天遙唱﹐萬帝設禮﹐南宮延生﹐天機紀齡﹐雙景照頂﹐泥丸返精﹐羣魔束形﹐鬼癘滅爽﹐回屍起死﹐白骨成人。至學之士﹐誦之十過﹐則大君流遷﹐三省言功﹐魔精喪眼﹐鬼祆滅爽﹐濟度垂死﹐絕而得生。所以爾者﹐學士穢气未消﹐體未洞眞﹐召制百神﹐威未制天政﹐徳可伏禦地祇﹐束縛魔靈﹐但卻死而已﹐不能更生。輕誦此章﹐身則被殃。供養尊禮﹐門戶興隆。世世昌熾﹐與善因緣﹑萬災不幹﹐神明護門。斯經尊妙﹐獨步玉京﹐度人無量﹐爲萬道之宗。巍巍大範﹐徳難可勝。

道言﹕凡誦是經十過﹐諸天齊到﹐南昌宮中﹐天機省宰﹐上相眞君﹐請長生大帝玉篆龍文﹐九云之書﹐云章寶籙﹐統仙驅吏八鸞眞符。告下酆山泉曲之府﹐使億曾萬祖﹐幽魂苦爽﹐皆卽受度﹐上升朱宮﹐格皆九年﹐受化更生﹐得爲貴人。而好學至經﹐功滿徳就﹐皆得神仙﹐飛升金闕﹐遊宴玉京也。上學之士﹐修誦是經﹐南極丹元﹐左靈仙府﹐眞官直符神吏﹐爲兆延生﹐皆卽受度﹐飛升南宮。世人受誦﹐則九元八極﹐四斗三眞﹐十二仙官﹐教兆隱遷﹐延生長年﹐後皆得作尸解之道﹐魂神暫滅﹐不經地獄﹐卽得返形﹐遊行太空。此經微妙﹐普度無窮。一切天人﹐莫不受慶。無量之福﹐生死蒙惠。上天所寶﹐不傳下世。至士賫金寶效心﹐盟天而傳。輕泄漏慢﹐殃及九祖﹐長役治官。侍經南宮﹐玉童玉女﹐各二十四人﹐營衛神文﹐保護受經者身。

道言﹕正月長齋﹐誦詠是經﹐南宮延生長生大帝﹐敕太玄九仙君﹐太虛無上君﹐太上九老仙都君﹐爲兆開心﹐通幽洞冥﹐爲上世亡魂﹐斷地逮役﹐度上南宮。七月長齋﹐誦詠是經﹐南宮延生天機上相﹐告太虛紫元洞陽元君﹐太素仙元君﹐太上秀樂君﹐爲兆辟妄﹐長獲至眞﹐身得神仙﹐南宮書名﹐黃籙白簡﹐削死上生。十月長齋﹐誦詠是經﹐南宮延生金闕侍郎﹐請玉華洞靈君﹐玉華紫靈君﹐元丹中皇君﹐爲兆護身﹐忠事至尊﹐孝及一門﹐爲國王帝主﹐君臣父子﹐安鎭國祚﹐保天長存﹐世世不絕﹐常爲人君﹐安鎭其方﹐民稱太平。八節之日﹐誦詠是經﹐南宮延生玉淸三皇太帝﹐華陽仙君﹐紫靈仙君﹐洞陽仙君﹐開兆八關﹐得見眞仙﹐得爲九宮眞人。本命之日﹐誦詠是經﹐南宮延生長生大帝﹐敕太極仙君﹐淸靈仙君﹐九光仙君﹐十華仙君﹐延兆生籍﹐赦罪超神﹐魂神澄正﹐萬气長存﹐不經苦惱﹐身有光明﹐三界侍衛﹐五帝司迎﹐萬神朝禮﹐名書上天﹐功滿徳就﹐飛升上淸。

道言﹕行道之日﹐皆當香湯沐浴﹐齋戒入室﹐東向﹐叩齒三十二通﹐上聞三十二天﹐心拜三十二過﹐閉目﹐靜思身坐紫赤絳三色雲气之中﹐內外蓊冥﹐有靑龍﹑白虎﹑朱雀﹑玄武﹑獅子﹑白鶴﹐羅列左右﹐南宮天機﹐相宰神官﹐俱降兆前﹐日月照明﹐洞煥室內﹐項生圓相﹐光映十方﹐如此分明。密咒曰﹕

無上玄元﹐太上道君。召出臣身中三五功曹﹐左右官使者﹐侍香玉童﹐傳言玉女﹐五帝直符﹐直日香官﹐各三十二人﹐關啟所言。今日吉慶﹐長齋淸堂﹐修行至經﹐無量度人。願所啟上徹﹐俓禦無上三十二天元始上帝至尊幾前。

畢﹐引炁三十二過﹐東向誦經。

元始無量度人上品妙經

元始洞玄靈寶本章﹐南宮延生上品﹐天機度人。太微隱韻﹐離合自然。混洞赤精﹐無無上眞。化爲南極﹐六司髙宸。天樞統兵﹐總禦三元。天機內省﹐天政所幹﹐統攝南宮﹐主校延生。元始祖劫﹐化生諸天。開明兩極﹐水火天根。上無復祖﹐惟道爲身。九龍云書﹐八鸞眞文﹐攝气命仙﹐召靈招眞。十極飛報﹐玉章瓊文。三省開廓﹐普植神靈。太玄都紏﹐樞機輔丞﹐持印執法﹐八天鳳文。無文不光﹐無文不明﹐無文不立﹐無文不成﹐無文不度﹐無文不生﹐是謂大梵﹐天中之天。郁羅蕭臺﹐玉山上京。上極無上﹐大羅玉淸。眇眇劫刃﹐若亡若存。三華離便﹐南昌妙庭。金闕玉房﹐森羅淨霐。神霄梵气﹐周回十方。中有南宮延生之神﹐中有南極長生大帝君﹐中有神府靑華帝君﹐中有天機上相上吏眞神眞宰眞君﹐中有延生司馬大神﹐中有好生主錄韓司丈人眞君﹐中有南上司命司錄延壽益算度厄尊神。回骸起死﹐無量度人。今日校錄﹐諸天臨軒。

東方無極延生注善神王﹐長生大聖﹐無量度人。

南方無極延生考察神王﹐長生大聖﹐無量度人。

西方無極延生賞功神王﹐長生大聖﹐無量度人。

北方無極延生校錄神王﹐長生大聖﹐無量度人。

東北無極延生定品神王﹐長生大聖﹐無量度人。

東南無極延生紀壽神王﹐長生大聖﹐無量度人。

西南無極延生上奏神王﹐長生大聖﹐無量度人。

西北無極延生仙誥神王﹐長生大聖﹐無量度人。

上方無極延生帝司神王﹐長生大聖﹐無量度人。

下方無極延生巡省神王﹐長生大聖﹐無量度人。

十方至眞南宮延生神王﹐長生大聖﹐無量大神。並乘紫雲瑯輿朱輦﹐華蓋碧輪﹐驂駕丹鳳﹐五色靑龍﹐建火鈴制魔之節﹐六甲召眞靈旛﹐前嘯九部齊唱﹐後吹八樂同鳴﹐飛空遊仙﹐嘯歌噰噰﹐五帥啟塗﹐四靈翼轅﹐憶乘萬騎﹐浮空而來﹐傾光回駕﹐臨眞延生。天機丞相﹐南昌上宮﹐韓司主宰﹐延生大神﹐執籙把籍﹐齊到帝前﹐隨所應度﹐嚴校諸天。兆能投誠﹐奏告南宮﹐摽紀生命﹐月日時年﹐奏章通詞﹐洞館隱天﹐詣南昌上宮﹐天機內省。金闕侍郎﹐南上司命﹐靈虛眞仙﹐注筆丹籍﹐延生續年。已枯復榮﹐已殘復完﹐已滅復起﹐已朽復堅。天機上生﹐錫兆長生。普告三界﹐無極神鄕﹐泉曲之府﹐北都羅酆﹐三官九府﹐十二河源。上解祖考﹐億劫種親﹐疾除罪簿﹐落滅惡根﹐不得拘畱﹐逼合鬼羣。南宮符命﹐時刻升遷。北都寒池﹐部衛形魂。制魔保舉﹐度品南宮。死魂受煉﹐仙化成人。生身受度。劫劫長存。隨劫輪轉﹐與天齊年。永度三塗﹐五苦八難﹐超淩三界﹐逍遙上淸。上淸之天﹐天帝洞機﹐無色之境梵行。

東方八天

玉曆司仁天﹐帝慈持宗元。

化植蒼靈天﹐帝廣繁儀王。

道華秀功天﹐帝純平子兮。

寶宸妙生天﹐帝衝玄定仙。

太玄靜眞天﹐帝慈持宗元﹐

遘仙滌想天﹐帝廣繁儀王。

崿龍布和天﹐帝純平子兮﹐

淸丘洞夷天﹐帝衝玄定仙。

南方八天

正紀黃元天﹐帝覺浮丹明。

朱房簡眞天﹐帝絕洞九方。

曲化耀威天﹐帝恬昭延生。

炎正宗成天﹐帝殿公維良。

皇極變成天﹐帝放鐸卒馳。

丹明感仙天﹐帝煉歸牧玄。

飛龍晨燭天﹐帝育垠祕懷。

神闕絳玉天﹐帝浮棠嘉萌。

西方八天

七靈素明天﹐帝虎襄威。

機輪皓都天﹐帝勝元衍光。

靜生太元天﹐帝自眞定開。

淸明回光天﹐帝監印主收。

敢司正刑天﹐帝制懲檢冥。

道嚴戒城天﹐帝曜道髙昌。

玉龍升汭天﹐帝升奇纂神。

盈虛總靈天﹐帝對神把眞。

北方八天

朝極靜順天﹐帝烈華至彬。

履剛召靈天﹐帝常佑柯童。

玄眞海遙天﹐帝伯赤飄光。

玄洞五雲天﹐帝曷回樞純。

金呈禁理天﹐帝保撫慶明。

玄靈斗宮天﹐帝契超燕宗。

萬福帝皇天﹐帝善持揭藍。

玉云靉龍天﹐帝母精羅源。

三十二天﹐三十二帝。南宮隱諱﹐南宮隱名。天中空洞﹐自然靈章。太微隱韻﹐太微之音。太微之尊﹐南昌之神。天機眞宰﹐南宮之靈。九府十曹﹐飛報上淸。無量之奧﹐深不可詳。敷落神眞﹐普度天人。今日欣慶受度﹐延生永固﹐歷關諸天﹐請滅眾惡﹐斬絕地根﹐超度五苦﹐名列大玄。東斗主算﹐西斗記名﹐北斗落死﹐南斗上生﹐中斗大魁﹐總監眾靈。靑帝護魂﹐白帝侍魄﹐赤帝養气﹐黑帝通血﹐黃帝中主﹐萬神無越。靑籙眞官﹐吉多眞伯。赤籙眞官﹐擘山擎石。白籙眞官﹐黃越赤靈。黑籙眞官﹐銜雷鐵腹。黃籙眞官﹐天道神力。五籙眞官﹐萬神之宗。飛行鼓從﹐總領仙兵。麾幢鼓節﹐遊觀南宮。威聲赫奕﹐帝省言功。南昌績生﹐嚴攝北酆。神府受命﹐普掃不祥。神龍吐毒﹐天馬四張。金精前驅﹐飛神仗旛。擲火萬里﹐流鈴八衝。敢有干試﹐拒遏上眞。金鉞前戮﹐流火後刑。屠割鬼爽﹐炎飆無停。千千截首﹐萬萬剪形。魔無干犯﹐鬼無祆精。三宮北酆﹐明檢鬼營。不得容隱﹐金馬驛程。普告無窮。萬神咸聽。三界五帝﹐列言上淸。

大洞啟歷﹐這合自然﹐恍惚結气﹐界域斯張。君父臣民。列職分庠。凝玉爲京﹐初易龍康。帝出而治﹐左右紀綱。三宮肇基﹐三省辟張。三府總司。按牘維防。眇眇億幼﹐混沌之中。上空無色﹐下空無淵。風鼓澤涸﹐水堅爲山。空生元土﹐金剛乘天。天有萬官﹐命世經天。天上天下。無幽無冥﹐無形無影﹐無極無窮。自然神化﹐變造形容﹐溟涬大梵﹐與道合同。民有耳目﹐不知視聽﹐潛默漠昧﹐遼廓無光。赤明開圖﹐運度乃宣﹐元始安鎭﹐敵落五篇。赤書玉字﹐八威龍文﹐保制劫運﹐三界長存。符變仙眞﹐官司臣鄰﹐气復成符﹐象與空淪。梵气彌羅﹐萬範開張﹐元綱星捨﹐隨气流演。三十二天﹐輪轉無色﹐周過十方。蔭蓋乘車。階登紫房﹐太玄都司。大魁植彊﹐旋樞歷機。據斗建綱﹐掖帶二省﹐統號南昌﹐順行六儀﹐回度五常﹐三十五分﹐總气上元。八景冥合﹐气入玄玄﹐上帝樞機﹐天之喉舌。下應體躬。心目爲玄。玄中太皇﹐南官延生。上帝髙眞。泛景太霞。嘯詠洞章﹐金眞明郁。流響泥丸﹐云營在中。白珠連連﹐玉音攝气。耳聰鍾弦﹐靈風自徊。百神聚煙﹐紫虛郁秀。輔翼萬仙﹐千和萬合﹐自然成眞﹐眞中有神。長生大君﹐靑華左公。玉妃右神﹐南上道王。執玉垂紳。太一在前﹐司命在後﹐桃康合延﹐吐英噏秀。執符把籙﹐保命生根。閱籍南宮。請算北元。上游上淸﹐出入華房﹐八冥之內﹐細微之中。下鎭人身﹐樞爲腦空。不動者空﹐絳宮爲機。索幽見微﹐中理五气﹐混合百神﹐十轉迥精。萬气齊仙﹐南宮延生。無量度人﹐機開八門﹐飛天法輪。罪福禁戒﹐宿命因緣。普受開度。死魂生身﹐身得受生﹐上聞諸天。諸天之上﹐各有生門。中有空洞。謠歌之章﹐眞聖靈篇。辭參髙眞。

第一南宮延生天機上相飛空之音

天機據擒﹐帝宮維南。欲延爾生﹐無引機轅。機軸不動﹐道大勿用。機轅相馳﹐不病則屍。天機乘物﹐召則應之。善惡功過﹐率關帝司。機靜神動﹐仙飛南宮。謹機祕眞﹐卓爲靈人。運機以天﹐道法自然。運機以心﹐喪精失身。心目爲機﹐象以四時。我握其寶﹐上帝所知。

第二南宮延生天樞上相之章

六星在南﹐上通朱陵。炎炎丹霄﹐絳闕彤庭。環樞者空﹐空體無形。無形不動﹐孰使其靈。靈無使從﹐惟帝是膺。天政以常﹐勿伐勿矜。有相若助﹐徒爲主名。靜而無爲﹐道以公平。象彼泥丸﹐中居至神。混與空合﹐百骸自生。大樞任成﹐無得無名。我駕飛飆﹐下觀億程。

第三南宮延生長生大帝歌曰

電輪舞空﹐命駕神宮。云旗耀熠﹐紫雲光襲。下有萬仙﹐龍翼我轅。紫霞爲蓋﹐天衣河帶。樂攜髙上﹐席宴華童。南昌列言﹐道濟眞功。注善延生﹐勛靄仙宗。人無私機﹐正意爲師。情念鋒起﹐招魔致鬼。仙聖殊超然﹐豈獨長生已。浮身八景間﹐俯盻靑圓羅。丹林覆諸天﹐玉音揚洞歌。憫此塵中人﹐一瞬隨流波。燒香捧靈篇﹐眞人自來過。

此三界之上﹐飛空之中﹐眞王歌音﹐音參洞章。誦之百徧﹐名度南宮。誦之千徧﹐眞仙保迎。萬徧道備﹐飛升太空﹐過度三界﹐位登仙公。有聞靈音﹐眞王敬形﹐敕制地祇﹐侍衛送迎﹐拔出地戶﹐五苦八難﹐七祖升遷﹐永離幽關﹐魂度朱陵﹐受煉更生。是謂無量﹐普度無窮。有祕上天文﹐諸天共所崇。泄慢墮地獄﹐禍及七祖翁。

道言﹕此二章並是諸天上帝﹐及南宮延生隱祕之音。統明樞機之司﹐爲上帝喉舌心目之任﹐皆隸南昌上宮﹐爲金闕之要地。兆能長齋封章﹐奏告謁詣眞靈﹐上吏眞宰﹐敷功列言﹐爲其延年﹐身享天福﹐澤逮後昆。皆是大梵之言﹐非世上常辭。言無韻麗﹐曲無華宛。故謂玄奧﹐難可尋詳。上天所寶﹐祕於玄都髙上神霄玉淸玉府﹐道合治世﹐應法以傳。若有至人賫金寶質心﹐依舊格告盟玉淸﹐然後而付焉。

道言﹕夫天地運度否終﹐日月五

星虧盈﹐至聖神人休否﹐末學之夫疾傷。凡有此災﹐同气皆當齊心修齋﹐六時行香﹐十徧轉經﹑福徳立降﹐消諸不祥。無量之文﹐普度無窮。

道言﹕夫末學道淺﹐或仙品未充﹐運應減度﹐身經太陰﹐臨過之時﹐同學至人爲其行香﹐誦經十過﹐以度屍形如法。天機上相﹐爲開南靈延生續命之簡﹐注記善功﹐魂神徑上南宮﹐隨其學功﹐計日而得更生。輪轉不惑﹐便得神仙。

道言﹕夫天地運終﹐星宿錯度﹐日月失輝﹐四時失度﹐陰陽不調﹐國境歲災﹐疫毒流行﹐兆民死傷﹐師友命過﹐皆當修齋﹐行香誦經。夫齋戒誦經﹐功徳甚重。上消天災﹐保鎭帝王。下禳毒害﹐以度兆民。生死受賴﹐其福難勝。故曰無量﹐普度天人。

道言﹕凡有是經﹐能爲天地帝主兆民﹐行是功徳。有災之日﹐發心修齋燒香﹐誦經十過。皆諸天記名﹐萬神侍衛﹐右別至人﹐克得爲聖君金闕之臣。諸天記人功過﹐毫分無失。天中眞王亦保舉爾身﹐得道者乃當洞明至言也。

諸天中大梵隱語無量音道君撰

元始靈書南宮延生祕篇

東方八天

婁胃握樞﹐裔延重波。綽摩慶將﹐陸徒凝帝。抱能興生﹐仗仙獨麗。銳伯麟元﹐綿洪騫熾。角飛兼羅﹐昒悅遘慧。越嘉童貽﹐云鐸府位。梵方應落﹐彌迢緣遷。辟都登廂﹐丙寧盈箋。

南方八天

烏東寧駝﹐畢蒼兗回。壯輔裒淵﹐星柯監摧。爵邏謹韜﹐闡時沂泉。耀芒赤奕﹐龜蹊宜陳。聚掌滅魅﹐寂盧歷聽。號炎都利﹐軫衝格眞。漸旻蘇康﹐嶽靈衝渦。正並挾宥﹐棘囉達辰。

西方八天

灝景太華﹐扃韓附瑾。變淸流穢﹐萌梁順忻。曜焰剛式﹐璞持妙成。梵度元品﹐恢漠連濱。常融殊丘﹐敵乾峨屏。混化開兌﹐偃池顫因。樞關崿都﹐避爻魚圍。質傍樊儲﹐徧蕩掖奔。

北方八天

玄漢巨漠﹐騰輪腆陽。龍堅華育﹐惠班至莊。答落正位﹐照艾虛危。錫河律多﹐稟察興和。瓚鼎幽仰﹐杞靈欽蓬。晦洞室育﹐俛墮熒放。竺洛紀籍﹐燕坤呈魔。內殺醜祆﹐玉延終壁。

道言﹕此諸天中大梵隱語﹐無量之音。舊文刻書南宮鳳臺之上﹐召南極斗極眞人﹐開兆玉曆﹐延生永世﹐拔度七祖﹐帝澤千重﹐身飛金房﹐書籍朱童﹐字皆廣長一丈。長生大君昔寶其文﹐以爲正音。有知其音﹐能齋而誦之者﹐諸天皆遣定眞神王﹐下觀其身﹐書功勤其﹐上奏諸天﹐萬神朝禮﹐地祇侍門﹐大功眞王﹐保舉南昌﹐道備克得﹐遊行三界﹐升入神霄。

此音無所不辟﹐無所不禳﹐無所不度﹐無所不成﹐天眞自然之音也。故誦之致神王下觀﹐上帝遙唱﹐萬神朝禮﹐三界侍軒﹐羣祆束首﹐鬼精自亡。琳瑯振響﹐十方肅淸﹐河海靜默﹐山嶽吞煙﹐萬靈振伏﹐招集羣仙﹐天無氛穢﹐地無祆塵﹐冥慧洞淸﹐大量玄玄也。

靈寶無量度人上品妙經卷之三十九竟

卷之四十

北都除殃品

道言﹕昔於紫元天中﹐流雲飄歌太玄光土﹐受元始度人北都除殃無量上品。元始天尊當說是經﹐周回十過﹐以召十方﹐始當詣座。天眞大神﹐上聖髙尊﹐妙行眞人﹐北都大帝﹐羅酆羣眞﹐北方斗牛女虛危室壁七宿星君﹐北斗司命﹐北都司察﹐官曹掾吏﹐北都飛騎﹐立斗大神﹐北都黑甲﹐五气魁吏﹐溟泠大神﹐北都九醜﹐捉殺五天元帥﹐除殃神王﹐無鞅數眾﹐乘空而來。蒼霞紫璆之輿﹐鑿璧山云之輦﹐碧蓋垂蔭﹐玄精玉光﹐海色郁凝﹐洞煥太空。七日七夜﹐諸天層輪止虛﹐辰緯停度﹐龍山息鼓﹐玉璣不行﹐神風靜籟﹐嶽雲散影﹐天徳髙淸﹐坤維靜粹﹐一國地土山川林木﹐緬平一等﹐無復髙下﹐土皆作碧玉﹐無有異色。眾眞侍座﹐元始天尊玄坐空浮六明純耀九宮混气瓊山寶林之上。說經一徧﹐諸天大聖同時稱善﹐是時﹐一國男女﹐以念道力﹐故豁然心開明悟。下世生民﹐先因積業﹐罪報不停﹐結釁羅酆﹐若非聞經﹐殃不可除。說經二徧﹐睹見元始﹐身有慧光﹐照徹十方﹐猶如朝日﹐北都三官﹐上下六洞﹐九幽無間﹐冤仇和釋﹐五苦停酸。說經三徧﹐法音淸妙﹐普聞十方﹐證悟天人﹐具無漏相。說經四徧﹐凡類眾生﹐忘怨毒心﹐陰相謀害﹐變爲法侶。說經五徧﹐殃注之苦﹐三災之難﹐沈瘵屍疰﹐一時解脫﹐歡喜更生。說經六徧﹐種民眞學﹐息鎭太無﹐正念通虛﹐神朝上境。說經七徧﹐國永太平﹐尊道貴生﹐無私無欲﹐民不矢傷。說經八徧﹐諸天稱慶﹐北都除殃﹐和順運誠﹐獲見眞理。說經九徧﹐天流彩雲﹐地錄神芝。說經十徧﹐大帝遙臨﹐來證說法﹐天人贊嘆﹐聲徹九淸﹐是時﹐一國是男是女﹐莫不傾心﹐皆受護度﹐咸得長生。

道言﹕是時﹐

元始天尊說經一徧﹐東方無極無量品北都除殃大神﹐無鞅之眾﹐浮空而至。

說經二徧﹐南方無極無量品北都除殃大神﹐無鞅之眾﹐浮空而至。

說經三徧﹐西方無極無量品北都除殃大神﹐無鞅之眾﹐浮空而至。

說經四徧﹐北方無極無量品北都除殃大神﹐無鞅之眾﹐浮空而至。

說經五徧﹐東北無極無量品北都除殃大神﹐無鞅之眾﹐浮空而至。

說經六徧﹐東南無極無量品北都除殃大神﹐無鞅之眾﹐浮空而至。

說經七徧﹐西南無極無量品北都除殃大神﹐無鞅之眾﹐浮空而至。

說經八徧﹐西北無極無量品北都除殃大神﹐無鞅之眾﹐浮空而至。

說經九徧﹐上方無極無量品北都除殃大神﹐無鞅之眾﹐浮空而至。

說經十徧﹐下方無極無量品北都除殃大神﹐無鞅之眾﹐浮空而至。

十徧周竟﹐十方無極除殃大神﹐一時同至﹐一國男女﹐傾心歸仰﹐同悟無爲﹐方知一心﹐造此多業。愚民無知﹐動幹罪殃。失忠孝之行﹐懷陰賊之謀﹐貪冒狠愎﹐淫殺敗眞﹐妬害賢良﹐犯禁玄科﹐魂歸北都﹐身謝三官﹐受苦億劫﹐無有休停。乃至得生﹐災病纏畱﹐萬無一善﹐不知罪積﹐致此受殃。若不誦詠眞文﹐祈告北都﹐醮謝七宿﹐則殃不可除。願聽元始明顯北都除殃之法﹐來者有如細雨密霧﹐無鞅之眾﹐迮國一半土皆偏陷﹐非可禁止。於是元始宣示十方天人曰﹕北都羅酆﹐中有大帝﹐六洞山城﹐十二小洞﹐三官九府﹐百二十曹﹐一十六獄﹐二十四獄﹐三十六獄﹐八十一獄﹐百二十獄。如是大獄北都寒池﹐遠在下方東北癸地﹐大海之內﹐有酆都羅山﹐名曰北都﹐天尊陰眞鬼帝所理﹐故號鄭都。酆爲城名﹐羅爲山名﹐都爲聚處。去此天境﹐下觀非遙﹐山髙三十六萬里﹐山根入水三十六萬里﹐宮闕樓觀﹐貴擬諸天。其間考對罪魂﹐長夜不息﹐悲苦之聲﹐充震天地。此大山之上﹐幹於鬥牛七宿﹐每宿之气﹐下貫都城﹐此爲北斗陰神制轄。北都中有大帝﹐玄滋天君黑帝尊神﹐身長千尺﹐服玄龍之衣﹐圓冠方履﹐乘駕九龍無極之輿﹐丞相官屬﹐萬億鬼神。惟此鬼神﹐實與人等﹐並皆胎生﹐其身自然通靈變化。譬如龍蛇毒獸﹐並是胎卵所生﹐變化大小﹐神化不測。北都鬼神﹐悉亦如之。無量之眾﹐還來人間﹐與人婚宦商販生業﹐一與人同。皆是大帝密遣﹐伺察生人。眾生不能制戒心性﹐肆造惡業﹐不忠不孝﹐不義不仁﹐一一疏記﹐奏上北都。北都神王以日計時﹐簡奏大帝。帝敕惟允﹐則使世人命爲不遂。遂會凶殃﹐一切橫夭﹐皆自所招。萬死萬生﹐不可解脫。我以哀憫﹐普爲救護﹐敕使北都除殃滅禍。且北都有諸大神﹐一切眾生投詞叩請﹐嚴醮築壇﹐敷露眞文﹐誓天自悔﹐則殃禍立除﹐身壽安永。諸大神者﹐北都神王﹐北都鬼相﹐北都陰斗左司命主生﹐諱閣。陰斗右司命主死﹐諱闓。北都左司命﹐主生死罪錄﹐諱灌生。北都右司命﹐主一切殃罰﹐諱啟成。北都左司察﹐主考定功過﹐諱閩。北都右司非﹐主治獄典錄﹐諱關。已上諸大神﹐乃主行殃禍。特能除之﹐奏章墾禱﹐大殃積負﹐頓可除釋﹐汝其受之。大眾伏地﹐再拜稽首﹐謹當奉行。元始說經都竟﹐眾眞監度﹐以授於我﹐當此之時﹐喜慶難言。法事粗悉﹐諸天復位﹐倏欻之間﹐寂無遺響。是時天人遇值經法﹐普得濟度﹐全其本年﹐無有禍殃﹐傾土歸仰﹐鹹行善心。不殺不害﹐不妖不妬﹐不淫不盜﹐不貪不欲﹐不憎不。言無華綺﹐口無惡聲﹐齊同慈愛﹐異骨成親。國安民丰﹐欣樂太平﹐經始出教﹐一國以道。預有至心﹐宗奉禮敬﹐皆得度世。

道言﹕元始天尊說經中所言﹐並是北都大帝內名﹐隱韻之音。亦是北王內諱﹐百神之隱名也﹐非世之常辭。上聖已成眞人﹐通玄究微﹐能悉其章﹐誦之十過﹐諸天遙唱﹐萬帝設禮﹐陰爽代釋﹐殃苦消除﹐福感自然﹐祥應昭顯﹐羣魔束形﹐鬼精滅爽﹐回屍起死﹐白骨成人。至學之士﹐誦之十過﹐則北眞竦聞﹐陰官稽首﹐魔精喪眼﹐鬼殃截源﹐濟度垂死﹐絕而得生。所以爾者﹐學士穢气未消﹐體未洞眞﹐以制十方﹐威未制天政﹐徳可伏禦地祇﹐束縛魔靈﹐但除殃而已﹐不能更生。輕誦此章﹐身則被殃。供養尊禮﹐門戶興隆﹐世世昌熾﹐與善因緣﹐萬災不幹﹐神明護門。斯經尊妙﹐獨步玉京﹐度人無量﹐爲萬道之宗。巍巍大範﹐徳難可勝。

道言﹕凡誦是經十過﹐北君齊到﹐億曾萬祖﹐幽魂苦爽﹐殃注斷絕﹐皆卽受度﹐上升朱宮﹐格皆九年﹐受化更生﹐得爲貴人。而好學至經﹐功滿徳就﹐皆得神仙﹐飛升金闕﹐遊宴玉京也。上學之士﹐修習是經﹐殃注解脫﹐皆卽受度﹐飛升南宮。世人受誦﹐斷絕凶穢﹐死戶閉塞﹐北都除殃﹐東華記名﹐則延壽長年﹐後皆得作尸解之道。魂神暫滅﹐不經地獄﹐卽得返形﹐遊行太空。此經微妙﹐普度無窮。一切天人﹐莫不受慶。無量之福﹐生死蒙惠。上天所寶﹐不傳下世。至士賫金寶效心﹐盟天而傳。輕泄漏慢﹐殃及九祖﹐長考北山。侍經五帝﹐玉童玉女﹐各二十四人﹐營衛神文﹐保護受經者身。

道言﹕正月長齋﹐誦詠是經﹐北都除殃﹐傳注速寧﹐爲上世亡魂﹐斷地逮役﹐度上南宮。七月長齋﹐誦詠是經﹐北都除殃﹐七祖超升﹐身得神仙﹐諸天書名﹐黃籙白簡﹐削死上生。十月長齋﹐誦詠是經﹐北都除殃﹐壽益增昌﹐爲國王帝主﹐君臣父子﹐安鎭國祚﹐保天長存﹐世世不絕﹐常爲人君﹐安鎭其方﹐民稱太平。八節之日﹐誦詠是經﹐北都除殃﹐萬匯蒙恩﹐得爲九宮眞人。本命之日﹐誦詠是經﹐北都除殃﹐落兆死名﹐魂神澄正﹐萬炁長存﹐不經苦惱﹐身有光明﹐三界侍衛﹐北帝司迎﹐萬神朝禮﹐名書上天﹐功滿徳就﹐飛升上淸。

道言﹕行道之日﹐皆當香湯沐浴﹐齋戒入室﹐東向﹐叩齒三十二通﹐上聞三十二天﹐心拜三十二過﹐閉目﹐靜思身坐靑黃玄三色雲气之中﹐內外蓊冥﹐有靑龍﹑白虎﹑朱雀﹑玄武﹑獅子﹑白鶴﹐羅列左右﹐北都大神﹐森然對幾﹐降臨兆前﹐日月照明﹐洞煥室內﹐項生圓象﹐光映十方﹐如此分明。密咒曰﹕

無上玄元﹐太上道君。召出臣身中三五功曹﹐左右官使者﹐侍香玉童﹐傳言玉女﹐五帝﹐直符﹐直日香官﹐各三十二人﹐關啟所言。今日吉慶﹐長齋淸堂﹐修行至經﹐無量度人。願所啟上徹﹐俓禦無上三十二天元始上帝至尊幾前。

畢引炁三十二過﹐東向誦經。

元始無量度人上品妙經

元始洞玄靈寶本章﹐北都除殃上品﹐五气度人。酆羅隱韻﹐冥漠自然。混洞元老﹐無無上眞﹐元始同生﹐北帝髙尊。陰斗七元﹐下統酆城﹐羅山巍峨﹐九府奠分。龍漢祖劫﹐北都六天﹐靑河丹井﹐雲門洞泉。中有大神﹐垂絳龍巾﹐攝制魔靈﹐善惡咸論。考謫慘酷﹐疏記罪名﹐律禁奉承﹐無有不聞。玄銅環牢﹐海峙山根﹐太玄鬼祖﹐骨肉爲身。同道變化﹐龍伏風奔﹐窺盜世法﹐窮搜業因。遞種爲殃﹐永溺轉輪。道有玉篇﹐開宥靈文。無文不光﹐無文不明﹐無文不立﹐無文不成。無文不度﹐無文不生﹐是爲大梵﹐天中之天。酆羅北臺﹐黑山玄京﹐上極髙上﹐玄羅浩淸。眇眇劫仞﹐若亡若存﹐三華離便﹐大有妙庭。下極北都﹐三官羅酆﹐魔洞鬼營﹐火山寒池。左淨右霐﹐太光梵炁﹐周回十方。中有北都除殃之神﹐中有北極黑帝靈君﹐中有九天都禁司馬大神﹐中有注生定死北陰天君﹐中有北斗司命司錄延壽益算度厄尊神。回骸起死﹐除殃度人。今日校錄﹐諸天臨軒。

東方無極飛天攝魂神王﹐長生大聖﹐無量度人。

南方無極飛天攝气神王﹐長生大聖﹐無量度人。

西方無極飛天殺鬼神王﹐長生大聖﹐無量度人。

北方無極飛天羅山神王﹐長生大聖﹐無量度人。

東北無極飛天巡虛神王﹐長生大聖﹐無量度人。

東南無極飛天定名神王﹐長生大聖﹐無量度人。

西南無極飛天都關神王﹐長生大聖﹐無量度人。

西北無極飛天監領神王﹐長生大聖﹐無量度人。

上方無極飛天簡奏神王﹐長生大聖﹐無量度人。

下方無極飛天除殃神王﹐長生大聖﹐無量度人。

十方至眞飛天北都除殃神王﹐長生度世無量大神。並乘蒼虯巨獸﹐飛蓋奔輪﹐驂駕夔龍﹐玄角神虎﹐建召靈之節﹐耀景神旛﹐前嘯九歌齊唱﹐後吹八音同鳴﹐紫鯨玄羽﹐嘯歌噰噰﹐五老啟塗﹐羣仙翼轅﹐億乘萬騎﹐浮空而來﹐傾光回駕﹐除殃度生。北都丞相﹐酆城六宮﹐總司主錄﹐除殃大神﹐執籙把籍﹐齊到帝前﹐隨所應度﹐嚴校六天。普告三界﹐無極神鄕﹐泉曲之府﹐北都羅酆﹐三官九府﹐十二河源。上解祖考﹐億劫種親﹐殃延禍種﹐疾除罪簿﹐落滅惡根。不得拘畱﹐逼合鬼羣。元始符命﹐時刻升遷。北都寒池﹐部衛形魂。制魔保舉﹐度品南宮。死魂受煉﹐仙化成人。生身受度﹐永劫無終。隨劫輪轉﹐與天齊年。永度﹐三塗﹐五苦八難﹐超淩三界﹐逍遙上淸。上淸之天﹐天帝洞虛﹐無色之境梵行。

東方八天

太元都羅天﹐帝閔閩齊宣。

玄滋耀成天﹐帝辟乾毒王。

玉寶超想天﹐帝演剛隆。

論明極濟天﹐帝彥徒深枚。

開物順眞天﹐帝平雷判生。

玉明朝始天﹐帝綿都勤鐸。

元陽耿化天﹐帝敢霞羅於。

道光初華天﹐帝篤夏義端。

南方八天

耀利宣眞天﹐帝王軍繁來。

四極廣晶天﹐帝皇度振什。

帝樞圓寂天﹐帝律佑符玄。

丹云紀命天﹐帝忽延輔章。

歷增元紀天﹐帝齒將比耕。

還靈端神天﹐帝卜直希辛。

混明委光天﹐帝濱嘉熙亭。

道威崇虛天﹐帝蔣露聰喬。

西方八天

籍度髙明天﹐帝抱符器圭。

昌慧資持天﹐帝闌緒稽時。

維平智寂天﹐帝昭虎育明。

素云寶宗天﹐帝屍艦郁景。

普明度地天﹐帝末頂昆。

舉仙煉功天﹐帝柏曾堯儲。

素神正矩天﹐帝蹈鈞隱洮。

康祝運微天﹐帝洪元次胥。

北方八天

玄丘總神天﹐帝盻邏伊房。

變玄極眞天﹐帝力可明俱。

度靈廣時天﹐帝勃提維多。

生眞慶緒天﹐帝鎭咄匪盈。

定光浮羅天﹐帝握瑤避須。

密濟禳助天﹐帝術宣求衡。

余梨葆生天﹐帝安夷社辟。

九淸昌陽道化天﹐帝夜洋雲光。

三十二天﹐三十二帝。諸天隱諱﹐諸天隱名。天中空洞﹐自然靈章﹐北都隱韻﹐梵化之音。北都之尊﹐除殃之神﹐北都眞魔﹐除殃之靈。九聖十眞﹐變化上淸。無量之奧﹐深不可詳﹐敷落神眞﹐普度天人。今日欣慶受度﹐北都除殃﹐歷關諸天﹐請滅三途﹐斬絕地根﹐飛度五炁﹐超神北都﹐殃種注胚﹐除蕩無餘﹐滅屍煉仙﹐名列太玄﹐眞王監舉﹐無拘天門。東斗天蒼﹐西斗天獄﹐北斗帝車﹐南斗天機﹐中斗黃屋﹐五斗降神﹐牛女交宿﹐符下北都﹐除殃賜福。靑帝延年﹐白帝斬精﹐赤帝焚祆﹐黑帝北君﹐建都羅山﹐峙闕酆城。臣民萬億﹐輸納帝庭﹐主世罪惡﹐除滅殃縈。六天使者﹐巡察幽明。黃帝中主﹐護國安人。萬神來朝﹐元始化身。靑天神王﹐耀羅屍伯。赤天神王﹐振矢騫石。白天神王﹐斬鬼破山﹐黑天神王﹐瞋睛激電。黃天神王﹐倒海巨力。五帝神魔﹐萬神之宗。監領北都﹐飛行鼓從。總領鬼兵﹐麾幢鼓節。遊觀太空﹐九旗赫奕。六天齊功﹐除殃度人﹐嚴攝北酆。神王受命﹐普掃不祥﹐羅天吐毒﹐天狼四張。火丁前驅﹐都帥仗旛﹐毒龍萬丈﹐神虎八衝。敢有干試﹐拒遏上眞﹐金譬前戮﹐巨天后刑。屠割鬼爽﹐風火無停。千千截首﹐萬萬剪形。魔無干犯﹐鬼無祆精。三官北酆﹐明檢鬼營。不得容隱﹐金馬驛呈。普告無窮﹐萬神成聽。三界五帝﹐列言上淸。

元晦未明﹐空無邊極。晃空生气風火爲石。八阿九周﹐非知非識。忽化蒼龍﹐身長百億。纏結五柱。自龍及康。眇眇億劫﹐混沌之中。上海無色﹐下海無淵﹐中海風澤﹐洞虛包天。金石堅剛。漸成碧圓。六气自行﹐五運終天。天上天下。無幽無冥﹐無形無影。無極無窮。溟涬太玄﹐遼廓無光﹐先生元始。乃化北皇。鼓鐵爲山﹐煉金爲房﹐刻玉爲樓﹐九气煥明。乃號黑帝﹐太玄元王﹐主治死魂﹐斷注除殃。萬鬼魔羣﹐成鎭十方。亦明開圖﹐運度自然。元始安鎭﹔敵落五篇﹕赤書玉字﹐八威龍文。保制劫運。使天長存。梵气彌𨿽﹐萬範開張﹐元綱流演﹐三十二天。輪轉五色﹐周回十方﹐旋斗曆其﹐回度五常。三十五分﹐總气上元﹐八景冥合﹐气入玄玄。玄中太皇。上帝髙眞﹐泛景太叢﹐北都除殃。殃爲罪種﹐經劫不亡﹐消陰維何。志詠洞章。金眞郎郁。電火激焚。流響云營﹐黑幘萬軍。玉音攝气﹐禍殃速選。靈風聚煙。北都列言。紫虛釁秀﹐輔翼萬仙。鎭兆一身﹐泥丸百關。斬滅邪殃﹐靈府气宣﹐萬神同會。玉醴金樽。千和萬合﹐自然成眞。眞中有神﹐長生帝君。靑華大帝﹐飛羅九神。太一司命﹐桃康合延。執符把籙﹐保命生根﹐上游上淸。出入華房。八冥之內。細微之中﹐下鎭人身。泥丸鋒宮。中理五炁﹐渥合百神﹐十轉回靈﹐萬气齊仙。仙道貴生。無量度人。上開八門﹐飛天怯輪。罪福禁戒。宿命因緣。普受哄度﹐死魂生身。身得受生﹐上聞諸天。諸天之上﹐各有生門。中有空洞謠歌之章﹐眞王靈篇﹐辭參髙眞。

第一北都除殃上相飛空之音

四馬揚鑣﹐丹隨我輪。飛雲如旗﹐徵此魔軍。北都闐闐﹐案牘紛紛。愚爲業因﹐世植惡根﹐殃自根生﹐胡不爾悛。念道太無﹐委心帝前。身佩八威。金闕玉文。十二大神﹐爲兆列陳。除殃北尊。乘駕鳳軒。我行太空﹐金廂玉轅。俯視九州。遞如深淵。大道之妙。非賢不傳。聞此飛空音﹐七祖升諸天。

第二北都除殃司命之章

通晨大冠﹐絳衣龍章。惟我上笏。司命之王。上帝之策。神璽之光。來降北都﹐蔭魁乘剛。嚴備萬神﹐侍書在傍。爲世之人﹐生死尢殃。龍祈北尊﹐潔禱壇場。敕命寶符。仰貯靈光。殃除福生。壽祿齊昌。永離八難衰﹐髙升紫雲房。救世爲眞人﹐範唱流無疆。

第三北都除殃北帝君歌曰

三十六萬里﹐北都羅酆山。上有夜光闕﹐下列九府官。陰陽生死育﹐殃注停其間。世愚不念道﹐情欲相追攀。出身百年中。一往無再還。地獄由爾心﹐眞境方寸邊。何不謝北都。默朝紫皇班。首露革爾情﹐天赦無圖難。一身可得道﹐七祖超冥泉。殃注永斷絕﹐福來如轉丸。我嘆生死途﹐萬劫囚幽關。刻志禮神霄﹐雲中仰金顏。

此三界之上﹐飛空之中。眞魔歌音﹐音參洞章。誦之百選﹐名度南宮誦之千徧。眞魔保迎。萬選道備﹐飛升太空﹐過度三界。位登仙公。有聞靈音﹐眞魔敬形﹐敕制地祇。侍衛送迎﹐拔出地戶。五苦八難﹐七祖升遷﹐永離殃纏﹐魂度朱陵﹐受煉更生。是謂無量﹐普度無窮。有祕上天文﹐請天共所祟。

泄慢墮地獄﹐禍及七祖翁。

道言﹕此二章並是諸天上帝﹐及北都眞元隱祕之音﹐福佑生民﹐消除殃禍﹐有能起心祈向﹐斷絕注傳﹐橫害不生﹐眞靈垂蔭﹐一身得道﹐七祖升眞﹐皆是大梵之言﹐非世上常辭。言無韻麗﹐曲無華宛。故謂玄奧﹐難可尋詳。上天所寶﹐祕於髙上神霄玉淸玉府﹐道君降聖﹐按法以傳。若有至人賫金寶質心﹐依舊格告盟道君﹐然後而付焉。

道言﹕夫天地運度否終﹐日月五星虧盈﹐至聖神人休否﹐末學之夫疾傷。凡有此災﹐同气皆當齊心修齋﹐六時行香﹐十徧轉經﹐福徳立降﹐消諸不祥。無量之文﹐普度無窮。

道言﹕夫末學道淺﹐或先品未充﹐運應滅度﹐身經太陰。臨過之時﹐同學至人爲其行香﹐誦經十過﹐以度屍形如法。則北都大帝﹐玄滋天君﹐監領殺鬼﹐嚴敕幽方﹐太一回生﹐司命注昌﹐使此形神固息含光﹐魂神徑上南宮﹐隨其學功﹐計日而得更生。輪轉不惑﹐便得神仙。

道言﹕夫天地運終﹐星宿錯度﹐日月翳昏﹐四時失度﹐陰陽不調﹐國境有災﹐疫毒流行﹐兆民死傷﹐師友命過﹐亦當修齋﹐行香誦經。夫齋戒誦經﹐功徳甚重﹐上消天災﹐保鎭帝王。下禳毒害﹐以度兆民。生死受賴﹐其福難勝。故曰無量﹐普度天人。

道言﹕凡有是經﹐能爲天地帝主兆民﹐行是功徳﹐有災之日﹐發心修齋燒香﹐誦經十過﹐皆諸天記名﹐萬神侍衛﹐右別至人﹐克得爲聖君金闕之臣。諸天記人功過﹐毫分無失。天中眞王亦保舉爾身﹐得道者乃當洞明至言也。

諸天中大梵隱語無量音道君撰

元始靈書北都除殃玉篇

東方八天

曁桓乙遲﹐托圖延牝。盧須迎皇﹐迮羅紀淸。璞化馘廣﹐娑賓云承。緬洛義忽﹐猷郎匪京。諸變方定﹐益陀祖卿。藍首伽婁﹐亶迹墮昧。覺邦嬪廬﹐英玄指門。謁斗華溢﹐晞兪嶽秦。

南方八天

踴寧忌童﹐炎窗赤功。紹元帝祺﹐令鈀捲衝。荑憫康洞﹐幾賢特隆。暉芒井圩﹐隸邅兪蒙。嬉云同宜﹐逸鎖由夷。爵恭韓延﹐王頤預飛。便梵奇綱﹐素喧謹儀。驛多斯靈。變玆溟池。

西方八天

邑堂神禧﹐薦福典隨。驛洛規通﹐咽服梁窺。歷奔庚和﹐彌錂蘊微。造星車禳﹐回黃星微。僥正絕仰﹐徒姦報。越懋蕩宥﹐曹巖丘佃。卓頌峣甫﹐辧蕣揚艾。紐資云璫﹐弼光迢泰。

北方八天

晝謠瓊都﹐北君陰拘。勿淑令趣﹐碧駢謨符。洚道綿博﹐映陛乾秀。錠累布酉﹐拙仿晉酬。熾缾吳扶﹐烈命契斗。巒正淒極﹐動咸欹紐。轉霞綠綱﹐凝天扁陽。吳投吉囉﹐薄辰侶祥。

道言﹕此諸天中大梵隱語﹐無量之音﹐舊文刻書酆城闍臺九阿之上。使兆殃種不生﹐爲道正眞﹐逍遙無物。字皆廣長一丈。玄光眞人昔書其文﹐以爲正音。有知其音﹐能齋而誦之者﹐諸天皆遣考察眞官﹐下觀其身﹐書其功勤﹐上奏諸天﹐萬神朝禮﹐地祇侍門﹐大功眞王﹐保舉北元﹐道備克得遊行三界﹐升入金門。此音無所不辟﹐無所不禳﹐無所不度﹐無所不成﹐天眞自然之音也。故誦之致考察下觀﹐上帝遙唱﹐萬神朝禮﹐三界侍軒﹐羣祆束首﹐鬼精自亡﹐琳瑯振響﹐十方肅淸﹐河海靜默﹐山嶽吞煙﹐萬靈振伏﹐招集羣仙﹐天無氛穢﹐地無祆塵﹐冥慧洞淸﹐大量玄玄也。

靈寶無量度人上品妙經卷之四十竟

卷之四十一

五行備足生靈壽域品

道言﹕昔於大羅浮光天中﹐妙安飛眞大善極土﹐受元始度人五行備足生靈壽域無量上品。元始天尊當說是經﹐周回十過﹐以召十方﹐始當詣座。天眞大神﹐上聖髙尊﹐妙行眞人﹐無鞅數眾﹐乘空而來。紫煙散景﹐流云交映﹐仙歌合奏﹐神風靜籟﹐絳車彩蓋﹐寶綱瓊軒﹐三素玉光﹐九華窈窕﹐洞煥太空。七日七夜﹐諸天宮殿﹐日觀月扉﹐星綱捨次﹐斗宿經躔﹐璇璣玉衡﹐泊然停景﹐神煙散藹﹐山海藏雲﹐天無浮气﹐八景明淸﹐一國地土﹐山川林木﹐緬平一等﹐無復髙下﹐土皆作紺玉﹐無有異色﹐丹彩靑明﹐涵影轉照。眾眞侍座﹐元始天尊玄坐空浮五色獅子之上。說經一徧﹐諸天大聖同時稱善﹐是時﹐﹐一國男女﹐安壽超逸﹐五行之气﹐大備大足﹐無有傷殘。說經二徧﹐慶雲昭瑞﹐惠露敷空。說經三徧﹐萬寶呈祥﹐五行昌順。說經四徧﹐神煉心通﹐民無疾病。說經五徧﹐天霐寶蓮﹐眞仙化立。說經六徧﹐玉嬰空歌﹐音參大洞。說經七徧﹐九幽息對﹐水火分源。說經八徧﹐眞符宣宥﹐幽顯沾恩。說經九徧﹐萬神迎光﹐混生帝一。說經十徧。朽骸重起﹐靈運成人﹐是時﹐﹐一國是男是女﹐莫不傾心﹐皆受護度﹐咸得長生。

道言﹕是時﹐元始天尊

說經一徧﹐東方無極無量品顯仁大神﹐無鞅之眾﹐浮空而至。

說經二徧﹐南方無極無量品威化大神﹐無鞅之眾﹐浮空而至。

說經三徧﹐西方無極無量品周覽大神﹐無鞅之眾﹐浮空而至。

說經四徧﹐北方無極無量品收攝大神﹐無鞅之眾﹐浮空而至。

說經五徧﹐東北無極無量品定志大神﹐無鞅之眾﹐浮空而至。

說經六徧﹐東南無極無量品普振大神﹐無鞅之眾﹐浮空而至。

說經七徧﹐西南無極無量品保安大神﹐無鞅之眾﹐浮空而至。

說經八徧﹐西北無極無量品正气大神﹐無鞅之眾﹐浮空而至。

說經九徧﹐上方無極無量品元光大神﹐無鞅之眾﹐浮空而至。

說經十徧﹐下方無極無量品妙靈大神﹐無鞅之眾﹐浮空而至。

十徧周竟﹐十方無極天眞大神﹐一時同至﹐一國男女﹐傾心歸仰。來者有如細雨泛空﹐合杳駢至﹐無鞅之眾﹐迮國一半土皆偏陷﹐非可禁止。於是元始運神眞境﹐聚萬八千天﹐十方國土﹐九地幽泉﹐團成一珠﹐大如黍米﹐在空玄之中﹐去地百丈。元始登引﹐天眞大神﹐上聖髙尊﹐妙行眞人﹐十方無極五方備足至眞大神﹐無鞅數眾﹐俱入寶珠之中。天人仰看﹐惟見勃勃從珠口中入﹐旣入珠口﹐不知所在。國人廓散﹐地還平正﹐無復欹陷。元始卽於寶珠之內﹐十方國土﹐無鞅數眾﹐天人仙聖﹐一切鬼神之中﹐普告大眾曰﹕五行備足生靈壽域者﹐爲天地之終極﹐大道之要妙。自非上聖﹐不得而明。五行者﹐三才之神用﹐至眞之靈蘊。風熱燥濕寒﹐爲天之五行。木火土金水﹐爲地之五行。喜怒思憂恐﹐爲人之五行。生長化收藏﹐爲四時之五行。周天气者﹐六期爲一備。終地紀者﹐五歲爲一足。五行備足﹐則气運平正。气運平正﹐人無夭傷﹐各得全其天年。至學之士﹐抑勝助衰﹐使正气長存﹐無太過不及之患﹐則長生神仙﹐久視無窮﹐得安壽域。域者限畛軫﹐封際之義。數之終始﹐五六相合。而七百二十气爲一紀﹐凡三十歲﹐千四百四十气﹐六十歲爲一周。不及太過﹐則非備足。所謂備足﹐正宮正徵爲備足﹐少宮少徵卽非備足。五行平正﹐則陰陽無克賊之患﹐陽法順施﹐長生不死﹐變化返覆﹐出生入死﹐入死出生﹐羽化神仙﹐與道合體﹐上爲眞人。說經都竟﹐眾眞監度﹐以授於我﹐當此之時﹐喜慶難言。法事粗悉﹐諸天復位﹐倏欻之間﹐寂無遺響。是時﹐天人遇值經法﹐普得濟度﹐全其本年﹐無有中傷﹐傾土歸仰﹐鹹行善心。無爲無事﹐無爭無欲﹐無貪無起﹐無滅無思﹐無得無隨。言無唱物﹐口無邪聲﹐齊同慈愛﹐異骨成親。國安民丰﹐欣樂太平﹐經始出教﹐一國以道。預有至心﹐宗奉禮敬﹐皆得度世。

道言﹕元始天尊說經中所言﹐並是諸天上帝內名﹐隱韻之音。亦是魔王內諱﹐百靈之隱名也。非世之常辭。上聖已成眞人﹐五行備足﹐壽限無極﹐通玄究微﹐能悉其章﹐誦之十過﹐諸天遙唱﹐萬帝設禮﹐河海靜默﹐山嶽藏雲﹐日月停景﹐璇璣不行﹐羣魔束形﹐鬼精滅爽﹐回屍起死﹐白骨成人。五星之精﹐感降身形﹐運備气足﹐生道永固﹐紫脈纏腦﹐赤筋霜髓﹐枯朽更還。至學之士﹐誦之十過﹐則五帝侍衛﹐三界稽首﹐魔精喪眼。鬼祆滅爽﹐淸度垂死﹐絕而得生。所以爾者﹐學士知五气之用﹐補缺平勝﹐續絕延生﹐運極化源﹐知生之幾﹐得道之本﹐𨿽備未足﹐穢气未消﹐體未洞眞﹐召制十方﹐威未制天政﹐徳可伏禦地祇﹐束縛魔靈﹐但卻死而已﹐不能更生。輕誦此章﹐身則被殃。供養尊禮﹐門戶興隆。世世昌熾﹐與善因緣﹐萬災不幹﹐神明護門。斯經尊妙﹐獨步玉京﹐度人無量﹐爲萬道之宗。巍巍大範﹐徳難可勝。

道言﹕凡誦是經十過﹐諸天齊到﹐億曾萬祖﹐幽魂苦爽﹐皆卽受度﹐上升朱宮﹐格皆九年﹐受化更生﹐得爲貴人。五行備足﹐數極於九﹐九變爲一﹐一變於九﹐無過不及﹐大小齊等。則金木運和﹐水火合徳。土之一气﹐遊行其中。固此四象﹐幽魂苦爽﹐以洞文玄要﹐而得受煉﹐備足之气﹐九年登眞﹐受化生成。而好學至經﹐功滿徳就﹐皆得神仙﹐飛升金闕﹐遊宴玉京也。上學之士﹐修誦是經﹐皆卽受度﹐飛升南宮。南宮爲六气五運之天﹐非其位則邪﹐當其位則正。五行備足﹐得升南宮朱陵之府﹐降正眞之气﹐入身得仙。世人受誦﹐則延壽長年。備則不乏﹐足則不極。一切生靈﹐能盡此道﹐則壽域定算﹐後皆得作尸解之道。魂神暫滅﹐不經地獄﹐卽得返形﹐遊行太空。此經微妙﹐普度無窮。一切天人﹐莫不受慶。無量之福﹐生死蒙惠。上天所寶﹐不傳下世。至士賫金寶效心﹐盟天而傳。輕泄漏慢﹐殃及九祖﹐長役鬼官。侍經五帝﹐玉童玉女﹐各二十四人﹐營衛神文﹐保護受經者身。

道言﹕正月修齋﹐誦詠是經﹐九气發生﹐爲上世亡魂﹐斷地逮役﹐度上南宮。四月修齋﹐誦詠是經﹐三气養育﹐萬物滋榮﹐眷屬宗親﹐皆獲長年。七月修齋﹐誦詠是經﹐七气收斂﹐萬寶結成﹐以濟兆民﹐身得神仙﹐諸天書名﹐黃籙白簡﹐削死上生。十月修齋﹐誦詠是經﹐五气安鎭﹐福歸人君﹐國祚綿長﹐永保太平。四季吉日﹐誦詠是經﹐一气和貞﹐永斷克害﹐消滅瘟疫﹐使生民安泰﹐境土樂康﹐位爲九宮眞人。離合之日﹐誦詠是經﹐天道澄淸﹐大地安寧﹐心契至眞﹐克獲飛升﹐魂神澄正﹐萬炁長存﹐不經苦惱﹐身有光明﹐三界侍衛﹐五帝司迎﹐萬神朝禮﹐名書上天﹐功滿徳就﹐飛升上淸。

道言﹕行道之日﹐皆當香湯沐浴﹐齋戒入室﹐東向﹐叩齒三十二通﹐上聞三十二天﹐心拜三十二過﹐閉目﹐靜思身坐靑黃白三色雲气之中﹐內外蓊冥﹐有木九﹐火三﹐土一﹐金七﹐水五﹐二十五眞﹐侍衛左右﹐日月照明﹐五星輝耀﹐項生圓象﹐光映十方﹐如此分明。密咒曰﹕

無上玄元﹐太上道君。召出臣身中三五功曹﹐左右官使者﹐侍香玉童﹐傳言玉女﹐五帝直符﹐直日香官﹐各三十六人﹐關啟所言。今日吉慶﹐長齋淸堂﹐修行至經﹐無量度人。願所啟上徹﹐徑禦無上三十二天元始上帝至尊幾前。

畢﹐引炁三十二過﹐東向﹐誦經。

元始無量度人上品妙經

元始洞玄靈寶本章﹐五行備足﹐生靈壽域﹐十回度人。六气五運﹐合會飛升﹐太虛寥廓﹐肇立元根。神靈浮景﹐大化生音﹐三玄降煉﹐無象無形。八垣舒光﹐陰復陽明﹐剛柔相勝﹐皇道乃旋。玉機飛輪﹐流演萬天﹐丹輝晶瑩﹐正炁綿綿。太玄帝一﹐開生禦圖﹐皇上素耀﹐普受眞符。靑簡綠字﹐鳳紐靈書﹐七神啟輝﹐備足五行。經緯交絡﹐輪轉四虛﹐巍巍玄景﹐萬聖之居。中有廣霞校錄之君﹐中有長裏應運之尊﹐中有麗陰仙煉之眞﹐中有郁單變气丈人﹐中有昆侖閬風司執元化統禦萬道延壽尊神﹐浮霄鎭嶽﹐無量度人。今日敷教﹐諸天臨軒。

東方無極開生神王﹐長生大聖﹐無量度人。

南方無極化育神王﹐長生大聖﹐無量度人。

西方無極玄變神王﹐長生大聖﹐無量度人。

北方無極持徳神王﹐長生大聖﹐無量度人。

東北無極隱妙神王﹐長生大聖﹐無量度人。

東南無極泰幽神王﹐長生大聖﹐無量度人。

西南無極沖气神王﹐長生大聖﹐無量度人。

西北無極合道神王﹐長生大聖﹐無量度人。

上方無極廣運神王﹐長生大聖﹐無量度人。

下方無極定鎭神王﹐長生大聖﹐無量度人。

十方至眞立極神王﹐長度世無量大神。並乘流飆﹐翠車華輦﹐紫蓋飛輪﹐驂駕龍虎﹐道從風雲﹐建丹光之節﹐靈鳳黃旗﹐左列九天寶器﹐右陳八景眞文﹐神印朱符﹐收攝萬祆﹐天綱前驅﹐七元後從。四極十華﹐贊詠而來。天經明耀﹐召靈度仙。郁單翊相﹐大洞髙眞﹐靑華上佐﹐萬始先生﹐總領圖籍﹐來詣帝軒。隨劫開建﹐嚴校五行。持紐運機﹐使气無傾。大劫交周﹐同會河源。促召鳥母﹐役禦蛟龍。陀丘億眾﹐下守昆山。灌注東井﹐通導水津。洪波浩蕩﹐風淵九重。數殆百六﹐陰極歸陽。金玉化銷﹐六合冥冥。五常返復﹐水火推遷。延康旣往﹐蕩穢除姦。髙仙下降﹐拔度種民。長安太虛﹐遊宴上玄。赤光開圖﹐三象復明。吾憫羣類﹐乃降玉章。以命五老﹐安鎭長存。茫茫萬有﹐統以三官。生正五嶽﹐上列五神。元和備足﹐形具乃生。受道眞妙﹐皆獲長年。永斷勝伏克傷之數﹐逍遙朱宮﹐飛天太丹。太丹之天﹐天帝圓羅﹐混合之境梵行。

東方八天

太豫玉微天﹐帝韞慈時明。

朱英蕣蔭天﹐帝浮輝元霄。

思佑太和天﹐帝崿都仇瀾。

至正廓常天﹐帝栢閒睹生。

寥霽散神天﹐帝肇敷蒙儲。

徧景耀華天﹐帝求時衍彊。

樂淵鏡皇天﹐帝超度幽明。

皓輝慶名天﹐帝總監韓司。

南方八天

洞覺合帝天﹐帝虛陳妙依。

玉元澄至天﹐帝景伯孫。

梵光靜眞天﹐帝泰初止騫。

照理極炎天﹐帝盧神管魂。

九帝辧宗天﹐帝陰君密通。

太丹衝基天﹐帝鬼祖登。

逸用變神天﹐帝嶽靈轉蹊。

藏气化仙天﹐帝領眞監。

西方八天

大委顯光天﹐帝素明耀羅。

紫宸大元天﹐帝子竇窈門。

夜光含液天﹐帝朱華正幾。

感宂凝金天﹐帝瓊池祥延。

麗澤正肅天﹐帝鬼化奇都。

玉瀾麗初天﹐帝皛齊演山。

崇仁振幽天﹐帝魂度陵。

照胎化眞天﹐帝蕩元伯康。

北方八天

太上眞化天﹐帝絳气玉華。

造玄遠揚天﹐帝重明仙。

軫翼司赫天﹐帝煉神超云。

直泉閱崇天﹐帝黎松淨空。

燕和納嘉天﹐帝宗冥祈修。

淵光元淨天﹐帝四登朗期。

瓊聖紫霄天﹐帝無常居。

洞波混溟天﹐帝震歷五輪。

三十二天﹐三十二帝。諸天隱諱﹐語天隱名。天中空洞﹐自然靈章。諸天隱韻﹐天中之音。天中之尊﹐天中之神﹐天中大魔﹐天中之靈。八遷四纏﹐合並太淸。玄運之度﹐變化有常。流演三華﹐普育生民。升騰兩曜﹐灌煉五行。正綱執紀﹐以化萬靈。使气備足﹐壽域無傾。七九相結﹐大小相交。大輪運化﹐經緯幽寥。周還四精﹐回度扶搖。天開地辟﹐梵炁流焱。五神飛光﹐萬類肇形。裏坎化眞﹐咸契生成。丹靈玄仞﹐蒼宮浩淸。今日欣慶建立﹐三景騰輝﹐鎭安地紐﹐旋斡天維。超升玉闕﹐位列太微。大魔監察﹐明啟元機。歲星守肝﹐太白檢肺﹐熒惑正心﹐辰耀輔腎﹐鎭星定脾﹐布天威令。始老發生﹐皇老保命。眞老降气﹐玄老開性。元老四據﹐萬境以正。九气仙王﹐總校圖籙。三炁仙王﹐攝禦養育。七气仙王﹐司執殺伐。五气仙王﹐肅淸蕩滌。一气仙王﹐坐鎭天闕。五方上眞﹐化天稱尊。飛行八極﹐總領神兵。爲道元輔﹐持握四溟。遏絕邪源﹐除蕩妖氛。威光下濟﹐周徧十方。雷電爭激﹐風火施張。萬匯保安﹐道化寧康。息澄眞固﹐並獲長生。恢宣大範﹐告命普聞。五神協慶﹐列象文明。大殺豁落﹐陰斗書名。攝召六天﹐考校云營。百邪摧伏﹐气合眞仙。炎精振威﹐淵耀持權。生靈安泰﹐壽域永延。元始符告﹐勑命天官。不容隱遏﹐開導冥關。幽沈羣類﹐俱遂升遷。呂兀上佐﹐列奏上玄。

開天禦歷﹐龍耀剛風。黃素敷眞﹐太合玄空。上輪元斗﹐下立靈宮。飛神化育﹐梵炁成文。渺渺洞泉﹐無極冥冥。天闕運轉﹐羣品流形。元造億劫﹐溟涬鴻蒙。赤光啟明﹐混洞沖融。泰淸遼邈。杳杳無窮。靈寶設像﹐萬化之宗。太微九道﹐皇極彌隆。上元浩立﹐大洞玉篇。三十九皇﹐赤書寶章。普植百神﹐永鎭十方。常安太虛﹐正憲宣揚。儀璘執試﹐萬景舒光。玄綱調攝﹐位列髙眞。眞中上靈﹐金闕輔臣。揮霞紫房﹐禦气太霄。流音景延﹐合範淸謠。云營定質﹐炎方扇飆。郁察圓羅﹐召命玉宸。玉宸降气﹐自然化生。生道妙微﹐徊風帝尊。雄一元父﹐雌一元君。混結交變﹐成育五行。五行禦運﹐六气疊興。素精金華﹐萬和成仙。靈威洞照﹐明煥九天。眞光下濟﹐開辟幽關。太陰曹局﹐黃闕洞淵。秉道威令﹐勑告九官。九官列奏﹐上聞諸天。考校罪福﹐宿命因緣。不得差忒﹐戒教明宣。普受開度﹐咸獲升遷。遷升太極﹐書名玉京。玉京之上﹐各有生門。中有五行空洞之音﹐魔王靈章﹐辭參髙眞。

第一飛仙贊嘆五行備足之音

元始開圖﹐生育陰陽。二象旣成﹐七耀飛光。沖和布靈﹐萬物無傷。安鎭五山﹐地久天長。至覺體道﹐與气合並。水火升降﹐光照華京。上下往來﹐流運胎津。百神混結﹐徊風返生。飛行玉闕﹐坐觀十方。采集雙華﹐灌煉黃房。五行備足﹐保天無傾。役使百魔﹐我道澄淸。

第二眞人吟詠生靈壽域之章

龍漢眇眇﹐回度三華。降生靈兮﹐受气郁羅。茫茫貪欲﹐沈溺愛河。浩劫迷所趣﹐安能出輪回。大魔攝汝形﹐遊魂逐气歸。旣已背正道﹐受生知何依。汨沒三途中﹐空使天仙悲。豈如造化心﹐均壽何有期。十部洞玄篇﹐以爲登眞基。一悟長生道﹐靈府廓爾開。運身入太虛﹐合體皆仙飛。

第三髙眞宣示超出五行成道歌曰

嵯峨郁察山﹐玉宸誕玆嶽。托靈洪氏胞﹐幽棲經億劫。得遇虛皇尊﹐開演靈寶法。鎭天永不傾﹐怡然坐金闕。濟度無量眾﹐降神居斗極。把握天地機﹐經緯環拱立。素靈秉朱旛﹐靑皇建金鉞。逍遙度赤光﹐玉文當一出。羣品之有生﹐五行皆備足。數極反歸無﹐誰能定生滅。學眞諸仙民﹐胡不奔日月。一誦飛天書﹐大劫可超脫。遊宴無何鄕﹐億天歡且悅。

此三界之上﹐飛空之中﹐仙眞歌音﹐音參洞章。誦之百徧﹐名度南宮。誦之千徧﹐魔王保迎。萬徧道備﹐飛升太空﹐過度三界﹐位登仙公。有聞靈音﹐魔王敬形﹐敕制地祇﹐侍衛送迎﹐拔出地戶﹐五苦八難﹐七祖升遷﹐永離鬼官﹐魂度朱陵﹐受煉更生。是謂無量﹐普度無窮。有祕上天文﹐諸天共所崇。泄慢墮地獄﹐禍及七祖翁。

道言﹕此二章並是諸天上帝﹐及至靈魔王隱祕之音。皆是調制五行﹐不相克伐﹐運備气足﹐招降和气﹐使生靈之命﹐補斷續絕﹐生生不窮﹐福祉薦至﹐壽域綿遠。元始飛玄之气﹐結爲洞章大梵之言﹐非世上常辭。言無韻麗﹐曲無華宛。故謂玄奧﹐難可尋詳。上天所寶﹐祕於玄都紫微上宮﹐依玄科四萬劫一傳。若有至人賫金寶質心﹐依舊格告盟十天﹐然後而付焉。

道言﹕夫天地運度否終﹐日月五星虧盈﹐至聖神人休否﹐末學之夫疾傷﹐皆非五行備足﹐故爲災殃。凡有此災﹐同气皆當齊心修齋﹐六時行香﹐十徧轉經﹐福徳立降﹐消諸不祥。無量之文﹐普度無窮。

道言﹕夫末學道淺﹐或先仙品未充﹐運應滅度﹐身經太陰﹐五行之气﹐未備未足﹐金木盜精﹐水火伐气﹐土潰金鎔﹐神爲之遷。臨過之時﹐同學至人爲其行香﹐誦經十過﹐以度屍形如法。則五星气協神精﹐完滿備足之運﹐還生於身﹐魂神徑上南宮﹐隨其學功﹐計日而得更生。輪轉不惑﹐便得神仙。

道言﹕夫天地運終﹐星宿錯度﹐日月失昏﹐四時失度﹐陰陽不調﹐國境災癘﹐兵气犯斗﹐疫毒流行﹐兆民死傷﹐師友命過﹐同學殞逝﹐皆五運大小之殊﹐履非其道﹐乖備足之福﹐亦當修齋﹐行香誦經。夫齋戒誦經﹐功徳甚重。上消天災﹐保鎭帝王。下禳毒害﹐以度兆民。生死受賴﹐其福難勝。故曰無量﹐普度天人。

道言﹕凡有是經﹐能爲天地帝主兆民﹐行是功徳。有災之日﹐發心修齋燒香﹐誦經十過﹐皆諸天記名﹐萬神侍衛﹐右別至人﹐克得爲聖君金闕之臣。諸天記人功過﹐毫分無失。天中魔王亦保舉爾身﹐得道者乃當洞明至言也。

諸天中大梵隱語無量音道君撰

元始靈書中篇

東方八天

玄密珠穴﹐洞杳霞津。機運水火﹐龍浮妙梵。混合神眞﹐無英華紳。白元錦裯﹐帝一虎中。素景回黃﹐散房成云。雄雌气溢﹐五露繽紛。儀璘交煥﹐中池帝君。朱衣碧冠﹐紫煙四屯。

南方八天

生命固壽﹐五老乘昆。飛光漸海﹐金液沄沄。羅阿重冥﹐寥無太宸。倏忽萬化﹐靈根自新。愼諱天禁﹐得知寸深。郁玄上都﹐瓊祁蕭森。蹈白履虛﹐鳳譙寶輪。玄智神停﹐生死流塵。

西方八天

守不知知﹐至道冥冥。離邊去思﹐神霄有門。端待至空﹐空爲生尊。神運意鑪﹐三一常明。玉書寶章﹐大梵岡輪。結閒勿露﹐自然成眞。眞魔鬼帥﹐走檄驅氛。備運足數﹐生靈保身。

北方八天

壽實天福﹐納錫種民。九韶法纓﹐叵濫無求。攬綠泛景﹐浮霧洛臺。育蓋竺萌﹐日導月付。變質龍靈﹐東蒼南閻。靜省玄評﹐昊莽迷度。那韓上京﹐奏錄度楫。元皇眇浼﹐恢澤輔忱。

道言﹕此諸天中大梵隱語﹐無量之音﹐舊文五老上帝刻書五星玉闕﹐以正分度﹐降備足之气﹐壽彼生靈﹐字皆廣長一丈。天眞皇人昔書其文﹐以爲正音。有知其音﹐能齋而誦之者﹐諸天皆遣飛天神王﹐下觀其身﹐書其功勤﹐上奏諸天﹐萬神朝禮﹐地祇侍門﹐大勛魔王﹐保舉髙眞﹐道備克得﹐遊行三界﹐升入金門。此音無所不辟﹐無所不禳﹐無所不度﹐無所不成﹐天眞自然之音也。故誦之致飛天下觀﹐上帝遙唱﹐萬神朝禮﹐三界侍軒﹐羣祆束首﹐鬼精自亡﹐琳瑯振響﹐十方肅淸﹐河海靜默﹐山嶽吞煙﹐萬靈振伏﹐招集羣仙﹐天無氛穢﹐地無祆塵﹐冥慧洞淸﹐大量玄玄也。

靈寶無量度人上品妙經卷之四十一竟

卷之四十二

祈求嗣續慶延門閥品

道言﹕昔於太始廣生天中﹐紫霄洞歌大福樂土﹐受元始度人祈求嗣續慶延門閥妙品。元始天尊當說是經﹐周回十過﹐以召十方﹐始當詣座。天眞大神﹐上聖髙尊﹐妙行眞人﹐無鞅數眾﹐乘空而來。香靄浮煙﹐翔鸞隨蓋﹐赤光前擲﹐瑤車轉雷﹐縟彩仙云﹐絢葆千色﹐洞煥太空。七日七夜﹐諸天海嶽﹐交碧揚霞﹐日月星宿﹐凝明並照﹐神風遠襲。玉巖露輝﹐天翠髙虛﹐絳气飄衍﹐一國地土山川林木﹐鑑潔緬平﹐仰矚毫髮﹐重影沓見﹐萬象同規﹐土成柔玉﹐紺靑一色。眾眞侍座﹐元始天尊玄坐空浮蕊珠寶臺之上。說經一徧﹐諸天大聖同時稱善﹐是時﹐一國男女﹐悟識生根。說經二徧﹐定觀本元﹐不落苦趣。說經三徧﹐咸知至道﹐生育之宗。說經四徧﹐生逢聖運﹐爲賢哲士。說經五徧﹐心行孝慈﹐善於養老。說經六徧﹐陰陽合徳﹐感化靈胎。說經七徧﹐得至法門﹐生道不終。說經八徧﹐𨿽有受生﹐不爲愛欲﹐持結淫想。說經九徧﹐曉解希微﹐雌雄混合﹐理參洞玄。說經十徧﹐一切有情﹐永延嗣續﹐慶流海宇﹐福及幽明﹐是時﹐一國是男是女﹐莫不傾心﹐皆受護度﹐咸得長生。

道言﹕是時﹐

元始天尊說經一徧﹐東方無極無量品始生云芽玄露大神﹐無鞅之眾﹐浮空而至。說經二徧﹐南方無極無量品明性云芽寶華大神﹐無鞅之眾﹐浮空而至。說經三徧﹐西方無極無量品大素云芽感化大神﹐無鞅之眾﹐浮空而至。說經四徧﹐北方無極無量品神水雲芽定嬰大神﹐無鞅之眾﹐浮空而至。說經五徧﹐東北無極無量品受識云芽明智大神﹐無鞅之眾﹐浮空而至。說經六徧﹐東南無極無量品縷絡云芽攝用大神﹐無鞅之眾﹐浮空而至。說經七徧﹐西南無極無量品賢質云芽主福大神﹐無鞅之眾﹐浮空而至。說經八徧﹐西北無極無量品陽運云芽健育大神﹐無鞅之眾﹐浮空而至。說經九徧﹐上方無極無量品碧菡云芽九宮大神﹐無鞅之眾﹐浮空而至。說經十徧﹐下方無極無量品靈藏雲芽復命大神﹐無鞅之眾﹐浮空而至。

十徧周竟﹐十方無極天眞玄化大神﹐一時同至﹐一國男女﹐傾心歸仰﹐悉悟道元﹐傳立嗣續﹐生化之基﹐繼其本宗﹐聯芳襲慶﹐其生無窮。來者有如細雨密霧﹐無鞅之眾﹐迮國一半土皆偏陷﹐非可禁止。元始大慈﹐欲使無量眾生﹐明識造化之先﹐至道之奧。所以妙極隱諱者﹐爲明雌一雄一之神﹐偶而爲爻﹐混合百神﹐徊煙散風﹐化生眞一﹐卽是人備至祕之道。𨿽飛傳列眞﹐未得道時﹐皆以雲珠下投金液﹐玄妙感合﹐生此靈胎﹐神气充備﹐內顯眞身無動之體﹐開演祈求嗣續慶延門閥之法。存念生根﹐始由元气。元气之精﹐微細如纖粒。於是懸一寶珠﹐大如黍米﹐在空玄之中﹐去地十丈。元始登引﹐天眞大神﹐上聖髙尊﹐妙行眞人﹐十方無極至眞云芽生化玉嬰眞子大神﹐無鞅數眾﹐俱入寶珠之中。天人仰看﹐惟見拂拂從珠口中入﹐旣入珠口﹐不知所在。國人廓散﹐地還平正﹐無復歌陷。元始卽於寶珠之內﹐化捨蓮胎嬰之相﹐說經都竟﹐眾眞監度。以授於我﹐當此之時﹐喜慶難言。法事粗悉﹐諸天復位﹐倏欻之間﹐寂無遺響。是時﹐天人遇值經法﹐嗣續昌隆﹐福慶來臻。全其本年﹐無有中傷﹐傾土歸仰﹐鹹行善心。行惠行和﹐行弱行化﹐行悲行恕。行儉行慈﹐行定行仁。言無唱宗﹐口無佞聲﹐齊同慈愛。異骨成親。國安民丰﹐欣樂太平﹐經始出教﹐一國以道。預有至心﹐崇奉禮敬﹐皆得度世。

道言﹕元始天尊說經中所言﹐並是諸天上帝內名﹐生神育嬰隱韻之音。亦是眞魔內諱﹐混化變胎﹐以致嗣續慶延世系百靈之隱名也﹐非世之常辭。開闡大法﹐明道根元。初從胎育﹐朱精白鉛。和混萬過﹐三﹣鼓舞。玉飴哺靈﹐流珠啟明﹐帝妃舞賡﹐紫胞坼落﹐天嬰挺生。號曰眞一﹐宇曰精延。爲形之主﹐百神之尊。固道元命﹐生道眞身。爾欲祈求賢嗣﹐門戶亨榮﹐使無絕气﹐與道無邊。惟已得道大聖﹐能悉其章。誦之十過﹐諸天遙唱﹐萬帝設禮﹐聖母破券﹐司命定生﹐監魂益善﹐福慶駢蕃﹐羣魔束形﹐鬼精滅爽﹐回屍起死﹐返胎更生。至學之士﹐誦之十過﹐則天后衛房﹐三界唱恭﹐天機上相﹐注命得生。嗣續傳世﹐慶延門閥﹐濟度生厄﹐絕而保完。所以爾者﹐學士外滌世殗﹐內臻化淵﹐童君捧箎﹐女君奏塤﹐聲和神布﹐妙諱乃傳﹐道胎靈孕﹐嬰息自然。召制十方﹐保煉胎仙﹐克降嘉嗣﹐無有夭殤。輕誦此章﹐身則被殃。供養尊禮﹐門閥慶延。世世昌熾﹐與善因緣﹐萬災不幹﹐神明護門。斯經尊妙﹐獨步玉京。度人無量﹐爲生道之宗。巍巍大範﹐徳難可勝。

道言﹕凡誦是經十過。諸天齊到﹐爲爾開呈生錄﹐降嗣繼賢﹐永大仙宗。億曾萬祖﹐幽魂苦爽﹐皆卽受度﹐上升朱宮﹐格皆九年﹐受化更生﹐得爲貴人。而好學至經﹐功滿徳就﹐嗣孫應仙﹐葉葉受道﹐門閥慶延﹐皆得飛升金闕﹐遊宴玉京也。上學之士修誦是經﹐爲諸生民祈求嗣續﹐使生道不絕﹐民獲有後﹐祭祀祖玄﹐陰徳垂裕。皆卽受度﹐飛升南宮。世人受誦﹐冑系綿昌﹐則延壽長年﹐後皆得作尸解之道。魂神暫滅﹐不經地獄﹐卽得返形﹐遊行太空。此經微妙﹐普度無窮。﹣切天人﹐莫不受慶。無量之福﹐生死蒙惠。上天所寶﹐不傳下世。至士賫金寶效心﹐盟天而傳輕泄漏慢。殃及九祖。長役冥官。侍經五帝﹐玉童玉女﹐各二十四人﹐營衛神文﹐保護受經者身。

道言﹕正月長齋﹐誦詠是經。祈求嗣續﹐慶延門閥﹐感神眞風火之君﹐傳降台光﹐使命得生。智識明秀﹐人中之英﹐拔度上世亡魂﹐斷地逮役。升上南宮。七月長齊﹐誦詠是經﹐祈求嗣續﹐慶延門閣﹐感金眞黃室之气﹐傳降幽精﹐使形得備。宮室內固﹐百神入胎﹐身得神仙﹐諸天書名﹐黃籙白簡﹐削死上生。十月長齋﹐誦詠是經﹐祈求嗣續﹐慶延門閥﹐感太玄眞一之精。傳降爽靈﹐使性徹寥漠﹐慧通九冥﹐懸知吉先﹐與化同營﹐爲國王帝主﹐祈請聖嗣﹐璇萼萬芳﹐百靈稱慶﹐普天蒙福﹐安鎭國祚﹐保天長存﹐世世不絕﹐常爲人君﹐安鎭其方﹐民稱太平。八節之日﹐誦詠是經﹐爲諸絕嗣眾生﹐降致道气﹐成使有子﹐克基其家﹐得爲九宮眞人。本命之日﹐誦詠是經﹐三元返嬰﹐白珠凝神﹐道父道母﹐長守泥丸。司命定籍﹐伯華益年﹐魂神澄正﹐萬气長存﹐不經苦惱﹐身有光明。三界侍衛﹐五帝司迎﹐萬神朝禮﹐名書上天﹐功滿徳就﹐飛升上淸。

道言﹕行道之日﹐皆當香湯沐浴﹐齋戒入室﹐東向﹐叩齒三十二通﹐上聞三十二天﹐心拜三十二過﹐閉目﹐靜思身坐五色雲气之中﹐內外蓊冥﹐有靑龍﹑白虎﹑朱雀﹑玄武﹑獅子﹑白鶴﹐羅列左右﹐日月照明﹐洞煥室內﹐項生圓象﹐光映十方﹐如此分明。密咒曰﹕

無上玄元﹐太上道君。召出臣身中三五功曹﹐左右官使者﹐侍香玉童﹐傳言玉女﹐五帝直符﹐直日香官﹐各三十六人﹐關啟所言。今日吉慶﹐長齋淸堂﹐修行至經﹐無量度人。願所啟上徹﹐徑禦無上三十二天元始上帝至尊幾前。

畢﹐引炁三十二過﹐東向誦經。

元始無量度人上品妙經

元始洞玄靈寶本章﹐祈嗣慶門﹐生化度人。雌雄隱韻﹐混合自然。空生三气﹐气變赤文。元始祖劫﹐化生諸天。對明雙景﹐是起天根。傳气立祖﹐法道爲身。五文開廓﹐五臟棲神。上有天闕﹐虛適羣仙。經絡血脈﹐是爲至靈。威制萬類﹐身備天經。傳孕嗣續﹐紹祖列孫。祈求勝气﹐貴慶來庭。胞胎受眞﹐羅列交纏。碧縷貫瞳﹐綠繒爲筋。定爲仙宗﹐應登髙玄。體有朱志﹐舌有錦文。三萬六千﹐神符繞身。永輔帝化﹐飛升玉宸。下建民物﹐皆著玄文﹐流布大梵﹐身中之天。頭爲蕭臺﹐腦爲玉山。委曲九回﹐宮室相連。前有明堂﹐赤鑑三君。後有玄堂﹐九祖七玄。注記嗣續﹐保慶家門。元辰簡奏﹐天馬驛傳。定子注孫﹐繼續本先。方寸虛盈﹐列坐髙眞。紫衣絳裳﹐狀如天嬰。節會溪谷﹐皆爲玉京。百神會身﹐大有妙庭。金闕玉房﹐森羅淨霐。大行梵气﹐周回十方。中有度人不死之神﹐中有南極感降嗣續長生之君﹐中有度世司馬大神﹐中有好生韓君丈人﹐中有南上司命司錄延壽益算度厄尊神。回骸起死﹐無量度人。今日校錄﹐諸天臨軒。

東方無極飛天主福神王﹐長生大聖﹐無量度人。

南方無極飛天定生神王﹐長生大聖﹐無量度人。

西方無極飛天注嗣神王﹐長生大聖﹐無量度人。

北方無極飛天錫慶神王﹐長生大聖﹐無量度人。

東北無極飛天益等神王﹐長生大聖﹐無量度人。

東南無極飛天增品神王﹐長生大聖﹐無量度人。

西南無極飛天送生神王﹐長生大聖﹐無量度人。

西北無極飛天度厄神王﹐長生大聖﹐無量度人。

上方無極飛天進徳神王﹐長生大聖﹐無量度人。

下方無極飛天輔聖神王﹐長生大聖﹐無量度人。

十方至眞飛天降慶神王﹐長生度世無量大神。並乘輕霄流軿﹐翠霞瓊輦﹐星車羽蓋﹐綺仗風輪﹐驂駕碧鳳﹐神虎蒼龍﹐建萬華之節﹐天騎靈旛﹐前嘯九靈齊唱﹐後吹八渟同鳴﹐獅子飛天﹐嘯歌噰噰﹐五老啟途﹐羣仙翼轅﹐億乘萬騎﹐浮空而來﹐傾光回駕﹐降嬰度生。南昌上宰﹐天機丞相﹐金闕侍郎﹐大玄司命﹐紫靈仙君﹐韓司主錄﹐監生大神﹐執籙把籍﹐齊到帝前。隨所祈應﹐生息蕃滋。計考命祿﹐嚴校諸天。普告三界﹐無極神鄕﹐泉曲之府﹐北都羅酆﹐三官九府﹐十二河源。欲致貴勝﹐嗣續綿綿。上解祖考﹐億劫種親﹐疾除罪簿﹐落滅惡根﹐不得拘畱﹐逼合鬼羣。元始符命﹐時刻升遷。北都寒池﹐部衛形魂。制魔保舉﹐度品南宮。死魂受煉﹐仙化成人。生身受度﹐劫劫長存。隨劫輪轉﹐與天齊年。永度三途﹐五苦八難﹐超波三界﹐逍遙上淸。上淸之天﹐天帝洞曜﹐無色之境梵行。

東方八天

十華招慶天﹐帝洞覺好生。

勝宗益賢天﹐帝定世茂玄。

澡明煉光天﹐帝陁明尙英。

龍種玉嬰天﹐帝觀福廣營。

祖極承圖天﹐帝妙無常生。

化樞運陽天﹐帝肖眞元昆。

歷符應臺天﹐帝果都祕空。

傳福佑生天﹐帝納液合煙。

南方八天

光動降識天﹐帝和無垠。

辧息理明天﹐帝務延宗。

康回遼澤天﹐帝順子榮。

傳機宗道天﹐帝情何靈。

孝始慶初天﹐帝始育上求。

素開皓都天﹐帝玉蘭齊瑰。

繪微延霞天﹐帝寂仙自盈。

盟系靄丰天﹐帝屹多裔暉。

西方八天

景祈報慶天﹐帝伯云郁羅。

辧華棄欲天﹐帝眞交命神。

冥緘密陽天﹐帝兆先祉包。

溫醴濯支天﹐帝乘气赴儀。

惇道亨成天﹐帝握符通。

窈洞遘甫天﹐帝力孟成。

日灌彩裔天﹐帝鹿本太王。

九華含露天﹐帝靜延定明。

北方八天

冥婁總靈天﹐帝孕咸同周。

料度正緒天﹐帝寥持野舒。

積曜部兪天﹐帝變蜞神。

綱需第容天﹐帝霞泮聰。

淨變卵珠天﹐帝窮宅報恩。

述眞祀常天﹐帝管師遙寧。

默抱蘊和天﹐帝揚嘉神英。

郁華九微天﹐帝醜並福完。

三十二天﹐三十二帝。諸天隱諱﹐生化之機。諸天隱名﹐育嬰徽稱。和陽合陰﹐繼世嗣民。神出空洞﹐芒芽句茁。自然靈章﹐上眞隱名。召气之音﹐帝一胎尊。結節之靈﹐上隸眞魔。育嬰之仙﹐九陽和眞。十陰合神﹐命嗣榮耀﹐門閥慶延。無量之奧﹐深不可詳。敷落神眞﹐普度天人。今日告祈受度﹐歷關諸天﹐請滅胎注﹐斬絕邪祆。誕子無殤﹐命通太玄。司命監舉﹐無拘生門。東斗稟气﹐西斗鑄形﹐北斗降魄﹐南斗賜魂﹐中斗內主﹐泥丸尊神。七寶宮室﹐窗牖分明。神气沖溢﹐總監眾靈。靑帝護魂﹐白帝侍魄﹐赤帝養气。黑帝通血﹐黃帝中主二萬神無越。靑天魔王﹐怒役威明。赤天魔王﹐變遷守眞。白天魔王﹐憤擊虛成。黑天魔王﹐車轂玄冥。黃天魔王﹐持犯互爭。五帝大魔﹐萬神之宗。飛行鼓從﹐總領鬼兵。麾幢鼓節﹐遊行太空。恍惚無常﹐下入身中。潛伏六根﹐時巡九宮。自頂達踵﹐無不停容。兆祈嗣續﹐願生天童。淨蕩胎穢﹐嚴攝北酆。神王受命﹐普掃不祥。玉女抱黃﹐繡襦金璫。聖母護生﹐福慶堂堂。都吏甲馬﹐搜捕災殃。神吏甲馬﹐斬付天綱。擲火萬里﹐流鈴八衝。敢有厭魅﹐拒遏胎嬰。金鉞前戮﹐巨天后刑。屠割鬼爽﹐風火無停。千千截首﹐萬萬剪形。魔無干犯﹐鬼無祆精。三官北酆﹐明檢鬼營。不得容隱﹐金馬驛呈。普告無窮﹐萬神咸聽。三界五帝﹐列言上淸。

元造開始﹐龍漢延康。體同人胎﹐混沌相包。眼爲日月﹐頭爲昆侖﹐眉爲華蓋﹐發爲山林﹐腸胃江海﹐呼吸風雲﹐聲爲雷霆﹐出初光明。眇眇億劫﹐其气渾淪。上無復色﹐下無復淵。風澤洞虛﹐金剛乘天。天生地育﹐外護百關。金气堅剛﹐質疆姿頑。立劫之初﹐無幽無冥﹐無形無影﹐無極無窮。溟涬大梵﹐遼廓無光。赤明開圖﹐運度自然。元始安鎭﹐敷落五篇。赤書玉字﹐八威龍文。保制劫運﹐使天長存。爾將降胎﹐百神內存。太一幽寥﹐來遇乂寧。玉眞徹視﹐華萼流芳。紫脈降絡﹐曲折靈文。腦膜丹縷﹐自然流云。因攝命根﹐使命長生。梵气彌羅﹐萬範開張。元綱流演﹐三十二天。輪轉無色﹐周回十方。旋斗歷箕﹐回度五常。三十五分﹐總气上元。八景冥合﹐气入玄玄。玄中太皇﹐上帝髙眞。泛景太霞﹐嘯詠洞章。金眞明郁﹐流響云營。玉音攝气﹐靈風聚煙。紫虛郁秀﹐輔翼萬仙。祈求嗣續﹐繼先承門。風回煙繞﹐紫虛梵胞。千和萬合﹐自然成嬰。嬰眞有神﹐長生大君。太乙主生﹐司命紀年。桃康合體﹐遘精丹田。執符把籙﹐保命生根。上游上淸﹐出入華房﹐八冥之內﹐細微之中。永鎭人身﹐泥丸絳宮﹐中理五气﹐混合百神。十轉回靈﹐萬气齊仙。仙道貴生﹐無量度人。上開化源﹐生如飛輪。罪福禁戒﹐宿命因緣。普受開度﹐死魂生身。身得受生﹐上聞諸天。諸天之上﹐各有生門。中有空洞謠歌之章﹐眞王靈篇﹐辭參髙眞。

第一欲界祈嗣迎慶之音

人道維何﹐子孫是佑。祖干孫枝﹐英房實茂。世當綿派﹐淵冑遠久。積徳賜賢嗣﹐上帝垂慶延。稔惡斷爾續﹐衰薾淪重泉。帝心本無私﹐福報爲善緣。生民寡嗣孫﹐黑籙在三天。悔過祈至眞﹐首罪露誠丹。司命赦刑籍﹐玉女抱眞還。爲爾千年後﹐積善廣眞源。金車登紫庭﹐慶積若丘山。

第二監生定嬰之章

眞一玄一﹐合爲天精。飛露墮珠﹐受胎爲人。和气肇元﹐形模乃全。精延入勝﹐知而能言。識明眞妙﹐文武經綸。爲帝爲王﹐爲牧爲臣。祖基爲先﹐嗣承厥後。生道不泯﹐長生妙有。積徳垂代﹐慶系無垠。念道思眞﹐至聖無親。爰有簡籙﹐福慧生民。民亦何知﹐謂天無神。殺盜貪嗔﹐恣兆所行。不知絕緒﹐禍逮爾身。天官執筆﹐注其善功。百子千孫﹐祿食萬鍾。兆能所願﹐醮禮仙公。監生送魂﹐九老降容。使兆世其家﹐生气永不終。故知道妙本﹐太陰飛千龍。

第三玉帝聖子歌曰

金闕絳霄﹐飛龍繞嶽。碧土紫房﹐洞淸寥廓。帝有八子﹐聖智神通。長生大君﹐赤日瞳朧。靑華東桑﹐三天列封。蓬萊仙王﹐制命萬靈。神璽玉策﹐翠袍羽巾。是皆上靈﹐聖冑洪勛。況爾下民﹐貴繼其先。杞祖奠宗﹐慶延其門。明不仰至教﹐奏章敷玉文。召气得賢正﹐祈爲聖君臣。道常愛生化﹐連連無斷倫。陰陽合太和﹐剛風舉其身。

此三界之上﹐飛空之中﹐眞王歌音﹐音參洞章。誦之百徧﹐道气充盈。誦之千徧﹐羣倦監臨。萬徧道備﹐感激神靈﹐生端潔士﹐爲世賢人﹐進道功業﹐舉形上升。有聞靈音﹐百神衛形﹐勑制地祇﹐出入送迎﹐拔出地戶﹐五苦八難﹐七祖升遷﹐永離鬼官﹐魂度朱陵﹐受煉更生。是謂無量﹐普度無窮。有祕上天文﹐諸天共所崇。泄慢墮地獄﹐禍及七祖翁。

道言﹕此二章並是諸天上帝﹐及至靈眞王﹐天機上宰﹐垂系生民﹐注定嗣續﹐不斷孳育﹐流通化源﹐使生幾無盡﹐自外得者﹐後裔孫條孫枝擁茂﹐自內得者﹐雌雄神遇﹐下接气泉﹐感生玉嬰﹐稟受眞正﹐肖顏同體﹐紹立仙宗﹐身得神傳﹐分形萬億﹐幽棲方寸﹐神徧十方隱祕之音。皆是大梵之言﹐非世上常辭。言無韻麗﹐曲無華宛。故謂玄奧﹐難可尋詳。上天所寶﹐祕於神霄玉淸上宮﹐運當下傳﹐垂教乃宣。若有至人賫金寶質心﹐依舊格告盟十天﹐然後而付焉。

道言﹕夫善信之士﹐嗣子未立﹐先冑不繼﹐門閥萎落﹐或屢生女男﹐夭殤不成﹐才及幼孺﹐便卽淪沒。凡有此災﹐同气皆當奏詞投款﹐祈懇上眞﹐齊心修齋﹐六時行香﹐十徧轉經﹐福徳立降﹐嗣息生成﹐慶延積世﹐消諸不祥。無量之文﹐普度無窮。

道言﹕夫末學道淺﹐或福業未充﹐祈求嗣續﹐𨿽得生已未至成人﹐多被夭害。同學至人爲其行香﹐誦經十過﹐以度夭殤如法﹐魂神徑上南宮﹐隨其善功﹐復得更生。爲爾賢徳之男﹐慶延門第﹐輪轉不滅﹐便得神仙。

道言﹕夫生民不知無後爲大﹐定信此身滅已綠盡﹐未明大道以生气無終﹐世世不絕爲本。九玄七祖﹐近世祖考﹐廢泯時祀﹐犯禁彌甚。或年齒旣大﹐嗣續未立﹐旣常誕育﹐不遂婚宦﹐或生輒愚魯﹐慧靈不開﹐偶得成人﹐不循四業﹐所習凡下﹐遠遊無方﹐貽親憂憤﹐弱稚縈疾﹐治療無痊。皆是父母先世殃注訟呼所延﹐悉當行香誦經﹐祈求天司﹐以招福慶。夫齋戒誦經﹐功徳甚重。上爲人君﹐祈嗣蕃淸。下爲兆庶﹐延續家門。生死受賴﹐其福難勝。故曰無量﹐普度天人。

道言﹕凡有是經﹐能爲帝主兆民﹐行是功徳。祈求之日﹐發心修齋燒香﹐誦經十過﹐皆諸天記名﹐萬神侍衛﹐右別至人﹐克得爲聖君金闕之臣。諸天記人功過﹐毫分無失。天中眞主亦保舉爾身﹐得道者乃當洞明至言也。

諸天中大梵隱語無量音道君撰

元始靈書中篇

東方八天

綠應昭符﹐黎學道蘇。熙南允封﹐契天合魚。英晃爽夕﹐麓素凝濡。神贛誠布﹐聿詔大魁。鑑迹匪回﹐蘄永壽言。帝澤寶有﹐霄飛意冥。道大眞龍﹐禳慶沛度。安祉變猷﹐案勝廣定。

南方八天

綺侖斗包﹐子還戌髙。天籍司枚﹐福溱效嚴。奚盧忻恚﹐閱空辭彬。洞咸幽計﹐瑰罔筵頤。酎陣崄縛﹐鬼首樵肥。鄒靈哿顏﹐辧炳牛尼。嶽驅機相﹐玄省教微。曜彊注生﹐監玄仰淵。

西方八天

紀景靈定﹐坤足邀明。遙魔彥堅﹐武箕婁魔。洞洪寥濱﹐元圖隱哥。澤奕肆宗﹐丘騎旼還。縣稟列瞑﹐億健由灘。支務海洛﹐宜勤棣般。杳浦翹梭﹐欹淇徧巒。士浸蔚角﹐秋火戈山。

北方八天

酆程窅都﹐支溪遄蕪。歷眞離周﹐氏室傳兪。勿落盤濯﹐神鳳著騫。槎皇捲鋤﹐謹命瓛序。依攸憫遷﹐覺稠仿傞。云兗披灊﹐孟阿邢何。龜華異邊﹐祕邈道琪。神曹把筵﹐仙碧露芝。

道言﹕此諸天中大梵隱語﹐無量之音﹐舊文字皆廣長一丈。司命大禁﹐南宮上宰﹐監生大神﹐以鸞羽紫瞳之紱﹐書於絳臺瓊房金墉之上﹐以爲正音。大定生息﹐道气襲隆﹐祕諱之要。侍文玉童玉女﹐各六千人﹐俠以寶華﹐覆以龍巾。有知其音﹐能齋而誦之者﹐諸天皆遣飛天神王﹐下觀其身﹐書其功勤﹐上奏諸天﹐嗣續貴壽﹐慶延門閥﹐大勛仙曹﹐保舉上眞﹐道備克得﹐遊行三界﹐升入金門。此音無所不辟﹐無所不禳﹐無所不度﹐無所不成﹐天眞自然之音也。故誦之致飛天下觀﹐上帝遙唱﹐萬神惠澤﹐三界普聞﹐羣祆束首﹐鬼精自亡﹐琳瑯振響﹐十方肅淸﹐河海靜默﹐山嶽吞煙﹐萬靈振伏﹐招集羣仙天無氛穢﹐地無祆塵﹐冥慧洞淸﹐大量玄玄也。

靈寶無量度人上品妙經卷之四十二竟

卷之四十三

保胎護命品

道言﹕昔於始靑天中﹐碧落空歌大浮黎土﹐受元始度人保胎護命妙品。元始天尊當說是經﹐周回十過﹐以召十方﹐始當詣座。天眞大神﹐上聖髙尊﹐妙行眞人﹐保胎護命三元六甲大神﹐無鞅數眾﹐步景而來。飛雲流軿﹐泛霄紫輿﹐翠輦金車﹐彩蓋深覆﹐洞淸凝光﹐三色煥麗﹐映徹空玄。十日十夜。諸天寶苑﹐郁京墉臺﹐庭闕浮積﹐魏構萬壘﹐靈綱神芒﹐停璣駐耀﹐海云呈瑞﹐山嶽徊煙﹐遠逮浩杳﹐近連陬壁﹐云輝鼓華﹐仙澤飄曳﹐觸衣聞香﹐皆獲上道﹐一國地土山川林木﹐碧蒙綿密﹐蘭風靜注﹐委霞繞落﹐道聲夷由﹐無量天仙﹐稱嘆稀有。眾眞侍座﹐元始天尊玄坐空浮一千二百天宮萬龍蚪揭明蕊繁珠大寶玉座之上。說經一徧﹐諸天聖母同時稱善﹐是時﹐﹐一國仙妃神女﹐憶悟往因﹐見道本元。信知天地未生﹐元气肇始﹐神精吸粹﹐陰陽定胎﹐九十億劫﹐三气混淪﹐九十大劫﹐三華始分。五老保胎﹐三元育魂。七竅洞張﹐大塊乃坼﹐二儀出胎﹐始建寰海。說經二徧﹐胎卵濕生﹐毛鱗介蠃﹐無不備成。說經三徧﹐喙鳴口語﹐呼應調順﹐眞協天律。說經四徧﹐膚革堅完﹐金眞散靈﹐剛風宛轉。說經五徧﹐道出英妙﹐才韻秀爽。說經六徧﹐至巧功成﹐曲遂天徳。說經七徧﹐育嬰端就﹐善慧滋身。說經八徧﹐婦人懷娠﹐鳥獸含胎﹐已生未生﹐皆得生成。說經九徧﹐胎髒發泄﹐內寶露形。說經十徧﹐道用神化﹐自然成人﹐是時﹐一國是男是女﹐莫不傾心﹐保胎護命﹐咸得長生。

道言﹕是時﹐元始天尊說經一徧﹐東方無極甲宮天冥保胎萬和護命大神﹐無鞅之眾﹐浮空而至。說經二徧﹐南方無極丙宮天眞保胎玄明護命大神﹐無鞅之眾﹐浮空而至。說經三徧﹐西方無極庚宮天歷保胎肅靈護命大神﹐無鞅之眾﹐浮空而至。說經四徧﹐北方無極壬宮天胚保胎順生護命大神﹐無鞅之眾﹐浮空而至。說經五徧﹐東北無極癸宮天孕保胎護正護命大神﹐無鞅之眾﹐浮空而至。說經六徧﹐東南無極乙宮天壽保胎樂化護命大神﹐無鞅之眾﹐浮空而至。說經七徧﹐西南無極丁宮天申保胎道寂護命大神﹐無鞅之眾﹐浮空而至。說經八徧﹐西北無極辛宮天童保胎玄祖護命大神﹐無鞅之眾﹐浮空而至。說經九徧﹐上方元極戊宮天明保胎法義護命大神﹐無鞅之眾﹐浮空而至。說經十徧﹐下方無極己宮天陽保胎道康護命大神﹐無鞅之眾﹐浮空而至。

十徧周竟﹐十方無極保胎護命大神﹐一時同至﹐一國男女﹐傾心歸仰。來者有如揚埃積塵﹐繁星散霧﹐無鞅之眾﹐徧滿一國﹐九地俱震﹐非可禁止。於是元始舉身放光﹐洞照十方上下﹐良久攝光﹐從寶光云葉中出﹐上現元始天尊大慈玉相﹐金容赫炳﹐於其眉間出寶珠相。此珠微妙﹐光出一尋﹐內見虛皇玉闕﹐天靈寶臺﹐無鞅天人﹐行住棲止﹐乘跨鸞鶴﹐笑言顧矚﹐一時同現﹐水火交發﹐山川宮殿﹐圓寸而足。元始旣在﹐太玄眞一廣大靜定﹐卽此化身分形﹐無量登引﹐天眞大神﹐上聖髙尊﹐妙行眞人﹐十方無極保胎護命至眞大神﹐無鞅數眾﹐俱入元始珠光之中。天人仰看﹐惟見拂拂從珠影中入﹐旣入珠影﹐不知所在。國人廓散﹐地還虛曠﹐無復駢沓。元始卽於神珠妙光之內﹐說經都竟﹐眾眞監度﹐以授於我。當此之時﹐喜慶難言。法事粗悉﹐諸天復位﹐倏欻之間﹐寂無遺響。是時﹐天人遇值經法﹐普得濟度﹐保胎護命﹐無有殞傷﹐傾土歸仰﹐鹹行善心。不妄不惑﹐不欺不欲﹐不爽不違﹐不思不怍﹐不制不回。言與天通﹐口無二聲﹐齊同慈愛﹐異骨成親。國安民丰﹐欣樂太平﹐經始出教﹐一國以道。預有至心﹐宗奉禮敬﹐皆得度世。

道言﹕元始天尊說經中所言﹐並是諸天保胎護命神王內名﹐隱韻之音。亦是保胎三元六甲內諱﹐百靈之隱名也﹐非世之常辭。上聖已成眞人﹐通玄究微﹐能悉其章﹐誦之十過﹐諸天遙唱﹐萬帝設禮﹐天地萬類﹐含胞孕胎﹐無不生成。祕解道先﹐深得元奧﹐大至天地﹐纖及昆蛸﹐未有不深極胎眞﹐受道眞气﹐布精凝血﹐然後化成。一切聖賢﹐諸天帝王髙仙﹐未有不從胎根育養而出。故保胎護命﹐誦經召神﹐易轉陰陽﹐降福生人。至學之士﹐誦之十過﹐則聖母降房﹐司馬侍軒﹐司命定籍﹐五帝延生﹐萬匯受形﹐保胎護命﹐壽徳齊明。所以爾者﹐學士內咒隱名﹐外誦眞經﹐召制十方﹐與道同榮﹐伏禦地祇﹐束縛魔靈﹐不但卻死﹐亦可仙身。謂其呼召三元六甲十方胎神﹐使護己命身中胎元﹐十眞百節﹐赤君聽命﹐使子神仙。不惟女子胎盈之厄﹐可以誦持﹐而學道煉眞﹐不妨詠味。輕誦此章﹐身則受殃。供養尊禮﹐門戶興隆。世世昌熾﹐與善因緣﹐萬災不幹﹐神明護門。斯經尊妙﹐獨步玉京﹐度人無量﹐爲萬道之宗。巍巍大範﹐徳難可勝。

道言﹕凡誦是經十過﹐諸天三元六甲九宮保胎護命福善大神﹐降應齊到﹐斷絕六天惡鬼﹐上世亡魂。於一切眾生胎元命宮﹐作諸誣害﹐使眞气消落﹐神華傾喪﹐孕化不登﹐子嗣難成﹐故气流接﹐注連累代﹐速付北都﹐斬戮鬼形。考按錄籍﹐善惡速分。受道順生﹐得爲貴人。而好學至經﹐功滿徳就﹐自識胎眞﹐皆得神仙﹐飛升金闕﹐遊宴玉京也。上學之士﹐修誦是經﹐皆卽受度﹐眞神自飛﹐出入胎宮。女人受誦﹐則得保胎護命﹐天人爲子﹐寶精變嬰﹐誕育之日﹐胎神護命﹐無有損傷。男子夙成﹐福與道隆﹐慶偕時興﹐延壽長年﹐後皆得作尸解之道。魂神暫滅﹐不經生滅﹐卽得返形﹐遊行太空。此經微妙﹐普度無窮。一切天人﹐莫不受慶。無量之福﹐生世蒙惠。上天所寶﹐不傳下世。至士賫金寶效心﹐盟天而傳。輕泄漏慢﹐殃及九祖﹐長役鬼官。保胎護命玉童玉女﹐各三十二人﹐營衛神文﹐保護受經者身。

道言﹕正月長齋﹐誦詠是經﹐速召上元六甲直符﹐保胎護命﹐斷上世亡魂﹐追呼子孫﹐訟在天官﹐使胎不成﹐絕孕無子﹐鬼注孤。七月長齋﹐誦詠是經﹐速召中元六甲直符﹐保胎護命﹐斷咒詛蠱厭﹐妬害男女﹐訟在地官﹐使胎不成﹐絕孕無子﹐鬼歷著名。十月長齋﹐誦詠是經﹐速召下元六甲直符﹐保胎護命﹐斷冢訟濕注﹐祖世牽連﹐鬼食胎精﹐訟在水官﹐使胎不成﹐絕孕無子﹐黑札定刑。八節之日﹐誦詠是經﹐護諸眾生﹐一切命元﹐使命無傾﹐八方胎神﹐各領官屬﹐入朝九宮﹐太一眞君﹐延生保胎﹐護命生根。凡誦是經﹐普及生民﹐不獨女身﹐而植道因﹐天帝下觀﹐得爲九宮眞人。本命之日﹐誦詠是經﹐速召胎神﹐聽受眞經﹐明堂三君﹐保護胎精﹐魂神澄正﹐萬气長存﹐不經苦惱﹐身有光明﹐三界侍衛﹐五帝司迎﹐萬神朝禮﹐名書上天﹐功滿徳就﹐飛升上淸。

道言﹕行道之日﹐皆當香湯沐浴﹐齋戒入室﹐東南﹐叩齒三十二通﹐上聞三十二天﹐心拜三十二過﹐閉目﹐靜思身坐靑黃白三色雲气之中﹐內外蓊冥﹐有靑龍﹑白虎﹑朱雀﹑玄武﹑獅子﹑白鶴﹐羅列左右﹐日月照明﹐洞煥室內﹐項生圓象﹐光映十方﹐如此分明。

密咒曰﹕

無上玄元﹐太上道君。召出臣身中三五功曹﹐左右官使者﹐侍者玉童﹐傳言玉女﹐五帝直符﹐直日香官﹐各三十六人﹐關啟所言。今日吉慶﹐長齋淸堂﹐修行至經﹐無量度人。願所啟上徹﹐徑禦無上三十二天元始上帝至尊幾前。

畢﹐引炁三十二過﹐東向誦經。

元始無量度人上品妙經

元始洞玄靈寶本章﹐保胎護命﹐十徧度人。生根隱韻﹐離合自然。太漠未分﹐大道隱存。倏忽變化﹐是生精神。神爲物靈﹐混沌斯成。上下相錯﹐二象氤氳。以白入赤﹐陰陽齊並。以赤入黑﹐胞胎乃凝。中含太虛﹐明耀三淸。神室峨峨﹐無始未名。有玉嬰兒﹐出玄入靑。上無復祖﹐惟道爲身。紫胞解蒂﹐瑩然眞形。混元脫胎﹐產育神靈。二儀同化﹐恍惚杳冥。冥中之精﹐至眞之神。無神不光﹐無神不明﹐無神不立﹐無神不成﹐無神不度﹐無神不生。是爲大梵﹐胎中之胎。億劫玉山﹐七寶崚嶒。九宮十闕﹐億千萬門。皆自道胎﹐化運精神。逮於人物﹐三華妙庭。紫閣朱宮﹐胎光爽靈。細微幽精﹐潛伏胎根。神風轉靡﹐周回十方。中有保胎叔火之君﹐中有變嬰和菟之神﹐中有司男伯華之君﹐中有太玄監生之神﹐中有衛房在庭之眞﹐男呼孟非﹐女呼子宜。玄胞未開﹐二神同依。胎血之鬼﹐聞名斬摧。不敢干試﹐生道永歸。天壽之福﹐護命玄師。龍文虎裳﹐五斗攝衣。速召三官﹐太極主非。握鈴嘯吒﹐韾欬風雷。挾衛胎宮﹐素煙霏微。五帝大魔﹐金火八威。保胎成眞﹐貴務光輝。除難度厄﹐無念無爲。今日校錄﹐諸天臨軒。

東方無極保胎生道神王﹐長生大聖﹐無量度人。

南方無極保胎生徳神王﹐長生大聖﹐無量度人。

西方無極保胎扶貴神王﹐長生大聖﹐無量度人。

北方無極保胎衛眞神王﹐長生大聖﹐無量度人。

東北無極保胎福善神王﹐長生大聖﹐無量度人。

東南無極護命昭化神王﹐長生大聖﹐無量度人。

西南無極護命精神神王﹐長生大聖﹐無量度人。

西北無極護命食厄神王﹐長生大聖﹐無量度人。

上方無極護命斷死神王﹐長生大聖﹐無量度人。

下方無極護命廣慧神王﹐長生大聖﹐無量度人。

十方至眞保胎護命神王﹐長生度世無量大神。並乘紫霞吉光越蒼之獸﹐神禽丹鳳之輿﹐瓊宮瑤輦﹐左驂七靈﹐右服九絕﹐巨鳥戢羽﹐夔龍負轅﹐建保胎之節﹐護命神旛﹐前嘯八停齊唱﹐後吹九律同鳴﹐仙舞秦侯﹐嘯歌噰噰﹐五老啟塗﹐三元列言﹐億乘萬騎﹐浮空而來。天貴生道﹐胎命爲先。上帝躬簡﹐大極候煙。總眞命神﹐監房度生。九天聖

母﹐浮駕綠軿。天后王妃﹐玄虎擁筵。保胎護命﹐齊到帝前。隨所應度﹐嚴校諸天。普告三界﹐無極神鄕﹐延生之府﹐太一三垣。十二胎神﹐布气錫年。使召天眞﹐絳膜紫淵。交气黃庭﹐掃蕩河源。若有故气﹐祖考逮傳﹐閉塞生道﹐破胎敗傷﹐不繼種嗣﹐克害殃延﹐疾除宿注﹐落滅禍根﹐不得拘畱﹐逼合鬼羣。元始符命﹐時刻升遷。斷絕惡試﹐五道不祥。保胎育嬰﹐部衛形魂。制魔保舉﹐護命朱宮。靈降出貴﹐仙化成人。生身受度﹐劫劫長存。隨劫輪轉﹐與天齊年。太度生災﹐胎中八難﹐超度三元。道備飛升﹐逍遙上淸。上淸之天﹐北華臺元。主世生道﹐各有種天。天帝玉眞﹐無色之境梵行。

東方八天

此三十二天﹐專生保胎護命﹐及天下胎生種類﹐莫不隸之。其胎气所行之天﹐起於辰極之下﹐自北斗玄冥星支入三臺。三臺六星﹐主生養萬物﹐胎護羣生。下左回纏房宿十三度﹐女宿十七度﹐至寶鉼宮子位而止。凡遇气到本命及本生胎宿﹐則女人有胎﹐胎脫生子﹐故謂之子。寶鉼者﹐取其受而出之﹐亦胎之象也。惟天人化生﹐住無形胎﹐自天人至於人鬼龍魔﹐皆不化生﹐住有形胎也。此天傍連欲一十八天﹐亦有帝君官屬治之﹐世人諸乞﹐則降貴气﹐生男安胎室也。

靈梵居羅天﹐帝恭慈眞。

秀明華耀天﹐帝辧元胥。

極眞洞生天﹐帝劉行眞提。

蒲離正化天﹐帝羌度霞迷。

上治宏默天﹐帝延神關熙。

六凝眞度天﹐帝抑眞虛夷。

英延飛度天﹐帝汨焰婁呬。

覺儲應始天﹐帝正察眞微。

南方八天

焰魔靜空天﹐帝崔臨支題。

旋樞亦界天﹐帝理常都。

氏正護雛天﹐帝辯遲樓藍。

越理至玄天﹐帝薈端思蒙。

梵符昭濟天﹐帝約尙良。

虛球彥渚天﹐帝淵憂毗棲。

禁非司政天﹐帝眇圖卑羅。

玉庭明度天﹐帝郁童傒人。

西方八天

風舉大剛天﹐帝匪常儀生。

金嵬賢善天﹐帝火玄行。

瓊嶽修盛天﹐帝力摧大魔。

陶化揚儀天﹐帝都演奢多。

曲魚斗刺天﹐帝求婆貪貢。

判靈宣平天﹐帝智辟郎據。

皓華成備天﹐帝倪仙連。

髙玄智豫天﹐帝九都赫盧。

北方八天

太始拘墟天﹐帝弗欲單齊。

廣曜黎明天﹐帝阿畱眞明。

鶴臺統全天﹐帝開躬朗充。

應利回冥天﹐帝惠屈眉龍。

善幾率陀天﹐帝偃幾西康。

玄胎修妙天﹐帝定梵光。

稽元歷除天﹐帝著克頤陽。

不驕道循天﹐帝鬼府洞侯。

三十二天﹐三十二帝﹐諸天隱諱﹐諸天隱名。胎神空洞﹐自然靈章。保胎隱韻﹐變胎靈音。天中之尊﹐天中之神﹐天中太玄﹐天中之靈。保胎化成﹐气連玉淸。皆自元始﹐播精移神。無量之奧﹐深不可詳﹐敷落胎眞﹐普度天人。今日欣慶受度﹐歷關諸天﹐請滅胎種﹐傳注不祥﹐食穢惡鬼﹐黑齒夫人﹐黃女春姑﹐白殃日巡﹐啖胎殺子﹐西宮鬼神﹐靑蛇天狗﹐白虎花源﹐老翁幼婦﹐誣害胎元﹐生民嗷嗷﹐但抱深冤﹐不知胎害﹐故气相連。神王監舉﹐無拘生民。東斗布算﹐西斗定名﹐北斗結胎﹐南斗送魂﹐中斗大魁﹐土爲胎眞。靑帝護魂﹐白帝侍魄﹐赤帝養气﹐黑帝通血﹐黃帝中主﹐萬神無越。靑天降胎﹐木眞碧羅。赤天降胎﹐紫蓋婆娑。白天降胎﹐金眞九回。黑天降胎﹐水帝灌池。黃天降胎﹐福禧登期。五天胎神﹐萬生之宗。飛行三臺﹐涉過氏房。攀女揖虛﹐遊觀太空。光霞赫奕﹐諸天齊功。保胎護命﹐嚴攝北酆。八方害气﹐敢爲災凶。監生大神﹐校課不容。風馳云奔﹐擊劈前衝。火師迅煙﹐玄虎檢蹤。燔裂洞浩﹐神兵四攻。敢有干試﹐拒遏上眞。金馬傳驛﹐玉眞衛營。屠割鬼爽﹐風火無停。千千截首﹐萬萬剪形。魔無千犯﹐鬼無祆精。保生瓊胎﹐天壽和寧。普告無窮﹐萬神咸聽。三界五帝﹐列言上淸。

玉泉無波﹐龍澤靈阿。眇眇梵气﹐道胎駢羅。孕化混沌﹐攝制大魔。混沌之中﹐上無復色﹐下無復淵。風水捨虛﹐紫胞洞然。神來感格﹐气本先天。天上天下﹐無幽無冥﹐無形無影﹐無極無窮。溟涬大梵﹐遼廓無光。生道開明﹐度人億千。元始安鎭﹐建植諸天。人气升玄﹐胎神內連。妙气成文﹐云章玉篇。三元寶書﹐鳳迹龍文。保胎護命﹐運歷長存。大梵泛維﹐萬胎啟張。星光流演﹐三十二天。輪轉無色﹐周回十方。旋女歷房﹐回度三臺。三十五分﹐總气上元。八景冥合﹐气入生元。元中太皇﹐上帝髙眞。乘景太和﹐唱詠洞章。司錄定生﹐聖母履綱。斷除胎注﹐生厄除殃。時貴月吉﹐三元惟良。旣誕勝慶﹐載齡協昌。千和萬合﹐道化成身。身從胎生﹐胎中有眞。帝一至尊﹐司命保胎。宮室布分﹐天一左眞。保胎神君﹐天一右眞。保胎神君﹐泥丸大神。保護胎門﹐玉女出入。抱火握鈴﹐玉帝在頭。赤子住心﹐黃庭老師。守護帝闕﹐與天爲一。百子千孫﹐斬逐腐敗。狼藉血痕﹐不得忤胎。使嬰晏存﹐上通玉淸。呼吸華房﹐綠室神窗。細微之中﹐護命安魂。玉宮明堂﹐金闕昆侖。生气保胎﹐道徳委純。十月九周﹐萬气齊仙。仙道貴生﹐無量度人。開通人門﹐飛天元君。恍惚常經﹐變化無垠。保護胎命﹐三景同明。罪福禁戒﹐宿命因緣。普受開度﹐降魂生身。身得受生﹐上聞諸天。諸天之上﹐各有生門。中有空洞謠歌之章﹐保胎靈篇﹐辭參髙眞。

第一天元保胎大神護命眞君甲子甲戌監一生之音

大道有神﹐地魄天魂。日月同並﹐結胎變靈。玉佩左飛﹐金璫右回。流精九轉﹐光被八垂。赤子妙微﹐房參尾箕。神女錦﹐華纓寶衣。入宴胎宮﹐三元共禧。扶攜眞童﹐自然合離。辟卻萬凶﹐不蹈傾危。祈男公侯﹐禱女嬙妃。保固利亨﹐天眞永綏。

第二地元保胎大神護命眞君甲申甲午監生之章

黃旗舞空﹐紫白當宮。胎全子生﹐天福蒙蒙。我來自東﹐泛靑雲兮。禦彼長虹﹐捫星鬥兮。玉馬金風﹐下眞庭兮。素女麼童﹐傾光降車兮。翠倨六龍﹐彼天人兮。揖我上公﹐保胎神於三元﹐固靈根於九重。紫皇太一﹐萬天齊功﹐坐嘯千神﹐斬馘殃窮。擲火億程﹐化明飲風﹐保。定生胎﹐道徳無終。晨霞吐光﹐照徹玄穹。

第三水元保胎大神護命眞君甲辰甲寅監生之歌

陰胞陽胎﹐萬生同賴。一气共旋﹐三界斯在。我執玉彜﹐來奠洪儀。聖妃瓊顏﹐光華夷蕤。紫气在戶﹐胎室寧固。卽召九天﹐華蓋翩翻。六丁鼓瑟﹐三元掬煙。衛此生房﹐日月齊年。神公誅斬﹐北帝列言。天兵合圍﹐仙眞按軒。燒香稽顙﹐注記無偏。善功自生﹐翊侍玄元。

此三元之上六甲之宮﹐保胎護命自然歌音﹐音參洞章。誦之百徧﹐靜衛胎宮。誦之千徧﹐百神保迎。萬徧道備﹐胎化仙容﹐過度三元﹐護命王公﹐有聞靈音﹐六甲扶承﹐勑制地祇﹐寢息無驚﹐拔出地宮﹐夭墮橫傷﹐五苦八難﹐生孳繁榮﹐永離禍姦﹐魂魄和明﹐合道長生。是謂無量﹐普度無窮。有祕上天文﹐諸天共所崇﹐泄慢墮地獄﹐禍及七祖翁。

道言﹕此洞章並是三元上帝﹐六甲神王隱祕之音﹐皆是大梵之言﹐非世上常辭。言無韻麗﹐曲無華宛。故謂玄奧﹐難可尋詳。上天所寶﹐祕於玄都三臺上宮﹐依玄科六萬劫一傳。若有至人賫金質心﹐依舊格告盟十天﹐然後而付焉。

道言﹕下元女人身抱胎脤﹐或犯五傷﹐日月刑沖﹐返害母命﹐分降之時﹐爲上世亡魂﹐無道鬼爽﹐阻礙移殃﹐不得生就﹐天魁大殺﹐作諸妖賊。凡有此災﹐此時皆當淨心修齋﹐六時行香﹐十徧轉經﹐福徳立降﹐消諸不祥。無量之文﹐普度無窮。

道言﹕夫胎宮气衰﹐生福不行﹐多致墮落﹐羸涸不榮﹐祖考訟呼﹐嗣種斷緒﹐母子不良﹐三孤九病﹐乳育乘邪﹐災咎隨妨﹐奉眞至人﹐爲其行香﹐誦經十徧﹐保胎護命監生﹐奏上南宮﹐爲添算紀﹐全佑生身。隨其道功﹐計其隆殺﹐富壽神仙。

道言﹕有傷胎之鬼﹐致訟三官﹐賊其年命﹐滅折祿員﹐使胎嬰病注﹐子養不榮﹐皆鬼神之所爲也。亦有善人橫被陵害﹐使失嗣續世微﹐門戶凋謝。可以急誦此經﹐祈告胎星﹐以保命生基。或上世乏徳﹐鬼責人怒﹐天刑其胎﹐不得安完。速宜攺愼﹐洗心自悔﹐以免此災。害胎之鬼﹐其名有九。食二月胎鬼名黃球﹐食三月胎鬼名厲生﹐食四月胎鬼名兆非﹐食五月胎鬼名陸蜞﹐食六月胎鬼名血屍﹐食七月胎鬼名窮奇﹐食八月胎鬼名火期﹐食九月胎鬼名龍眉﹐食十月胎鬼名赤奚。知其鬼名﹐焚香誦詠﹐永保安寧。生死受賴﹐其福難勝。故曰無量﹐普度世人。

道言﹕凡有是經﹐能爲下世男女保胎護命。有災之日﹐發心修齋燒香﹐誦經十過﹐皆諸天記名﹐萬神侍衛。學道之士﹐修誦是經﹐則胎神明正﹐三宮煥騰﹐長生致眞﹐聖胎內結﹐不但女子可以奉行也﹐右別至人﹐克得爲聖君金闕之臣。諸天記人功過﹐毫分無失。三元胎仙﹐六甲神王﹐亦保舉爾身﹐得道者乃當洞明至言也。

諸天中大梵隱語無量音道君撰

元始保胎護命靈篇

東方八天

祁彥荒正﹐北臺元旋。梵形結生﹐帝火洞遷。求離柏名﹐希樓都玄。玉觀浩劫﹐女房幾延。景命神魔﹐綠英回檀。感屢碧戚﹐華瀾過邅。公都阿夷﹐云符月淵。仙握流微﹐慶落孤賢。

南方八天

九獸蔚無﹐曠圖日珠。酆曲鬼神﹐正頤溫蘇。望祕蕭竟﹐紫華玄胡。舊井逼府﹐渾謀宛道。雅協仙梵﹐芝格乘除。建土生屈﹐道玄遮昊。律覽角媒﹐乾卑浸孤。萬眸逸度﹐天耀傳侔。

西方八天

羅扃野垂﹐騫泥偃池。劍婁尹虛﹐機泰迎埤。宴月霞升﹐玄然瀆齊。景瑤綠璆﹐交拳近師。宛樂大藪﹐勤封陂時。骨夜求睹﹐部目隱佀。歌逾昭樂﹐鼎管赤容。飛屢耿名﹐仙庭洎峯。

北方八天

苟無猴余﹐琥具凝浮。威曠安迎﹐冥居岫臺。滌澥屍枚﹐九眞迷崖。阿都子他﹐平奚海嘉。魯登丞丕﹐炳榭頤陀。木罔魁漠﹐玄篨願華。斗畢觀齒﹐明愬灝差。洞鎭希閱﹐天句衢羅。

道言﹕此諸天中辰魁三臺元生之音﹐靈芒結文﹐布鎭三十二天﹐以施生定命﹐化肇種民﹐光輝縟麗﹐含景玉霄。天眞皇人模按其文﹐以爲正音。有知其音﹐能齋而誦之者﹐諸天皆遣飛天神王﹐下觀其身﹐保胎護命﹐上奏諸天﹐萬神朝禮﹐地祇侍門﹐大勛仙王﹐保舉上仙﹐上眞下臨﹐克得遊行三界﹐升入金門。此音無所不辟﹐無所不禳﹐無所不度﹐無所不成﹐天眞自然之音也。故誦之致飛天下觀﹐上帝遙唱﹐萬神朝禮﹐三界侍軒﹐羣祆束首﹐鬼精自亡﹐胎眞洞映﹐三府肅淸﹐天蓋旋碧﹐地樞玄明﹐嶽峙海澄﹐日月煥照﹐靈音幽響﹐羣仙慶賓﹐四气宴寂﹐道景虛凝﹐大量玄玄也。

靈寶無量度人上品妙經卷之四十三竟

卷之四十四

洞神禳災品

道言﹕昔於太極天中﹐靑華安保大眞明土﹐受靈寶度人洞神禳災無量上品。扶桑洞神大道君當說是經﹐周回十過﹐以召十方扶桑世界一切眞仙。亙太極之東﹐九十萬里﹐碧海之內﹐中有大山﹐根連洞溟﹐金沙重疊﹐貫軸下元﹐上出大無﹐紫空神境﹐西連太極﹐南峙炎陵﹐北定幽門﹐中通玄都。而此世界﹐十萬餘里﹐神峯巨嶺﹐隱顯滄浪﹐梵浮瑞光﹐靑霞之气﹐冪冪在上﹐靑玉爲城﹐碧林爲宮﹐地凝紺華﹐拱生扶桑﹐根蟠東極﹐枝條相向﹐靑碧爲光﹐千葉之上﹐自然天文﹐帝眞赤書﹐九气鳳文﹐以鎭十方諸天。日月下出﹐陽機自運﹐晝夜六時﹐天漢波潮﹐雲濤爭湧﹐仙都人民﹐十二品格﹐百千種物﹐太無三气化生﹐號靑宮扶桑世界。元始天尊分神萬天﹐散形千億﹐忽於此方﹐命以扶桑之天﹐靑華道境﹐靈冑孕精﹐挺生空洞之極﹐號扶桑洞神大道君﹐外曰扶桑大帝。出納太陽﹐賓餞蒙汜﹐眞形爲日月之精﹐魂爲南極長生大帝。其季次曰靑華帝君。扶桑育洞神之气﹐气變九劫﹐體貌完具﹐東眞道成﹐爲洞神大道君。扶桑洞神者﹐九陽眞精之气也。生於扶桑之內。化爲劫火﹐更爲明哲辯慧髙聖之徳﹐徳之至神﹐爲大道之君。道君執萬物之母﹐以化生元胎﹐含五行之精﹐以鑪錘天地。世之災變﹐必由火殃。火爲災本﹐而道有扶桑洞神之祖﹐以禦其變。扶桑靑林之气﹐大則冶煉眞文﹐增益玄道。小則禳災散禍﹐福佑羣生。比之火然﹐必緣於木。木胎藏火﹐火屬於神。神養水中﹐天災自息﹐可禳之道。故扶桑洞神大道君﹐爲禳災之主也。降於太極﹐始當詣座﹐扶桑眞境道徳大神﹐上聖髙尊﹐靑帝眞人﹐無鞅數眾﹐乘空而來。碧落飛雲﹐靑林郁秀﹐飆輪潛運﹐洞蓋垂華﹐蒼龍妙光﹐迢遙無外﹐流霞丹景﹐混合渺茫。七日七夜﹐諸天昭臺日鎭﹐星闕璣轅﹐一時停軌﹐靈風遠溢﹐海岱明云﹐天無異色﹐九气郁淸﹐一國地土山川林木﹐瓊蕊粲芳﹐靑文壠起﹐紫璆振響﹐合音空洞。扶桑洞神大道君於玄靜之中﹐爲諸生民﹐解禳災厄﹐玄坐空浮紫霄寶光玉座之上。說經一徧﹐諸天大聖同時稱善﹐是時﹐一國男女﹐災病普皆消散。說經二徧﹐太極天開﹐萬眞同會。說經三徧﹐仙都揚煙﹐慶周三界。說經四徧﹐靈心內通﹐宛識妙體。說經五徧﹐龍鳴海空﹐神波遠浹。說經六徧﹐三災不作﹐萬物生榮。說經七徧﹐神輝同映﹐層闕光明。說經八徧﹐五篇雲篆﹐紫籟成音。說經九徧﹐玉華飛空﹐重彩交煥。說經十徧﹐洞神垂照﹐泉曲蒙恩﹐是時﹐一國是男是女﹐莫不傾心﹐皆受護度﹐咸得長生。

道言﹕是時﹐

扶桑洞神大道君說經一徧﹐東方無極無量品禳災解厄洞神至眞大神﹐無鞅之眾﹐浮空而至。

說經二徧﹐南方無極無量品禳災解厄洞神至眞大神﹐無鞅之眾﹐浮空而至。

說經三徧﹐西方無極無量品禳災解厄洞神至眞大神﹐無鞅之眾﹐浮空而至。

說經四徧﹐北方無極無量品禳災解厄洞神至眞大神﹐無鞅之眾﹐浮空而至。

說經五徧﹐東北無極無量品禳災解厄洞神至眞大神﹐無鞅之眾。浮空而至。

說經六徧﹐束南無極無量品禳災解厄洞神至眞大神﹐無鞅之眾﹐浮空而至。

說經七篇﹐西南無極無量品禳災解厄洞神至眞大神﹐無鞅之眾﹐浮空而至。

說經八徧﹐西北無極無量品禳災解厄洞神至眞大神﹐無鞅之眾﹐浮空而至。

說經九徧﹐上方無極無量品禳災解厄洞神至眞大神﹐無鞅之眾﹐浮空而至。

說經十徧﹐下方無極無量品禳災解厄洞神至眞大神﹐無鞅之眾﹐浮空而至。

十徧周竟﹐十方無極禳災解厄天眞大神﹐一時同至﹐一國男女﹐傾心歸仰。來者如赴淵之流﹐應潮之水﹐渺然無際﹐不見端涯﹐無鞅之眾﹐舉國內外。或有體用未分﹐因緣爲災。智慧不爽﹐法染爲災。神气不合﹐分別爲災。道性不明﹐執妄爲災。去取空有﹐邪正爲災。戀著法身﹐認己爲災。貪著神通﹐變幻爲災。欲出三界﹐生死爲災。識悟大道﹐無作爲災。測量元化﹐狂瞽爲災。不知洞神﹐陰陽爲災。出入胎藏﹐凡聖爲災。凡此十二大災﹐天人大神至學之災也。復有世間之災﹐出胎之時﹐業力所轉﹐橫側爲災。童孺之時﹐驚忤爲災。壯歲之時﹐運度爲災。營辦之時﹐得喪爲災。修舉之時﹐气候爲災。起居之時﹐疾病爲災。有作之時﹐鬼神爲災。昧心之時﹐天地爲災。負國之時﹐刑戮爲災。不孝之時﹐雷火爲災。不戒之時﹐天禁爲災。污慢之時﹐夭折爲災。潛毒之時﹐陰陽爲災。貪徇之時﹐溢分爲災。居世之時﹐僞薄爲災。凡此十五大災﹐世所罹犯。以至身命喪失﹐五命加臨﹐天星爲殃﹐地司執錄﹐三官上奏﹐五帝注尢。此等災厄﹐累擊身心﹐咸赴道君廣大法席﹐周匝圍繞﹐瞻望天顏﹐佇聽玉音﹐宣示禳災普利大法。於是扶桑教主洞神太上大道君﹐攬日月雲龍之綬﹐轉瑞玉明光之幾﹐俯顧大眾﹐欣眄十方﹐倏欽之間﹔分身千億﹐一切眾生﹐各起生緣﹐及諸境界﹐一一眾生﹐皆見己身﹐親對聖身﹐長跪受記﹐撫頂訓言。演說扶桑爲生气之根﹐中生洞神之气﹐爲萬類之精神。一切大災﹐存念洞神正眞九陽之光﹐無災不除﹐滌滅厄害。於其會中﹐見一道君﹐浮坐紫雲曲蔭扶桑玉章紋葉之下﹐洞神之气化爲丹林﹐丹林千眞﹐冠劍竦列﹐去地五丈。洞神大道君登引﹐禳災解厄洞神天眞大神﹐韓司主錄﹐南宮移度卻災順行神君﹐上聖髙尊﹐靑華耀寶眞人﹐十方無極至眞大神﹐無鞅數眾﹐俱入神林扶影之內。天人仰看﹐惟見勃勃從洞光中入﹐旣入林光﹐不知所在﹐國人廓散﹐碧壘砥平﹐神林靜默。洞神大道君卽於化境之內﹐說經都竟﹐眾眞監度﹐以授於我﹐當此之時﹐喜慶難言。法事粗悉﹐諸天復位﹐空洞生神﹐寂無遺響。是時﹐天人遇值經法﹐普得濟度﹐全其本年﹐無有中傷﹐傾土歸仰﹐災患消禳﹐淸靜本心。心旣淨正﹐邪道不幹。星軌浚犯﹐鬼神禍刑﹐三災四殺﹐五行六害﹐七傷八難九厄﹐過度災咎﹐除滅不祥﹐言契中道。中無毀非﹐齊同慈愛﹐異骨成親﹐國安民丰。欣樂太平﹐經始出教﹐一國以道。預有至心﹐宗奉崇禮﹐皆得度世。

道言﹕洞神大道君說經中所言﹐並是諸天上帝禳災致福隱韻之音﹐亦是魔王內諱﹐禳消萬災之隱名也﹐非世之常辭。上聖已成眞人﹐通玄究微﹐能悉其章。誦之十過﹐諸天降眞﹐災气沈滅﹐厄禍擯竭﹐本命開光﹐生福自然﹐天眞警衛﹐非道無干﹐羣仙凜顏﹐靈司鼓節﹐灝霞分絢﹐寶海發光﹐世故殄除﹐惡煙飄息﹐回災轉厄﹐進業成眞。至學之士﹐誦之十過﹐則列帝同格﹐眾天遐映﹐護世災殃﹐悉令禳解﹐民物安謐﹐生道永昌﹐毒害消散﹐鬼精喪眼﹐五帝侍迎﹐三界稟命﹐濟度垂死﹐絕而得生。所以爾者﹐學士道徳充備﹐鬼神尊仰﹐體洞眞極﹐神力周滿﹐誦詠至經﹐福降災消﹐一切眾生﹐禳脫眾難﹐玄通天政﹐伏禦地祇﹐束縛魔靈﹐不但卻死﹐亦能更生。輕誦此章﹐身則被殃。供養尊禮﹐門戶興隆。世世昌熾﹐與善因緣﹐萬災不幹﹐神明護門。斯經尊妙﹐獨步玉京﹐度人無量﹐爲萬道之宗。巍巍大範﹐徳難可勝。

道言﹕凡誦是經十過﹐九天消災散禍﹐諸天大神齊到﹐禳除厄難﹐暗宿陰曜﹐玄天神首。孛戾凶怪。將臨命限﹐齋心祈懇﹐永斷衰殃﹐數極劫終﹐魂神受度﹐上升朱宮﹐格皆九年﹐受化更生﹐得爲貴人。而好學至經﹐功滿徳就﹐皆得神仙﹐飛升金闕﹐遊宴玉京也。上學之士﹐修誦是經﹐惠澤滋洋﹐生類蒙福﹐重災巨厄﹐淸蕩捐釋﹐皆卽受度﹐飛升南宮。世人受誦﹐則延壽長年﹐後皆得作尸解之道。洞神火精﹐煉骨變仙﹐形神隱顯﹐出入自在﹐棲泊福庭﹐逍遙道域﹐卽得返形﹐遊行太空。此經微妙﹐普度無窮。一切天人﹐莫不受慶。無量之福﹐生死蒙惠。上天所寶﹐不傳下世。至士賫金寶效心﹐盟天而傳。輕泄漏慢﹐殃及九祖﹐長投鬼官。侍經五帝﹐玉童玉女﹐各二十四人﹐營衛神文﹐保護受經者身。

道言﹐正月長齋﹐誦詠是經﹐解禳上世亡魂﹐冢訟鬼官﹐臨注之災﹐斷滅殃傳﹐夜河之役﹐度上南宮。七月長齋﹐誦詠是經﹐解禳己身﹐天羅地网﹐九橫凶醜﹐天獄刑害之厄﹐身得神仙﹐諸天書名﹐黃籙白簡﹐削死上生。十月長齋﹐誦詠是經﹐解日月勃蝕﹐天地運否﹐邪源祆蠥﹐境土國界之災﹐人民毒疫﹐傷犯天絕。爲國王帝主﹐君臣父子﹐安鎭國祚﹐保天長存﹐世世不絕。常爲人君﹐安鎭其方﹐民稱太平。八節之日﹐誦詠是經﹐解禳气數遷易﹐交變時節之災﹐口舌罪咎﹐禁系殺傷之厄﹐水火窮衰﹐閉塞之難﹐九宮降神﹐下衛其身。本命之日﹐誦詠是經﹐解禳北斗﹐追召生魂﹐死注坎蹇﹐窘辱之災﹐魂神澄正﹐萬气長存﹐不經苦惱﹐身有光明﹐三界侍衛﹐五帝司迎。萬神朝禮﹐名書上天﹐功滿徳就﹐飛升上淸。

道言﹕行道之日﹐皆當香湯沐浴﹐齋戒入室﹐東向﹐叩齒三十二通﹐上聞三十二天﹐心拜三十二過﹐閉目﹐靜思身坐靑黃白三色雲气之中﹐內外蓊冥﹐有靑龍﹑白虎﹑朱雀﹑玄武﹑獅子﹑白鶴﹐羅列左右﹐日月照明﹐洞煥室內﹐十方禳災洞神大神﹐儼對前後﹐項生圓象﹐光映十方﹐如此分明。密咒曰﹕

無上玄元﹐太上道君。召出臣身中三五功曹﹐左右官使者﹐侍香玉童﹐傳言玉女﹐五帝直符﹐直日香官﹐各三十六人﹐關啟所言。今日吉慶﹐長齋淸堂﹐修行至經﹐無量度人。願所啟上徹﹐徑禦無上三十二天元始上帝至尊幾前。

畢引炁三十二過﹐東向誦經。

元始無量度人上品妙經

元始洞玄靈寶本章﹐洞神禳災妙品﹐天福度人。百魔隱韻﹐離合自然。洞神赤文﹐無無上眞。元始祖劫﹐化生諸天。靑華木眞﹐萬物生根。生气流布﹐精液氤氳。木之尊神﹐元气之子。气生眞水﹐水變生木。木含靑華之气﹐爲萬物之主。其靑華木精中捨明性﹐化而爲火。火色赤明﹐通妙成眞。自然生神﹐體洞太虛。解悟誠明﹐其气長生。炎動熒熒﹐名曰洞神。洞神至眞﹐物得生成。一切邪殃﹐見之悉寧。爲道眞體﹐災凶邪僞﹐莫可禦當。地有五金﹐得火見精。萬物入火﹐變化無方。易骨登玄﹐思妙全天﹐理臻又玄﹐如世災殃﹐非正之歸。洞神乘之﹐萬災折摧。洞神九陽﹐生福無量。得者長存﹐物感永臧。神風揮激﹐丹霞飄揚。屈曲成文﹐三景同光。禳災護生﹐刻榜瓊堂。上通三天﹐無無道鄕。下極玉山﹐郁羅混黃。中施羣類﹐救禳災殃。咽佩神文﹐引吸太陽。紫煙內凝﹐燦灼煒煌。爲道之要﹐超升之門。天眞之因﹐化生神靈。制運保民﹐皆由洞神。神气大梵﹐周回十方。中有禳災回福之神﹐滅禍延生之君﹐洞神解厄尊神﹐東華度命之君﹐太皇萬福丈人﹐中有扶桑定命除災之神﹐消災散禍道徳之君﹐禳祈應契﹐無量度人。今日校錄﹐諸天臨軒。

東方無極洞神禳災神王﹐長生大聖無量度人。

南方無極洞神禳災神王﹐長生大聖無量度人。

西方無極洞神禳災神王﹐長生大聖無量度人。

北方無極洞神禳災神王﹐長生大聖無量度人。

東北無極洞神禳災神王﹐長生大聖無量度人。

東南無極洞神禳災神王﹐長生大聖無量度人。

西南無極洞神禳災神王﹐長生大聖無量度人。

西北無極洞神禳災神王﹐長生大聖無量度人。

上方無極洞神禳災神王﹐長生大聖無量度人。

下方無極洞神禳災神王﹐長生大聖無量度人。

十方洞神禳災神王﹐長生度世無量大神。並乘飆輪回旋耀景之輿﹐丹瓊雕輦﹐華蓋珠旛﹐驂駕龍鳳﹐十絕九光之幢﹐四气八景明髙之帳﹐前嘯梵音齊唱﹐後吹瓊籟同鳴﹐金鶴丹禽﹐嘯歌噰噰﹐六甲啟道﹐九老翼轅﹐億乘萬騎﹐浮空而來﹐傾光回駕﹐監眞度生。諸天丞相﹐南昌上宮﹐司命可錄﹐禳災散禍﹐延壽益算﹐度厄尊神﹐執籙把籍﹐齊到帝前﹐隨所應度﹐嚴校諸天。普告三界﹐無極神鄕﹐泉曲之府﹐北都羅酆﹐三官九府﹐十二河源﹐行災主瘟天大殺鬼冥曹之神﹐禳免世間生類刑禍衰虛之災。攺易簿書﹐勾落災祥﹐使生常存﹐福慶日增。疾除罪釁﹐落滅惡根﹐不得拘畱﹐逼合鬼羣。道君符命﹐時刻升遷﹐順剛入斗﹐回度天關。出死入生﹐上見帝宸。制魔保舉﹐度品南宮。魂魄受煉﹐災消福應。生身受度﹐劫劫長存。隨劫輪轉﹐與天齊年。永度三塗﹐五苦八難﹐超浚三界﹐逍遙上淸。上淸之天﹐天帝玉眞﹐無色之境梵行。

東方八天

玉曆玄度天﹐帝眞定儀陽。

錫納慶祖天﹐帝仇辧嬰常。

九气敬賢天﹐帝收提耿光。

靑華利元天﹐帝孚蒲耳惇。

韓都九司天﹐帝旺池奚銘。

部同超後天﹐帝鄙宗時隆。

丹林隱立天﹐帝僑蹤彥松。

九色剛種天﹐帝月支子容。

南方八天

耀浮墠寓天﹐帝景肇建生。

重光普時天﹐帝玉微觀靈。

洞極丹儀天﹐帝祖奇歸仁。

正基太度天﹐帝除思步肱。

辧阿錄成天﹐帝感儀聰。

玄殊惠凝天﹐帝彥侶馮靈。

九陽曆靖天﹐帝路蚪師陰。

章梵元淨天﹐帝伍丘思全。

西方八天

參寂玄際天﹐帝大無元。

兆津普夷天﹐帝師度歌延。

妙瑜素靈天﹐帝順師洞陰。

金扉皓墟天﹐帝藻辭願晡。

洞惠明妙天﹐帝根齊疏衮。

招眞空碧天﹐帝嬪束枝傾。

國定慶驀天﹐帝浪敷由央。

皇思時龍天﹐帝夢元夷玄。

北方八天

道力弘度天﹐帝學務演直。

豫擇玄明天﹐帝長善瑉。

助極徳契天﹐帝景章融妃。

九素思玄天﹐帝洞覺耀眞。

潛耀承光天﹐帝軸羅用崔。

太元崇構天﹐帝臺淵奔施。

皓幾宗神天﹐帝鹿杜冥樞。

幽廈遼期天﹐帝月上眞。

三十二天﹐三十二帝。諸天隱諱﹐諸天隱名。洞神梵气﹐自然靈章。諸天隱韻﹐洞神之音。洞神之尊﹐洞神之神﹐洞神大魔﹐洞神之靈。性和神合﹐變化上淸。無量之奧﹐深不可詳。敷落神眞﹐普度天人。今日欣慶受度﹐禳災去非﹐太上考按﹐宿舍回軒﹐黑道百試﹐血火千殃﹐災及世間﹐鬼謀福怨﹐誣成巨災﹐歷關諸天﹐請滅五苦﹐勑斬五衰。飛步天垣﹐命據九元﹐害气永滅﹐道君錫年。洞神降精﹐想入天門。東斗校錄﹐西斗攝靈﹐北斗禳解﹐攺易災名。南斗符命﹐靈書護身﹐中斗注壽﹐大福總靈。靑帝保命﹐白帝遏殃﹐赤帝度籙﹐黑帝釋禳﹐黃帝營衛﹐福慶煌煌。靑天大神﹐使災不生。赤天大神﹐咒詛不成。白天大神﹐喪害潛形。黑天大神﹐淸蕩鬼營。黃天大神﹐靈圖鎭眞。內安五臟﹐外集百神。靈文玉章﹐元气之根。禍難撲滅﹐光明赫升。五天大神﹐萬鬼之君。飛行空界﹐總領鬼兵。麾幢鼓節﹐遊觀九冥。朱幡赫奕﹐紫气輝騰。諸天攺度﹐災變福臻。上天度人﹐嚴攝北酆。洞神太上﹐普掃災凶。八威攝气﹐猛馬四攻。天丁捕鬼﹐大帥縛龍。擲火萬里﹐流鈴八衝。敢有干試﹐妄爲眾災。北帝漂骨﹐南斗焚骸。屠割鬼爽﹐誅斬無偕。風火浩浩﹐豁落燒摧。千千截首﹐萬萬剪形。魔無干犯﹐鬼無祆精。三官北酆﹐明檢鬼營。不得容隱﹐金馬驛呈。普告無窮﹐萬神成聽。三界五帝﹐列言上淸。

元洞靑華﹐气結碧霞。曲扶神桑﹐紫文云芽。本神爲生﹐生道爲春。化物之祖﹐洞神之尊。洞神陰火﹐制煉陽魂。人物遇之﹐卽成仙眞。允被世災﹐邪回所興。心能契眞﹐禍散消云。洞神吐气﹐不祥如焚。生福之源﹐玉京玄山。左淨右霧﹐金液玉泉。巍巍九天﹐气入重玄。玄道無色﹐玄下無淵。風澤洞虛﹐玄中有天。天上天下﹐無幽無冥。無形無影﹐無極無窮。溟涬大梵﹐遼廓無光。當爾之時﹐孰爲迍災。赤明開圖﹐萬象克諧。善集成福﹐積惡成災。災福之肇﹐皆心所生。道體無形﹐道心無爲﹐無形無爲﹐福災何媒。洞神道君﹐至慈運悲﹐回災就福﹐護生不遺。五篇玉字﹐八威龍文﹐禳革故气﹐延算遠期。保制劫運﹐使天長存。梵气彌羅。萬災伏藏。元綱流演﹐三十二天。輪轉無色﹐周回十方。斗中司命﹐注福除殃。神气運行﹐三十五分。總气上元﹐八景冥合。气入玄玄﹐玄中太皇。上帝髙眞﹐手把混元﹐禳災寶符﹐坐鎭明堂﹐泛景太霞﹐嘯詠洞章。金眞朗郁﹐流響太微﹐祆星順度﹐攝制祆氛。白煙左回﹐紫气右歸﹐化生玉儀﹐千和萬合。自然成眞﹐眞中有神﹐扶桑碧宮﹐洞神道君。萬气之祖﹐長生大君﹐首建靑霞﹐身禦綿紳。無英公子﹐白元尊神﹐太一注筆﹐桃康俯庭。執符把籙﹐保命生根﹐上游上淸﹐出入華房﹐八冥之內﹐細微之中。下鎭人身﹐泥丸絳宮﹐中理五气﹐混合百神。十轉回靈﹐萬气齊仙。仙道貴生﹐禳斥災氛。神視天門﹐奄見皇君。授子密語﹐自識天眞。罪福禁戒﹐宿命因緣。普受開度﹐洞神生身。身以道生﹐上聞諸天。諸天之上﹐永滅災因。中有空洞謠歌之章﹐三眞靈篇﹐辭參髙眞。

第一洞神道君禳災致福天市順度之音

煌煌磊落﹐明威八回。下照世間﹐萬類所歸。順度則吉﹐逆天見衰。再拜金色﹐願應禳祈。災害不生﹐道徳巍巍。仙道無休否﹐鬼道輪興衰。何不觀太無﹐靈妙气昭璀。炯炯碧空上﹐玉闕雲煙飛。仙人挹香風﹐嬰顏等春回。洞神變靑芽﹐咽餌光徘徊。庶使扶桑道﹐鳳章藹淸微。下憫朝生徒﹐亹亹輪轉間。不知洞神旨﹐蹢躅拘籠樊。騁霄契髙靈﹐偶景東華山。

第二洞神道君禳災致福太微空洞之章

碧光流映﹐金闕朱軒。燦燦星株﹐云綱繞天。繁秀貫珠﹐遲伏見災。畱逆殃延﹐我有赤文。靈圖寶躔﹐交綱合形。禳災赦愆﹐太上所祕。萬劫一傳﹐洞神元皇。冒禁下宣﹐霞章吐麗。丹書寫玄﹐除世厄尢。延道永年﹐扶順帝道。億劫無遷﹐連閣龍居。金光蜿蜓﹐吐火激波。蕩滌魔冤﹐與道冥一。三界列言﹐過度八難﹐气入自然。

第三洞神道君禳災致福紫微伏魔之歌

圓景蕩蕩﹐金馬四馳。瓊車空遊﹐日將月隨。部衛萬神﹐三官拱儀。世有災數﹐水火陵夷。九六終窮﹐交換坎髙。九靈鼓翮﹐龍驛轉機。兵刀雨暴﹐殺气橫陂。災惡見象﹐赤書布施。五帝執筆﹐四明捕非。祆氛淨蕩﹐福徳洪深。帝壽萬年﹐巨民燕頤。荒服衎歌﹐慶善襲之。我歌洞文﹐丹輿綠云。寶傘吹華﹐神風杳芬。紫宸周行﹐三臺屏神。浩气臨斗﹐流鈴煉眞。宸霞九色﹐太素之君。

此三眞太上洞神道君﹐分化法身﹐遊行太空﹐禳災萬福之音﹐音參洞章。誦之百徧﹐名度南宮。誦之千徧﹐魔王保迎。萬徧道備﹐飛升太空﹐過度三界﹐位登仙公。有聞靈音﹐魔王敬形﹐勑制地祇﹐侍衛送迎﹐拔出地戶﹐五苦八難﹐七祖升遷﹐永離鬼官﹐災咎無畱﹐命福駢臻。是謂無量﹐普度無窮。有祕上天文﹐諸天共所崇。泄慢墮地獄﹐禍及七祖翁。

道言﹕此二章並是諸天上帝﹐及禳災眞王隱祕之音﹐皆是大梵之言﹐非世上常辭。言無韻麗﹐曲無華宛。故謂玄奧﹐難可尋詳。上天所寶﹐祕於玄都紫微上宮﹐依玄科四萬劫一傳。若有至人賫金寶質心﹐依舊格告盟十天﹐然後而付焉。

道言﹕夫洞神禳災之法﹐其道至妙。自非體玄究微﹐不能悉知。天人之災者﹐運度否終﹐偶月虧盈﹐聖神休否﹐末學疾傷。凡有此災﹐同气皆當齊心修齋﹐六時行香﹐十徧轉經﹐福徳立降﹐消諸不祥。無量之文﹐普度無窮。

道言﹕禳解種民之災﹐或數窮命盡﹐禳卻不祥者﹐或末學道淺﹐仙品未充﹐運應滅度﹐身經太陰。臨過之時﹐同學至人爲其行香﹐誦經十過﹐以度屍形如法。夫如法者﹐爲禳世災不逮﹐更禳歿後之災也。今旣身沒魄逝﹐而尙謂之災者﹐謂水火之獄﹐金鐵之獄﹐考掠追召囚閉之災﹐亦魂爽地下之災。則於山水�寂之地﹐封土爲壇﹐北向祈啟﹐敷露五方眞文玉書﹐修齋誦經以解﹐魂神徑上南昌﹐隨其學功﹐計日而得更生。轉輪不惑﹐便得神仙。

道言﹕夫天地運終﹐星宿錯度﹐日月失昏﹐四時失度﹐陰陽不調﹐國主有災﹐兵革四興﹐疫毒流行﹐兆民死傷﹐師友命過﹐皆當修齋﹐行香誦經。以五帝赤書五方靈文﹐丹書碧素﹐向方火而揚之。以栢木爲簡﹐丹注其意禳解之文﹐投山水間﹐埋著向處﹐及有災之境。則洞神大神收攝災气﹐降致福祥。夫齋戒誦經﹐功徳甚重。上消天災﹐保鎭帝王。下禳毒害﹐以度兆民。生死受賴﹐其福難勝。故曰無量﹐普度天人。

道言﹕凡有是經﹐能爲天地帝主兆民﹐行是功徳。有災之日﹐發心修齋燒香﹐誦經十過﹐皆諸天記名﹐萬神侍衛﹐右別至人﹐克得爲聖君金闕之臣。諸天記人功過﹐毫分無失。天中魔王亦保舉爾身﹐得道者乃當洞明至言也。

諸天中大梵隱語無量音道君撰

扶桑洞神大道君禳菑靈書中篇

東方八天

箕鳴玉阜﹐東井變仙。牛室互交﹐六气辯玄。髙披寶泰﹐玄踱迷夷。諸羅梵摩﹐陳帑萬微。馘竺由慈﹐字盻紛持。角卓護景﹐月帝陰霏。辜乾擊陁﹐變覺銘儀。仙郴說林﹐翼原巒微。

南方八天

正坤九辧﹐巴冥混東。紫丘適河﹐寂眞相同。梵度遼普﹐金極洪壠。肇淨平育﹐阿彌思蒙。挺洞赤霞﹐皛晶碧容。桓羅閻救﹐率宰營忠。肆碑詩何﹐竟卓懋舂。公建霜緣﹐哨粵垂雄。鬼澤龍偃﹐定白祕玄。學靈鄙露﹐支騫走檀。

自鬼字叩四句﹐系禳災密文。

西方八天

奎婁應仙﹐旗髙步蓮。綽眞構攤﹐景復滋堅。太香玉度﹐球浪楚傳。牛室事無﹐寶秤默云。神諦梵藪﹐靑朗奏矜。龍霧侔就﹐丹蠥淵弘。普載丁琥﹐驥敕揚誠。覽覺坰常﹐狐兵資興。

北方八天

郁儀結璘﹐佽聖功傳。朗都究明﹐道伯攸玄。爻宜轉綱﹐權融齒房。玉邈稽微﹐天魁辿延。畢老墟圩﹐景霽洞傷。陽復雷捷﹐越逵聿蒼。蘇林奚兗﹐神鳳膺張。寂區環極﹐道祕奇常。

道言﹕此諸天中大梵隱語﹐無量之音﹐舊文字皆廣長一丈﹐刻書大帝金宮扶桑靑林玉葉雙幹之上。上禳天災﹐下禳地禍﹐中安民物。神風振之﹐洞神發音﹐气徧九有﹐和合萬靈﹐使災害不幹﹐萬眞降庭。天眞皇人昔書其文﹐以爲正音。有知其音﹐能齋而誦之者﹐諸天皆遣洞神禳災萬福神王﹐下觀其身﹐書其功勤﹐上奏諸天﹐萬神朝禮﹐地祇侍門﹐大勛魔王﹐保舉上眞﹐道備克得﹐遊行三界。升入金門。

此音無所不辟﹐無所不禳﹐無所不度﹐無所不成﹐天眞自然之音也。故誦之致飛天下觀﹐上帝遙唱﹐萬神朝禮﹐三界侍軒﹐羣祆束首﹐鬼精自亡﹐琳瑯振響﹐十方肅淸﹐河海靜默。山嶽吞煙﹐萬靈振伏﹐招集羣仙﹐天無氛穢﹐地無祆塵﹐冥慧洞淸﹐大量玄玄也。

靈寶無量度人上品妙經卷之四十四竟

卷之四十五

解禳山谷瘴癘品

道言﹕昔於浩舒天中﹐邃碧幽歌大神樂土﹐受元始度人解禳山谷瘴癘妙品。元始天尊當說是經﹐周回十過﹐以召十方﹐始當詣座。天眞大神﹐上聖髙尊﹐妙行眞人﹐大小山谷﹐仙官主宰﹐十方國土﹐列嶽羣仙﹐溪谷泉源﹐鬼神令長﹐直年方域﹐行瘴爲癘﹐神官曹屬﹐部隸攸司﹐無鞅數眾﹐乘空而來﹐從山現出。紫軿碧輿﹐飛雲暉映﹐寶輪羽蓋﹐扶華垂應﹐流明玉光﹐千色蓬勃﹐朗耀玄虛。七日七夜﹐諸天日月星宿﹐樞衡﹐玉關﹐駐景停輪﹐神風靜默﹐山谷藏雲﹐天鑑鮮瑩﹐和气八騫﹐一國地土山川林木﹐緬平一等﹐無復髙下﹐土皆作蕊珠含碧溫明之玉﹐無有異色。眾眞侍座﹐元始天尊玄坐空浮九靈夜光萬峯承景瓊臺之上。說經一徧﹐諸天大聖同時稱善﹐是時﹐三萬六千山嶽﹐一時開明。說經二徧﹐玄霜灑空﹐靈芝盤郁。說經三徧﹐祥煙普覆﹐巖竇生香。說經四徧﹐世境肅淸﹐山云吐秀。說經五徧﹐龍光照海﹐天寶凝華。說經六徧﹐道炁昭蘇﹐羣生怡悅。說經七徧﹐鬼魔潛伏﹐瘴癘捐消。說經八徧﹐天谷虛玄﹐神煙郁藹。說經九徧﹐玉眞俯應﹐妙瑞告玄。說經十徧﹐化洽窮夷﹐天人稱嘆﹐是時﹐一國是男是女﹐莫不傾心﹐皆受護度﹐咸得長生。

道言﹕是時﹐元始天尊說經一徧﹐東方眞賢世界無極國土解禳山谷瘴癘大神﹐無鞅之眾﹐升空而至。說經二徧﹐南方慧觀世界無極國土解禳山谷瘴癘大神﹐無鞅之眾﹐升空而至。說經三徧﹐西方定仙世界無極國土解禳山谷瘴癘大神﹐無鞅之眾﹐升空而至。說經四徧﹐北方常善世界無極國土解禳山谷瘴癘大神﹐無鞅之眾﹐升空而至。說經五徧﹐東北明微世界無極國土解禳山谷瘴癘大神﹐無鞅之眾﹐升空而至。說經六徧﹐東南靈徳世界無極國土解禳山谷瘴癘大神﹐無鞅之眾﹐升空而至。說經七徧﹐西南海靜世界無極國土解禳山谷瘴癘大神﹐無鞅之眾﹐升空而至。說經八徧﹐西北元皇世界無極國土解禳山谷瘴癘大神﹐無鞅之眾﹐升空而至。說經九徧﹐上方洞虛世界無極國土解禳山谷瘴癘大神﹐無鞅之眾﹐升空而至。說經十徧﹐下方通光世界無極國土解禳山谷瘴癘大神﹐無鞅之眾﹐升空而至。十徧周竟﹐十方世界無極國土解禳山谷瘴癘大神﹐一時同至﹐一國男女﹐傾心歸仰。求請天尊﹐以大慈力﹐普爲下元十方世界無極生類﹐解禳山谷瘴癘﹐保命全形。演說普天山嶽﹐洞谷幽墟﹐有諸鬼神﹐藏匿遊泊﹐與諸惡毒禦命之眾﹐聚結黨屬﹐施行毒炁﹐瘴癘生民﹐元始神文﹐收攝解除﹐毒害永消。是時仙眞來者﹐雲集雨飛﹐駢羅圍繞﹐無鞅之眾﹐迮國一半土皆偏陷﹐非可禁止。於是元始凝眸垂盻。遐覽國土﹐緩振玉音﹐徧告大眾。混黃立極﹐萬象同生﹐故有三萬六千天地﹐三萬六千日月﹐又有大三千世界﹐中三千世界﹐小三千世界。一一世界﹐各有種類﹐以分族緒。三萬六千山谷﹐處諸世界。次二萬三千山谷﹐一萬二千山谷﹐一千二百山谷﹐三百六十山谷﹐以爲天地世界。瀦澮藪澤山谷之炁﹐化生毒酷醜惡蛇蝮﹐大小之虫﹐乘其晨炁﹐噓吐成煙﹐毒霧蔽蒙﹐觸冒世間。世間男女依近山谷﹐呼吸飲吞﹐納受其邪﹐構爲瘴癘﹐以至夭傷﹐徧殆境邑。我以法慧﹐出示神符解禳之法﹐使世間生民獲養安和﹐修行得道。大眾稱贊﹐各願聽聞。元始旣興妙教﹐懸一寶珠﹐大如黍米﹐在空玄之中﹐去地五丈。元始登引﹐天眞大神﹐上聖髙尊﹐妙行眞人﹐十方無極世界國土解禳山谷瘴癘大神﹐無鞅數眾﹐俱入寶珠之中。天人仰看﹐惟見勃勃從珠口中入﹐旣入珠口﹐不知所在。國人廓散﹐地還平正﹐無復欹陷。元始卽於寶珠之內﹐說經都竟﹐眾眞監度﹐以授於我﹐當此之時﹐喜慶難言。法事粗悉﹐諸天復位﹐倏欻之間﹐寂無遺響。是時天人遇值經法﹐普得濟度﹐全其本年﹐無有中傷﹐傾土歸仰﹐鹹行善心。不邪不妄﹐不恣不逸﹐不驕不矜﹐不詭不隨﹐不誑不惑﹐言止淳正﹐體貌雍容﹐齊同安泰﹐異骨成親。國安民康﹐欣樂太平﹐經始出教﹐一國以道。預有至誠﹐宗奉禮敬﹐皆得度世。

道言﹕元始天尊說經中所言﹐並是諸天上帝內名﹐隱韻之音。亦是眞王內諱﹐解禳山谷瘴癘百靈之隱名也﹐非世之常辭。上聖已成眞人﹐通玄究微﹐禁敕山谷行瘴爲癘毒惡鬼神﹐解脫禍因﹐厭禳疾害﹐保濟生民。能悉其章﹐誦之十過﹐諸天遙唱﹐北帝設禮﹐鬼神攝毒﹐山谷藏雲﹐瘴癘不行﹐兆民淸安﹐羣魔束形﹐鬼精滅爽﹐回屍起死﹐白骨成人。至學之士﹐誦之十過﹐則五帝侍衛﹐三界稽首﹐魔精喪眼﹐鬼祆滅爽﹐濟度垂死﹐絕而得生。所以爾者﹐學士棲眞山谷﹐與道玄同﹐不假解禳﹐自無瘴癘。若穢气未消﹐體未洞眞﹐以制十方﹐威未制天政﹐徳可伏禦地祇﹐束縛魔靈﹐解禳瘴癘﹐存救世人﹐但卻疾而已﹐不能長生。輕誦此章﹐身則被殃。供養尊禮﹐門戶興隆﹐世世昌熾﹐與善因緣。萬災不幹﹐神明護門。斯經尊妙﹐福慧自然﹐度人無量﹐爲濟物之宗。巍巍大範﹐徳難可勝。

道言﹕凡誦是經十過﹐十方解禳山谷瘴癘大神齊到﹐毒惡之炁﹐大小虫蝮﹐噴吐惡煙﹐染害生民﹐殘傷物命﹐誦此洞文﹐瘴癘消滅。十方山谷﹐總屬瘴癘之神。有七仙童子﹐奏事童子﹐十二年王﹐七十二候﹐統瘟癘仙師﹐掌病仙母﹐主瘴癘歐陽神君﹐華仙郭師君﹐張師君﹐鍾師君﹐李師君﹐白師君﹐統兵行瘴病鬼帥邵侯﹐欽聞帝勑﹐急爲收攝毒炁﹐山谷惡精﹐解謝積世傳注﹐禳辟災咎﹐立離兆身。長生降眞﹐福祿永年﹐淸淨通靈﹐眾神護衛﹐如符所勑﹐病炁蠲釋。而好學至經﹐功滿徳就﹐皆得神仙﹐飛升金闕﹐遊宴玉京也。上學之士﹐修誦是經﹐山谷之邪﹐世間瘟疫﹐不敢爲害﹐神炁充全﹐皆卽受度﹐飛升南宮。世人受誦﹐則延壽長年﹐後皆得作尸解之道。魂神暫滅﹐不經地獄﹐卽得返形﹐遊行太空。此經微妙。普度無窮﹐一切天人﹐莫不受慶。無量之福﹐生死蒙惠。上天所寶﹐不傳下世。至士賫金寶效心﹐盟天而傳。輕泄漏慢﹐殃及九祖﹐長役鬼官。侍經五帝﹐玉童玉女﹐各二十四人﹐營衛神文﹐保護受經者身。

道言﹕正月長齋﹐誦詠是經﹐解禳春夏山谷瘴癘﹐不得染注生人﹐爲上世亡魂。斷地逮役﹐度上南宮。七月長齋﹐誦詠是經﹐解禳秋行山谷瘴癘﹐不得染注生人﹐身得神仙﹐諸天書名﹐黃籙白簡﹐削死上生。十月長齋﹐誦詠是經﹐解禳冬行山谷瘴癘﹐不得染注生人﹐爲國土帝主。安鎭國祚。保天長存﹐世世不絕﹐常爲人君﹐安鎭其方﹐民稱太平。八節之日﹐誦詠是經﹐解禳時行山谷瘴癘﹐不得染注生人﹐得爲九宮眞人。本命之日﹐誦詠是經﹐解禳山谷瘴癘﹐不得於本命刑害衝破死敗之日﹐染傳毒炁﹐殃注兆身。魂神澄正﹐萬炁長存﹐不經苦惱﹐身有光明﹐三界侍衛﹐五帝司迎﹐萬神朝禮﹐名書上天﹐功滿徳就﹐飛升上淸。

道言﹕行道之日﹐皆當香湯沐浴﹐齋戒入室﹐東南﹐叩齒三十二通﹐上聞三十二天﹐心拜三十二過﹐閉目﹐靜思身坐靑絳黃三色雲气之中﹐內外蓊眞﹐有靑龍﹑白虎﹑朱雀﹑玄武﹑獅子﹑白鶴﹐羅列左右﹐日月照明﹐洞煥室內﹐解禳大神﹐侍衛畢至。項生圓象。光映十方﹐如此分明。密咒曰﹕

無上玄元﹐太上道君。召出臣身中三五功曹﹐左右官使者﹐侍香玉眾﹐傳言玉女﹐五帝直符﹐直日香官﹐各三十六人﹐關啟所言。今日吉慶﹐長齋淸堂﹐修行至經﹐無量度人。願所啟上徹﹐徑禦無上三十二天元始上帝至尊兒前。

畢。引炁三十二過﹐東向誦經。

元始無量度人上品妙經

元始洞玄靈寶本章﹐解禳山谷瘴癘妙品﹐十方度人。勑魔隱韻﹐冥合自然。眞炁妙祖﹐虛無上玄。元始之炁﹐寶液凝華﹐植立天地﹐山嶽洞宮。樓烈萬神﹐握禦元綱﹐經營造化﹐順育生靈。陰陽乖沴﹐生積妖云﹐毒精結體﹐以造魔羣。蚖蛇巨蝮﹐癘鬼之精﹐八山四嶽﹐隱穴幽墟。乘其正炁﹐騰化邪氛﹐肆其酷毒﹐傷害黎民﹐爲瘴爲癘﹐無以蕩除。靈寶上道﹐洞玄眞文。攝召統制﹐永保肅淸。無文不光﹐無文不明﹐無文不立﹐無文不成﹐無文不度﹐無文不生﹐是爲大梵﹐神妙之機。郁羅蕭臺﹐玉山上京﹐上極無上﹐大羅玉淸。渺渺劫刃﹐若亡若存﹐三華離便﹐大有妙庭。金闕玉房﹐森羅淨霐﹐斡旋大紐﹐範圍十方。中有解禳山谷瘴癘之神﹐中有淸淨萬福天君﹐中有衛世吉祥大神﹐中有無極保命丈人﹐中有南上蕩妖滅注延壽益算度厄尊神。回骸起死﹐無量度人。今日校錄﹐諸天臨軒。

東方無極攝毒神王﹐長生大聖﹐無量度人。

南方無極葆眞神王﹐長生大聖﹐無量度人。

西方無極破邪神王﹐長生大聖﹐無量度人。

北方無極靜天神王﹐長生大聖﹐無量度人。

東北無極辟禍神王﹐長生大聖﹐無量度人。

東南無極祛瘴神王﹐長生大聖﹐無量度人。

西南無極消癘神王﹐長生大聖﹐無量度人。

西北無極制妖神王﹐長生大聖﹐無量度人。

上方無極固命神王﹐長生大聖﹐無量度人。

下方無極護身神王﹐長生大聖﹐無量度人。

十方解禳山谷瘴癘神王﹐長生度世無量大神。並乘寶云紫琳玉輦﹐碧鳳神輿﹐縟幰雕輪﹐驂駕玄虎﹐五色黃龍﹐建九天之節﹐八素靈幡﹐前嘯洞章齊唱﹐後歌隱韻同音﹐獅子白鶴﹐嘯歌嗈嗈﹐仙卿啟途﹐五老翼轅﹐億乘萬騎﹐浮空而來﹐傾光回駕﹐監眞度世。九地土皇﹐五嶽上公﹐九州社令﹐四讀神王﹐解禳瘴癘疾厄大神﹐執籙把籍﹐齊到帝前。隨所應度﹐嚴校諸天。普告三界﹐無極神鄕﹐山谷之府﹐四面八方﹐三萬六千﹐大小之山﹐潛穴幽谷﹐巖壑溪源。上解郁伏五行不正之炁﹐寒溫乖沴之邪﹐遘合鬼異﹐蒸發雲煙﹐隨人呼吸﹐傷害間﹐關﹐外薄肌膚﹐侵擾內眞﹐寒如冰凜﹐熱如火燔﹐形負萬苦﹐神意哀冤﹐急爲禳除﹐速付三官。不得怠縱﹐逼合生靈。元始符命﹐敢有稽延﹐天師將吏﹐部衛形魂。勿使惡毒﹐枉致暴殘。普世蒙惠﹐福慶自然。生身受度﹐劫劫長存。永無災患﹐與天齊年。過度三災﹐五苦八難﹐超浚三界﹐逍遙上淸。上淸之天﹐天帝玄眞﹐無色之境梵行。

東方八天

螭明通化天﹐帝景齊文。

普曜絕眞天﹐帝昌嘉久隆。

生開悅感思皇天﹐帝曜正尊。

洞空濟澤昭隨天﹐帝驕持屍危。

奔中理神淨化天﹐帝論祁允多。

虛徳紀章天﹐帝保眞自宜。

道思款玄天﹐帝覺子湘。

獻迪蒙示天﹐帝伯越師昂。

南方八天

玉除正彊天﹐帝班何子卿。

果寂思微天﹐帝道伯靈。

都璣明玄講化天﹐帝玉賢公梁。

章化夷徳天﹐帝滋季師明。

慧觀曜空天﹐帝勑雷九莊。

太微妙宗極義天﹐帝延岐保靈。

端靖存華天﹐帝尙孝恭。

仙歷總眞平功天﹐帝促玦宜坤。

西方八天

浚玄眞和天﹐帝黃聿慈。

太上變炁天﹐帝諒伯上玄。

辭化舉仙天﹐帝千梁曜。

角道生光天﹐帝湛扃羅彊。

梵寶招靈用修天﹐帝確覺眞。

郁淵景慶天﹐帝鎭微次霞。

叢陽絳英天﹐帝髙玄陽。

瓊度力房天﹐帝正虞兆先。

北方八天

玄靈七眞天﹐帝班序正析。

慶玄宛縮天﹐帝魯方躋騫。

校靈議淳天﹐帝澤路龍符。

斗籍變魂升眞天﹐帝優管黨無。

保仙順解理明天﹐帝混道開。

初皇元首玉機天﹐帝賢資漸容。

八道隱玄藏微天﹐帝朝侯左還。

太素龍景逸王天﹐帝烈修洞休。

三十二天﹐三十二帝。諸天隱諱﹐諸天隱名。天中空洞﹐自然靈章。諸天隱韻﹐天中之音。天中之尊﹐天中之神﹐天中大魔﹐天中之靈。九和十合﹐變化上淸。無量之奧﹐深不可詳。敷落神眞﹐普度天人。今日解禳瘴癘﹐擒攝妖氛﹐請消殃怪﹐誅伐禍根﹐削除疾橫﹐上奏玉玄﹐眞王護度﹐塞絕死門。東皇馘毒﹐西帝錄精﹐北君淨穢﹐南眞衛形﹐中皇太一﹐司領化權﹐調運正炁﹐蕩辟魔煙。靑帝布和﹐白帝安肅﹐赤帝激炎﹐黑帝潤澤﹐黃帝總生﹐無令夭閼。靑山魔王﹐拘飛運格。赤山魔王﹐擊殃禦惡。白山魔王﹐鋒揮巨勃。黑山魔王﹐撫烈捍戟。黃山魔王﹐董威利翼。五山大魔﹐攝毒之神。各司將吏﹐億萬之兵。操戈揚麾﹐祛掃不祥。拱輔玄化﹐與道齊功。上天度人﹐奕闡眞風。神姦不作﹐妙化澄淸。萬種孽類﹐肅殺成塵。黑溪曠野﹐下逮幽陰。夔�魑魅﹐血食之賓﹐奮鼓祆力﹐乘負邪津。流鈴震腦﹐金鉞戮形。元始告命﹐敢有稽停﹐癘魔喪迹﹐瘴毒滅氛。三官北酆﹐明檢鬼營﹐不得容隱﹐金馬驛呈。普告無窮﹐萬神成聽。三界五帝﹐列言上淸。

辟山谷瘴癘佩帶符﹐絳囊盛﹐朱書白素上﹐男女大小通用。

朱書﹐辟山谷瘴癘﹐貼臥處

朱書﹐辟山谷瘴癘﹐作小九﹐煎桃柳湯﹐望東南吞服﹐日三次。病寒燒灰服。

朱書﹐辟山谷瘴癘﹐解穢符。安水盂中。

天元之始﹐萬劫之先。渺渺祖劫﹐混沌玄黃。凝精結育﹐融植乾坤。陰陽升降﹐四序推行。中有沴炁﹐化成毒精。毒精之母﹐號曰栢仙。噓炁焦木﹐吸潤枯泉﹐造爲瘴癘﹐冥晦遊天。形爲莽鳥﹐九頭相連﹐聲如啼呱﹐周行八山。人觸其形﹐病注羸孱。天寶妙帝﹐鎭伏邪源﹐號曰赤靈﹐被丹巾金。威用無邊﹐救護世人﹐摧敗彊�﹐召迎沖炁﹐安輯元元。太平開圖﹐運度自然。元始安鎭﹐敷落五篇。赤書玉字﹐八威龍文﹐保制病魔﹐使命長存。封山禁谷﹐瘴癘不生。梵炁彌羅﹐萬範開張。元綱流演﹐三十二天。輪轉無色﹐周回十方。旋鬼歷心﹐回度八山﹐三十六洞﹐總炁上元。八景冥合﹐炁入三玄。玄中太皇﹐上帝髙眞。泛景紫雲﹐嘯詠洞章。金眞郎郁﹐流響云營。玉符攝炁﹐徊風聚煙﹐紫虛郁秀﹐輔翼萬仙。巨山神獸﹐金虎玃天﹐啖食瘴癘﹐沖和自然。天地康泰﹐和合歸眞。眞中有神﹐靑華帝君。太始靑炁﹐來降下元。兆民長生﹐病無毒艱。仙卿輔相﹐眞妃侍軒。叔火玄父﹐擁衛華晨。執符把籙﹐保命生根。上游上淸﹐出入云房。八冥之內﹐細微之中。下鎭人身﹐泥丸絳宮。中理五炁﹐混合百神。十轉回靈﹐萬炁齊仙。仙道貴生﹐無量度人。地戶天門﹐日車月輪。隨道正炁﹐救病得生。山谷惡注﹐禳解永蠲。保度得生﹐上聞諸天。諸天之上﹐各有生門。中有空洞謠歌之章﹐眞王靈篇﹐妙化玉文。

第一解禳山谷瘴癘之音

髙上眇眇﹐神用無涯。禦正炁兮﹐蠲蕩百邪。正炁衛生﹐邪正酷殘。魔毒旣滅迹﹐怪孽熄其源。妖氛害我眞﹐乖沴相纏綿。消魔玉淸王﹐妙範卻百痾。靈音鎭山嶽﹐瑯瑯招太和。散攝禍根源﹐瘴癘亦無餘。噫嗟爾兆身﹐未識玄中歌。夭橫喪其軀﹐哀冤將柰何。不遇空洞音﹐焉能脫世羅。

第二解禳靈感之章

四炁無騫﹐萬禍滅連。瘴癘毒妖﹐鬼莽邪煙。神符驅甸﹐威虛輝煌。諸天大聖﹐總禦騰驤。握鈴儀節﹐掃絕不祥。肅淸十界﹐氛穢除蠲。遠殃疾子﹐安泰自然。身度此難﹐無量玄恩。此其樂兮﹐賴我生存。和炁蕩蕩﹐與道合眞。靈寶上法﹐元始玉文。無所不禳﹐無所不解。保度無窮﹐爲世津梁。恐爾未悟﹐設此歌章。

第三解禳降眞招靈歌曰

朗朗髙晨﹐煥耀玉都。布令千眞﹐總統萬魔。神金虛章﹐制召眾靈。部衛世化﹐闡我明科。有崇我教﹐遂保長年。災橫莫千﹐晏眄無虞。上聖哀憐﹐出此玉書。消除苦毒﹐我道不愆。正道好生﹐邪道夭殘。遵我正道﹐以合我眞。正道常固﹐疾禍無侵。若不知此道﹐何以感百神。神威鎭八方﹐上徳長日新。

此三界之上﹐飛空之中﹐眞王歌音﹐音參洞章。誦之百徧﹐瘴孽消除誦之千徧﹐邪癘不生。萬徧道備﹐普護長年﹐過度三界﹐位列仙眞。有聞靈音﹐五嶽衛形﹐敕制地祇﹐侍衛送迎﹐拔出禍難﹐解禳不祥﹐七祖升遷﹐永離北山﹐魂度朱陵﹐受煉更生。是謂無量﹐普度無窮。有祕上天文﹐諸天共所崇。泄慢墮地獄﹐禍及七祖翁。

道言﹕此二章並是諸天上帝﹐及至靈眞王隱祕之音。解禳山谷之邪﹐合雜鬼神﹐異惡虫姜﹐四時不常之炁﹐以爲瘴癘﹐輕病一家﹐重疫一鄕州城聚落﹐以至天下。上聖哀憫﹐出顯符章解禳之法﹐救護生民。皆是大梵之言﹐非世上常辭。言無韻麗﹐曲無華宛。故謂玄奧﹐難可尋詳。上天所寶﹐祕於神霄玉淸王府東華經室﹐歲歷壬辰﹐應運下傳。若有至人賫金寶質心﹐依舊格告盟眞王﹐然後而付焉。

道言﹕夫山谷之炁﹐險易不同﹐髙下不等﹐寒濕不均﹐炁之所至﹐先後不時。髙則多寒﹐下則多濕﹐溫虫不墊﹐流水不水﹐毒蛇異物﹐乘炁鼓邪﹐金石燥濕﹐鬱蒸成煙﹐遊魂癘鬼﹐浮行其間﹐觸冒生人﹐以爲疾患。上聖神人﹐示以解禳二法﹐若病炁方熾﹐井邑流行﹐則宜淨心﹐修齋行香﹐服佩符章以解之。又以朱書大梵隱語﹐燒灰﹐著淸水之中﹐徧令飲之﹐無不寧息。若歲炁夫宜﹐或涉履山谷﹐預爲禳備之法。則於所居之方爲壇﹐醮祭十二年王﹐山谷行病﹐五方天使﹐邵侯神君﹐內外施符﹐五方安瓶﹐以桃柳香艾竹葉煎水﹐貯於瓶內﹐大小隨時飲之﹐或以沐浴。又以大梵隱文朱書﹐隨方安之。卽瘴癘消散﹐鄕邑又安。六時行香﹐十徧轉經﹐福徳立降﹐消諸不祥。無量之文﹐普度無窮。

道言﹕夫末學道淺﹐或仙品未充﹐誤遘瘴癘﹐失於解禳﹐運應滅度﹐身經太陰。臨過之時﹐同學至人爲其行香﹐誦經十過﹐以度屍形如法。魂神徑上南宮﹐隨其學功﹐計日而得更生。轉輪不惑﹐便得神仙。

道言﹕夫陰陽乖否﹐亦當修齋﹐行香誦經。瘴癘爲愆﹐疫毒流行﹐亦當修齋﹐行香誦經。妖靈肆酷﹐擾害生民﹐亦當修齋﹐行香誦經。破除陰怪﹐侵犯正眞﹐亦當修齋﹐行香誦經。召集吉祥﹐安鎭家門﹐亦當修齋﹐行香誦經。夫齋戒誦經﹐功徳甚重。上淸天災﹐下禳毒害﹐以度兆民。生死受賴。其福難勝。故曰無量﹐普度天人。

道言﹕凡有是經﹐能爲一切兆民﹐行是功徳。有災之日﹐發心修齋燒香﹐誦經十過﹐皆諸天記名﹐萬神侍衛﹐右別至人﹐克得爲聖君金闕之臣。諸天記人功過﹐毫分無失。天中眞正亦保舉爾身﹐得道者乃當洞明至言也。

諸天中大梵隱語無量之音道君撰

元始靈書解禳山谷瘴癘玉篇

東方八天

桓精山佳﹐雕云穴貍。董貓虺蛛﹐殺眞乾雷。桃鬼枯柳﹐月芝渠師。遁寂胡蝣﹐馬符螋非。剪沙巖畜﹐虎蜓流丹。土玆罔剛﹐遙文敕馗。化感夢仙﹐趙邵總靈。气淘海區﹐性遂時凝。

南方八天

社侯伯元﹐南府三師。勉凶移毒﹐老父溪龍。崿鈞璉兪﹐佐閒池蒙。攝命符令﹐轉火奔風。屍牢鎖伏﹐太空極雄。依出恍成﹐化石廣功。操枝運靈﹐察景殺童。道遊天霞﹐敕岸已舂。

西方八天

崔杜監驅﹐急攝縞女。秦蘭丙垂﹐幽寶竟東。育典秋聖﹐欽持決容。茂果逸回﹐汶靈褒中。馬玄離逐﹐云鄕耿漢。殿合建孤﹐明巒敏神。昆盧蒼機﹐淪藻品昧。靜獨荒詛﹐走阮夷陵。

北方八天

眞勃陀婁﹐焰珠擎門。左太皇扆﹐牛奎浮瓊。去害子仙﹐羅聰變玄。波霽兗石﹐何庚窈宣。司饑鄭侯﹐錄刺擒修。泉合洞識﹐赤天瀛由。定驛遣毒﹐斬截橫鉤。犯洛憂明﹐酆官蟬旒。

道言﹕此諸天中大梵隱語﹐無量之音﹐舊文刻書閬風玄臺﹐以卻萬惡﹐不惟解禳山谷瘴癘﹐一切邪病鬼神爲害。依法敕之﹐無不立驗。字皆廣長一丈。天眞皇人昔書其文﹐以爲正音。有知其音﹐能齋而誦之者﹐諸天皆遣十方神王﹐下觀其身﹐書其功勤﹐上奏諸天﹐萬神朝禮﹐地祇侍門。流傳此經﹐普救世人﹐治病除邪﹐消卻禍災﹐大勛眞王﹐保舉上淸﹐道備克得﹐遊行三界﹐升入金門。此音無所不辟﹐無所不禳﹐無所不度﹐無所不成﹐天眞自然之音也。故誦之致十方下觀﹐上帝遙唱﹐萬神朝禮﹐三界侍軒﹐羣妖束首﹐鬼精自亡﹐琳瑯振響﹐十方肅淸﹐河海靜默﹐山嶽吞煙﹐萬靈振伏﹐招集羣仙﹐天無氛穢﹐地無妖塵﹐冥慧洞淸﹐大量玄玄也。

靈寶無量度人上品妙經卷之四十五竟

卷之四十六

除禳水火漂焚品

道言﹕昔於靜樂天中﹐飛靑寥歌大無畏土﹐受元始度人除禳水火漂焚妙品。元始天尊當說是經﹐周四十過﹐以召十方﹐始當詣座。天眞大神﹐上聖髙尊﹐水火二司大將仙君﹐將軍吏兵﹐行水發火官曹掾吏﹐度厄拔難眞人﹐無鞅數眾﹐乘空而來。紅黑奔云﹐虎輿甲馬﹐黃麾絳節﹐翠葆朱旛﹐疾雷沸天﹐雄風偃嶽﹐異彩祥光﹐縹緲郁勃﹐洞煥太空。七日七夜﹐諸天宮鑰震鳴﹐殿觀傾動﹐日月星辰﹐靈芒噴射﹐煒耀停輪。仙梵佇云﹐回霞繞斗﹐碧影輕泛﹐紫煙結樓﹐一國地土山川林木﹐緬平一等﹐無復髙下﹐土皆作蒼玉﹐無有異色。眾眞待座﹐元始天尊玄坐空浮五色自然飛仙十華之座。說經一徧﹐諸天大聖同時稱善﹐是時﹐一國男女﹐受福諸天﹐常樂道化。說經二徧﹐太微紫微﹐水火二曹﹐奏功紀徳﹐陰陽調平。說經三徧﹐日帝奉笏﹐月後致恭。說經四徧﹐二曜三元﹐咸來稟命。說經五徧﹐水母運機﹐延劫永世﹐火官布算﹐增歷益年。說經六徧﹐考罰得宜﹐無有橫枉。說經七徧﹐漂焚息苦﹐燒溺業消。說經八徧﹐三界晏安﹐不生驚擾。說經九徧﹐地鑪天竈﹐飛伏合倫。說經十徧﹐厄運俱濟﹐人物乂寧﹐是時﹐一國是男是女﹐莫不傾心﹐皆受護度﹐咸得長生。

道言﹕是時﹐

元始天尊說經一徧﹐東方無極無量品水火司功大神﹐無鞅之眾﹐浮空而至。說經二徧﹐南方無極無量品水火司察大神﹐無鞅之眾﹐浮空而至。說經三徧﹐西方無極無量品水火司罰大神﹐無鞅之眾﹐浮空而至。說經四徧﹐北方無極無量品水火司直大神﹐無鞅之眾﹐浮空而至。說經五徧﹐東北無極無量品水火司厄大神﹐無鞅之眾﹐浮空而至。說經六徧﹐東南無極無量品水火司令大神﹐無鞅之眾﹐浮空而至。說經七徧﹐西南無極無量品水火司錄大神﹐無鞅之眾﹐浮空而至。說經八徧﹐西北無極無量品水火司禁大神﹐無鞅之眾﹐浮空而至。說經九徧﹐上方無極無量品水火司命大神﹐無鞅之眾﹐浮空而至。說經十徧﹐下方無極無量品水火司非大神﹐無鞅之眾﹐浮空而至。

十徧周竟﹐十方無極水火二司典錄大神﹐一時同至﹐一國男女﹐傾心歸仰。來者皆各頂禮﹐贊嘆已證天尊。願不罹水火大小劫災﹐三界遷易之難。尙處世身﹐願不罹水火焚漂燒溺之厄﹐不爲三官考按罪錄﹐刑在水火﹐罰於漂焚。乞使二曹順理天政﹐和均人界﹐淸裕鬼道﹐沈鎭邪神祆吏﹐無妄行水發火﹐作非橫之厄。稽首元始﹐欣聞至要﹐各以天寶妙具﹐神州眞﹐勢同雲集﹐無鞅之眾﹐迮國一半土皆偏陷﹐非可禁止。於是元始流眄十方﹐俯觀眾會﹐振衣進幾﹐回天轉地﹐吹爲水光﹐呵爲火耀﹐二景交飛﹐遊龍宛轉﹐翔騰虛極﹐良久之間﹐變成寶珠﹐大如黍米﹐懸處髙空﹐去地七丈。元始登引﹐天眞大神﹐上聖髙尊﹐度厄拔難眞人﹐水火二司曹掾將吏﹐漂溺焚爇執罰大神﹐無鞅數眾﹐俱入寶珠之中。天人仰看﹐惟見勃勃從珠口中入﹐旣入珠口﹐不知所在。國人廓散﹐地還平正﹐無復欹陷。元始卽於寶珠之內﹐說經都竟﹐眾眞監度﹐以授於我﹐當此之時﹐喜慶難言。法事粗悉﹐諸天復位﹐倏欻之間﹐寂無遺響。是時﹐天人遇值經法﹐普得濟度﹐全其本年﹐無有中傷﹐傾土歸仰﹐鹹行善心。不猛不怒﹐不侈不迅﹐不察不蕩﹐不散不時﹐不諂不回。言尙明析﹐口無惡聲﹐齊同慈愛﹐異骨成親。國安民丰﹐欣樂太平﹐經始出教﹐一國以道。預有至心﹐宗奉禮敬﹐皆得度世。

道言﹕元始天尊說經中﹐所言並是諸天上帝內名﹐除禳水火漂溺焚燒隱韻之音。亦是眞王內諱﹐禁勑水火二司﹐不得妄溢行發二考﹐虐暴生民﹐呼召主宰百靈之隱名也﹐非世之常辭。上聖已成眞人﹐通玄究微﹐法寶已靈﹐水火之變﹐尋源得涇﹐燔燎炎暴﹐知究祖因﹐能悉其章。誦之十過﹐諸天遙唱﹐萬帝設禮﹐水土火藏﹐淵靜明離﹐河海湛默﹐赫烈防扃﹐日月停景﹐璇璣不行﹐羣魔束形﹐鬼精滅爽﹐焚爍潛息﹐漂溺自平。至學之士﹐誦之十過﹐則黑精守位﹐赤怪不生﹐魔魅喪眼﹐鬼妖滅爽﹐濟度水火﹐危厄不生。所以爾者﹐學士丹宮未成﹐水騰火降﹐體未洞眞﹐召制二司﹐威未制天政﹐徳可伏禦姦祆﹐束縛遊火大醜故气﹐但卻邪度厄而已﹐不能使水火二神﹐絕諸考罰。輕誦此章﹐身則被殃。供養尊禮﹐門戶興隆。世世昌熾﹐與善因緣﹐水火不幹﹐神明護門。斯經尊妙﹐獨步玉京﹐制禦水火﹐除禳漂焚﹐爲萬道之宗。巍巍大梵﹐徳難可勝。

道言﹕水火二司﹐有大威神﹐號五嶽總領眞君。主放大水漂流蕩溺﹐發暴火焚爇燒延﹐護善去惡﹐考罰罪人﹐下逮地獄寒池﹐火車漂焚﹐重苦烹注﹐亡魂謫役泉曲﹐火山之府﹐煮漬焦然﹐悉隸眞君。天有二耀﹐陰陽靈根﹐照映下民﹐而惠災福﹐非行禍厄之權也。此大威神﹐與九天司命﹐采訪使者﹐五嶽丈人﹐五嶽都司﹐共治水火。水火之罰﹐有六將軍﹐以布令行災。主水之將﹐河魁將軍杜元吉﹐天錄將軍張子華﹐執符將軍沙伯晃。主火之將﹐捷疾將軍劉天鏹﹐定界將軍周君采﹐發火將軍石完夫。世界有水火之穴﹐伏藏陰陽之精﹐化爲水火之龍。民有危厄﹐則飛龍降災﹐水火並至。北斗中勑﹐北帝列司﹐領水火神龍之政﹐號玉光紫靈夫人﹐官吏數千﹐典掌其職。生人先世有罪幽魂﹐在水火之獄﹐徒水火之役﹐運水灌四漬之穴﹐伐薪煎百里之鑊﹐洪波滔天﹐烈火亙地﹐一日一夜﹐受苦無量。凡誦是經十過﹐諸天齊到﹐受苦眾生﹐出離水獄﹐遊神紫臺﹐出離火獄﹐上升朱官﹐格皆九年﹐受化更生﹐得爲貴人﹐除禳漂焚﹐福慶自生。而好學至經﹐功滿徳就﹐靈寶成丹﹐身生水火﹐七返九還﹐皆得神仙﹐飛升金闕﹐遊宴玉京也。上學之士﹐修誦是經﹐眞水上浮﹐靈火下溫﹐日藏於海﹐萬竅生云﹐皆卽受度﹐飛升南宮。世人受誦﹐則延壽長年﹐後得作尸解之道。魂神暫滅﹐不經地獄﹐水火漂焚﹐卽得返形﹐遊行太空。此經微妙﹐普度無窮。一切天人﹐莫不受慶﹐無量之福﹐生死蒙惠。上天所寶﹐不傳下世。至士賫金寶效心﹐盟天而傳。輕泄漏慢﹐殃及九祖﹐長役鬼官。侍經五帝﹐玉童玉女﹐各二十四人﹐營衛神文﹐保護受經者身。

道言﹕正月長齋﹐誦詠是經﹐爲上世亡魂﹐斷地逮役﹐水火功考﹐度上南宮。七月長齋﹐誦詠是經﹐除禳水火漂焚﹐身得神仙﹐諸天書名﹐黃籙白簡。削死上生。十月長齋﹐誦詠是經﹐除禳水火﹐使二气和平﹐爲國王帝主﹐君臣父子﹐安鎭國祚﹐保天長存﹐世世不絕﹐常爲人君﹐安鎭其方﹐民稱太平。八節之日﹐誦詠是經﹐赤黑順界﹐萬物遂成﹐得爲九宮眞人。本命之日﹐誦詠是經﹐陰無僭陽﹐臣忠於君﹐火降水升﹐徳下而尊﹐魂神澄正。萬炁長存﹐不經苦惱﹐身有光明﹐三界待衛﹐五帝司迎﹐萬神朝禮。名書上天﹐功滿徳就﹐飛升上淸。

道言﹕行道之日﹐皆當香湯沐浴﹐齋戒入室﹐東向﹐叩齒三十二通﹐上聞三十二天﹐心拜三十二通﹐閉目﹐靜思身坐靑紫絳三色雲炁之中﹐內外蓊冥﹐有靑龍﹑白虎﹑朱雀﹑玄武﹑獅子﹑白鶴﹐羅列左右﹐典總水火二大靈司神官將吏﹐備衛前後﹐日月照明﹐洞煥室內﹐項生圓象﹐光映十方﹐如此分明。密咒曰﹕

無上玄元﹐太上道君﹐召出臣身中三五功曹﹐左右官使者﹐侍香玉童﹐傳言玉女﹐五帝直符﹐直日香官﹐各三十六人﹐關啟所言。今日吉慶﹐長齋淸堂﹐修行至經﹐無量度人﹐願所啟上徹﹐徑禦無上三十二天元始上帝至尊幾前。

畢﹐引炁三十二過﹐東向誦經。

元始無量度人上品妙經

元始洞玄靈寶本章﹐除禳水火漂焚﹐保劫度人。百魔隱韻﹐從濟自然。二象交輪﹐無無上眞。元始祖劫﹐神化無神﹐有一未形﹐气生空玄。大器內溫﹐溫則气升。升爲玄露﹐降爲天津。水爲帝先﹐太一杳冥。溫气成炎﹐火爲神津。火明水晦﹐二象備成﹐水盈器中﹐火動神溫。溫久泫液﹐結凝玉京。九宮八門﹐安鎭十方。開明赤黑﹐是爲天根。水火無祖﹐一九化眞。丹靈熒惑﹐玄老大辰﹐辟非朱鳳﹐蒼龍晶精。百六陽九﹐剪滅凶羣。遊火黑祆﹐戰物災民。道可除禳﹐化空成文。是名大法﹐玄中之玄。三元八會﹐鳳眞玉篇。髙祕神文﹐億千萬年。眞王治世﹐應運流傳。普度生死﹐一切苦魂。咸悉應符﹐永劫長年。歷水過火﹐三災不登。暴气邪侈﹐移變世間。成災可除﹐將至乃禳。焚爇漂溺﹐速離遠方。帝君行令﹐敢有來當。太虛焚气﹐運轉元綱。中有除禳水火漂焚之神﹐中有南極長生之君﹐中有度世司馬大神﹐中有好生韓君丈人﹐中有南上司命司錄延壽益算度厄尊神。回骸起死﹐無量度人。今日校錄﹐諸天臨軒。

東方無極風力神王﹐長生大聖無量度人。

南方無極威耀神王﹐長生大聖無量度人。

西方無極金光神王﹐長生大聖無量度人。

北方無極洞淵神王﹐長生大聖無量度人。

東北無極制姦神王﹐長生大聖無量度人。

東南無極熾爓神王﹐長生大聖無量度人。

西南無極水藏神王﹐長生大聖無量度人。

西北無極禳禍神王﹐長生大聖無量度人。

上方無極拔難神王﹐長生大聖無量度人。

下方無極度厄神王﹐長生大聖無量度人。

十方至眞除禳水火漂焚神王﹐長生度世無量大神。並乘宸霞錦光玉輿﹐紫淸瓊輦﹐彩蓋霓輪﹐驂駕五鳳﹐十二玄龍﹐建招眞之節﹐八景靈旛﹐前嘯金簞齊唱﹐後吹玉鑰同鳴﹐獅子白鶴﹐嘯歌噰噰﹐列眞啟途﹐羣仙翼轅﹐億乘萬騎﹐浮空而來。傾駕水火﹐監檢生靈。神霄府相﹐靑華上宮﹐韓君仙伯﹐消災大神﹐執籙把籍﹐齊到帝前。隨所應度﹐嚴校諸天。普告三界﹐無極神鄕﹐連宛之府﹐靈紐之宮﹐六天九獄﹐冰池火山﹐救解衝蕩﹐漂溺焚燼﹐過度生關﹐沈屍苦魂﹐釋赦三官。上解祖考﹐億劫種親。疾除罪簿﹐落滅惡根﹐不得拘畱﹐逼合鬼羣。元始符命﹐時刻升遷。火翳寒庭﹐部衛形魂。制魔保舉﹐度厄南昌。死魂受煉﹐仙化成人。生身受度﹐劫劫長存。隨劫輪轉﹐與天齊年。永度漂沈焚蕩之苦﹐超淩三界﹐逍遙上淸。上淸之天﹐天帝洞覺﹐無色之境梵行。

東方八天

慶華瑤虞天﹐帝臺昌舞霞。

歷明資玄天﹐帝靈谷振光。

控神九眞天﹐帝巴慈引祥。

日觀揚靈天﹐帝都奇升方。

步奇乘角天﹐帝統貟羅。

氏捨次東天﹐帝眞陀流淵。

妙律垂科天﹐帝閱道維美。

定儀師微天﹐帝伯初桃英。

南方八天

爍寰理赫天﹐帝孫愚道奕。

禁明威勇天﹐帝鄱滿祁桓。

安樂昭仁天﹐帝郁禎英。

陽化度仙天﹐帝幽云靜坊。

微境衝遊天﹐帝子殊衡。

史滔逸魂天﹐帝符漧處寧。

赤洞顯幽天﹐帝徧常澤墟。

利泰猶和天﹐帝召無僅剛。

西方八天

梵气七眞靈曜天﹐帝繼元正基。

白章文皇天﹐帝越定莊。

臺玄極義天﹐帝仙閔弗冥。

江霞子湘天﹐帝韜樞蓋倉。

中遙玄變天﹐帝師元同瑰。

靜妙委神天﹐帝嶽錄華由。

洞光素耀天﹐帝落丘造章。

制飛鎭精天﹐帝穴汨求輔。

北方八天

麗正眞期天﹐帝黃武明。

超空升化碧炎天﹐帝詔智賓。

玉奔紫景露陽天﹐帝宗耀湟。

祕淸瑤章神府天﹐帝仲季綿。

寶陳華幾降龍天﹐帝學吉隆。

云澤敷成天﹐帝達司進行。

紫融通微天﹐帝芾儀開。

正眞萬齡天﹐帝建裕昆。

三十二天﹐三十二帝。諸天隱諱﹐諸天隱名。天中空洞自然靈章﹐諸天隱韻﹐除禳水火漂焚之音﹐水元太一之尊﹐火元赤皇之神﹐發水大魔﹐行火眞靈﹐九陽十陰﹐變化上淸。無量之奧﹐深不可詳。敷落神眞﹐濟拔漂焚。今日欣慶度厄﹐除禳卻氛﹐禁勃典司﹐歷關諸天﹐請滅漂焚﹐斬絕邪冤﹐飛度水火﹐名列太玄﹐魔王監舉﹐無拘天門。東斗紀善﹐西斗降祥﹐北斗水考﹐南斗火殃﹐中斗定刑﹐燎溺存亡﹐罪大殞命﹐責輕受厄。靑帝監魂﹐白帝攝魄﹐赤帝執炬﹐風火煥赫。黑帝揚波﹐漂蕩無極。黃帝中主﹐統行誅殛。靑天魔王﹐監試羣姦。赤天魔王﹐擲火騰煙。白天魔王﹐洶濤反山。黑天魔王﹐洪波汨淵。黃天魔王﹐焦屍泛骸。五帝大魔﹐萬神之宗。飛行水火﹐總領威兵。麾幢鼓節﹐遊觀太空。熾爓赫奕﹐滔天縛龍。上天度人﹐嚴勑北酆。眞王受命﹐救難迎祥。八威衛駕﹐猛馬巡疆。飛天息火﹐大帥塞洋。除禳橫厄﹐厭解擊衝。敢有干試﹐抗拒上眞﹐司非定罪﹐巨天注名。赤祆大醜﹐收行天丁﹐千千遏塞﹐萬萬滅形。敢有漂溺﹐燒害良民﹐三官北酆﹐明檢鬼營。不得容隱﹐金馬驛程。普告無窮﹐萬神咸聽。三界五帝﹐列言上淸。

元洞同域﹐水炎二鄕﹐陰含陽精﹐陽賴陰疆。二气成物﹐能柔能剛。眇眇億劫﹐混沌之中﹐上浮爲色﹐下沈爲淵。水火徧空﹐合質凝天。天上天下﹐無幽無冥﹐無形無影﹐無極無窮。溟涬大梵﹐遼廓無光。水火旣生﹐三界境完﹐久則气勝﹐進退升遷。制暴遏邪﹐水火立官。考校罪業﹐泉曲火山。醜類僭逆﹐僞妄行耀。漂溺天人﹐焚燎區寰。吳帝震怒﹐符召百神。玉章正气﹐赤文命靈。黑精啟胞﹐龍母拖紳。鐝天振威﹐主領萬兵。郁默執旗﹐醜伯攝精。元老奉詔﹐掃蕩妖氛。收捕遊火﹐開通水精。不得犯縱﹐明敬教言。淸肅宇宙﹐歸奏帝前。威光下照﹐廓開八門。普赦北酆﹐受報窮魂。悉令玄悟﹐明道之根。因緣輪轉﹐上生諸天。永享大福﹐煉胎飛仙。超出三界﹐髙居太淸。蕊臺遊宴﹐齊對功貞。玉音攝气﹐洪波自平。靈風聚煙﹐狂爓不然。停波息爓﹐水火二光。按科金律﹐神文化眞。眞中至神﹐長生大君。禦火旺徳﹐萬天稱尊。飛形九霄﹐統政萬靈。無英輔相﹐白元泳淵。太一冥耀﹐司命光旋。桃康二景﹐字合精延。執符把籙﹐保命生根。上游上淸﹐出入華房。八冥之內﹐細微之中。下鎭人身﹐泥丸絳宮。中理五炁﹐混合百神。十轉回靈﹐萬炁齊仙。除禳漂焚﹐救苦度人。消滅厄會﹐散解危迍。帝君頒令﹐罪福甄分。普受開度﹐死魂生身。身得受生﹐上聞諸天。諸天之上﹐各有生門﹐中有空洞謠歌之章﹐眞王靈篇﹐辭參髙眞。

第一除滅水厄漂溺飛空之音

水官檢精﹐總禦北元。理陰制陽﹐平定河源。醜類亂天道﹐羣祆歸一時。蕩蕩移山嶽﹐舟楫安能施。河伯遠避勢﹐蠥蜃來助威。生民罹此災﹐空闊天難知。血肉飽魚龞﹐骨骸落沙泥。悲風吹九陰﹐呱呱終夜啼。大命卽夭枉﹐流浪無所依。祆乘其祭祀﹐靈爽知何之。眞王降九霄﹐攝凶送七非。馘耳斷腰頸﹐山河戮其屍。玉符召靈﹐死魂受生。詠此洞章﹐丹簡書名。皆受拔度﹐上升朱陵。

第二禳解火難焚爇之章

火官察惡﹐領典南司。大星熒熒﹐老人赤衣。臂弓鶉首﹐乘駕辟非。萬物賴功﹐流火玉池。天機禦省﹐六門景輝。下官竊政﹐亂行誅夷。中夜忽起﹐疾風交馳。碧煙如龍﹐烈爓橫施。萬丈灼灼﹐聲侔隱雷。驚呼垣奔﹐迷不出帷。肉潰脂流﹐殤鬼急追。斷髻焦發﹐气逐余灰。魂遊冥冥﹐猛火離離。脫有來饗﹐惡鬼齅之。渴不得飲﹐因不獲棲。仙聖在天﹐孰謂使知。天官按行﹐執凶紏非。玉符制火﹐鬼道莫違。帝君有命﹐普獲純禧。生民晏安。不涉傾危。

第三除禳度厄拔難歌曰

玉淸之上﹐神霄郁開。帝都九門﹐中有大君。錦裳絳衣﹐碧冠珠纓。統治三界﹐十方萬天。千二百曹﹐咸職列官。八百七十﹐按局羣仙。七元罪福﹐水火气元。制命勑律﹐佐理億千。校錄生死﹐河海溪泉。敢有故气﹐變化幽關。妄行水火﹐毒害生靈。焚爇漂溺﹐猖獗不停。寶章玉符﹐密告帝庭。威劍巨斧﹐斬伐鬼精。水平火息﹐厄難無侵。誦詠洞文﹐祈天引誠。眞王下觀﹐靑籙記名。除禳度死﹐七祖超升。气煉變仙﹐神飛意靈。萬世蒙福﹐俱登玉京。

此三界之上﹐飛空之中﹐眞王歌音﹐音參洞章。誦之百徧﹐永禳焚溺﹐名度南宮。誦之千徧﹐眞王保迎。萬徧道備﹐飛升太空﹐過度三界﹐位登仙公。有聞靈音﹐魔王敬形﹐勑制地祇﹐侍衛送迎﹐拔出地戶﹐水火厄難﹐七祖升遷﹐永離幽冥﹐魂度朱陵﹐受煉更生。是謂無量﹐普度無窮。有祕上天文﹐諸天共所崇。泄慢墮地獄﹐禍及七祖翁。

道言﹕此二章並是諸天上帝﹐及神霄眞王隱祕之音。除滅漂蕩之厄﹐禳解燔燎之災﹐邪精魔類﹐盜行水火﹐毒害生靈﹐妄求血食鍾鼓之響。眞王檢察﹐斬戮邪魔﹐安施玉符﹐辟斷非橫水火之厄。若有身歿水火﹐魂魄精識爲上古傷鬼男女之�所憑﹐自赴水火﹐或世世水厄﹐年年火災﹐皆是邪神竊權天司﹐擅興焚蕩。學者敬誦此經﹐以爲救度﹐卽能除斷。皆是大梵之言﹐非世上常辭。言無韻麗﹐曲無華宛。故謂玄奧﹐難可尋詳。上天所寶﹐祕於神霄玉淸王府東華藏室﹐應運下傳。若有至人賫金寶質心﹐依舊格告盟眞王﹐然後而付焉。

道言﹕夫天地爲水火之神器﹐天河在上﹐則水鼎上居﹐火海在下﹐則火鼎下儲﹐太空在中﹐日月爲藥。日月者﹐水火之根本﹐系於南北二斗﹐爲太微紫微兩極都曹。以水親火﹐則水能克火。以火隔水﹐則火能克水。水火均等﹐則旣濟成物。水火有太少之運﹐則萬物爲之刑災。上天以水火爲生化之樞機﹐樞機得則天政成。下官故气﹐六天鬼魔﹐盜水火而用之﹐以害生類。帝君出除禳之法﹐救濟在危厄者。大至天地運度否終﹐日月五星虧盈﹐至聖神人休否﹐細至末學之夫疾傷。凡有此災﹐同气皆當齊心修齋﹐六時行香﹐十徧轉經﹐福徳立降﹐消諸不�。無量之文﹐普度無窮。

道言﹕夫末學道淺﹐或仙品未充﹐運應滅度﹐身經太陰。此皆身中淨霐之水﹐與明堂之火﹐未能升降﹐身中之神與司命殺鬼﹐戰於水火之門。臨過之時﹐同學至人爲其行香﹐誦經十過﹐以度屍形如法。魂神徑上南宮﹐隨其學功﹐計日而得更生。轉輪不惑﹐便得神仙。

道言﹕夫天地運終﹐星宿錯度﹐日月失昏﹐四時失序﹐陰陽不調﹐國境焚漂﹐四民失業﹐疫毒流行﹐兆民死傷﹐師友命過﹐同學夭傷﹐皆由水火不調﹐勝負爲災﹐天官墮政﹐魔怪爲�。𨿽外無焚爇漂溺之厄﹐气失其平﹐奔注騰熾﹐內爲失度暴發之咎﹐皆當修齋﹐行香誦經。夫齋戒誦經﹐功徳甚重。上消天災﹐保鎭帝王。下禳毒害﹐以度兆民。生死受賴﹐其福難勝。故曰無量﹐普度天人。

道言﹕凡有是經﹐能爲天地帝主兆民﹐行是功徳。有災之日﹐發心修齋燒香﹐誦經十過。皆諸天記名﹐萬神侍衛。右別至人﹐克得爲聖君金闕之臣。諸天記人功過﹐毫分無失。天中眞王亦保舉爾身﹐得道者乃當洞明至言也。

諸天中大梵隱語除禳水火無量音道君撰

元始靈書中篇

東方八天

飆忽保靈﹐蔚元浮砂。覺濟飛沂﹐迎機濮耶。駛江兗敷﹐卽玄蘄。允答貺策﹐幽榭穆崇。獻翰彊憊﹐資氓逸聰。熛定澱化﹐制碑畢戎。弄斗閣越﹐籍司奎鍾。昊敍漾建﹐池鄒捲衝。

南方八天

濡穴探益﹐神命革遙。聯彼洞宥﹐極京龍桃。錯鑿棤阮﹐藹騫漠常。杜鬲謹載﹐晞蒸巴敖。碧連運變﹐亨極盧楊。檢勑方帝﹐烈飆疾裒。燻露渙落﹐統莫虛隆。急制北律﹐萬呼冥冥。

西方八天

梵度乾鍜﹐慈傳龜喏。漸截鬼憂﹐並野部嬴。詔端鼎察﹐意謨虛形。曇現罔寂﹐玄河祭賓。演漢洞譙﹐月姑張兌。采迅茹華﹐紫令遹盛。丁治鷺石﹐刀丹錄魔。胡賽判決﹐神靈渾微。

北方八天

虎臼緣璇﹐箕論頓恢。磚陽焊世﹐知閬遷火。榜縉董掖﹐麗珍元娑。井估候驛﹐延蘇慶隨。突稼厥展﹐補因誇離。銼滅越絮﹐靦疏祝基。浩朏遘忽﹐指嶽池瓖。調明趨管﹐遼儺蘊綽。

道言﹕此諸天中大梵隱語﹐無量之音﹐舊文書北元逮臺水帝七精之室﹐南靈騫陁未館飛華之宮。用平制水火﹐舉抑璇璣﹐進退二候﹐以成大化。天地交泰﹐日月運行﹐陰陽發生﹐仙聖變化﹐升降上下﹐比之權衡﹐斟酌量宜﹐以畜萬有。其道不忒﹐三辰順躔。攝受失理﹐則五魔盜柄。太上所祕﹐藏之寶缾。神通自然﹐一切無礙。翔爲龍鳳﹐伏爲龜蛇。道妙都括﹐不使世知。字皆廣長一丈。天眞皇人昔書其文﹐以爲正音。有知其音﹐能齋而誦之者﹐諸天皆遣神府玉郎眞王上吏﹐下觀其身﹐書其功勤﹐上奏諸天﹐萬神朝禮﹐地祇侍門﹐大勛眞王﹐保舉上淸﹐道備克得﹐遊行三界﹐升入金門。

此音無所不除﹐無所不禳﹐無所不度﹐無所不成﹐天眞自然之音也。故誦之致飛天下觀﹐上帝遙唱﹐萬神朝禮﹐三界侍軒﹐羣祆束首﹐鬼精自亡﹐琳瑯振響﹐十方肅淸﹐水無漂溺﹐火不炎燔﹐萬靈振伏﹐招集羣仙﹐天無氛穢﹐地無祆塵﹐冥慧洞淸﹐大量玄玄也。

靈寶無量度人上品妙經卷之四十六竟

卷之四十七

祈禳水旱品

道言﹕昔於妙成天中﹐晨霞風歌大眞和土﹐受元始度人祈禳水旱妙品。元始天尊當說是經﹐周回十過﹐以召十方﹐始當詣座。天眞大神﹐上聖髙尊。妙行眞人﹐十方龍王﹐水旱二司﹐八海水曹﹐三元火官﹐四瀆主者﹐雷電大神﹐流火神將﹐赤帝使者﹐靈官騎吏﹐無鞅數眾﹐乘空而來。流景之輿﹐洞霄之輦﹐曲晨垂蔭﹐丹精吐光﹐叢色分華﹐煥朗太空。七日七夜﹐諸天金闕瓊宮﹐絳房琳府﹐一時靜肅﹐星躔交彩﹐丹桂凝芳﹐騫林蔚蔥﹐虹梁控帶﹐天光暉曜﹐日映重輪。一國地土山川林木﹐緬平一等﹐無復髙下﹐土皆作翠玉﹐柔明瑩徹﹐無有異色。眾眞侍座﹐元始天尊玄坐空浮九光結云圓景遊龍之上。說經一偏﹐諸天大聖同時稱善﹐一國境界﹐和气沖融﹐物無疵癘。說經二徧﹐艸木敷榮﹐萬寶成實。說經三徧﹐騫林集鳳﹐葉布天章。說經四徧﹐蓮露含華﹐蕊藏仙液。說經五徧﹐水火得宜﹐動植榮暢。說經六徧﹐雲行雨施﹐泉定河平。說經七徧﹐三靈奉時﹐熙明合曜。說經八徧﹐聖運普亨﹐羣生同泰。說經九徧﹐萬國鹹寧﹐陰陽時若。說經十徧﹐帝道永昌﹐業隆政備﹐是時﹐一國是男是女﹐莫不傾心﹐皆受護度﹐咸得長生。

道言﹕是時﹐

元始天尊說經一徧﹐東方發令龍王﹐水旱二司﹐無鞅之眾﹐浮空而至。說經二徧﹐南方大明龍王﹐水旱二司﹐無鞅之眾﹐浮空而至。

說經三徧﹐西方肅政龍王﹐水旱二司﹐元鞅之眾﹐浮空而至。

說經四徧﹐北方通生龍王﹐水旱二司﹐無鞅之眾﹐浮空而至。

說經五徧﹐東北鎭山龍王﹐水旱二司﹐無鞅之眾﹐浮空而至。

說經六徧﹐東南風化龍王﹐水旱二司﹐無鞅之眾﹐浮空而至。

說經七徧﹐西南執紐龍王﹐水旱二司﹐無鞅之眾﹐浮空而至。

說經八徧﹐西北運綱龍王﹐水旱二司﹐無鞅之眾﹐浮空而至。

說經九徧﹐上方布潤龍王﹐水旱二司﹐無鞅之眾﹐浮空而至。

說經十徧﹐下方騰變龍王﹐水早二司﹐無鞅之眾﹐浮空而至。

十徧周竟﹐十方無極龍王﹐水旱主者﹐天眞大神﹐一時同至﹐一國男女﹐傾心歸仰。來者有如細雨密霧﹐各持珍寶﹐供養天尊﹐瞻仰聖顏﹐欣聞妙道。於是元始光散諸天﹐出霞萬道﹐法身示變﹐恍惚存亡﹐水火二輪﹐旋暉掩日﹐霄音逸響﹐流激千尋﹐仙花散飛﹐天樂互作﹐靈音扇藹﹐瑞气聚空。天尊口吐玉文﹐影羅億界﹐發言微笑﹐再告天人曰﹕水旱者﹐天地太少之气﹐生民所感不同﹐故於方域之境﹐其見各異。又有天地司歲之運﹐與人气交爭﹐亦使之然。水爲陰溢﹐旱爲陽淫﹐王者之徳應於天地﹐政平則時和﹐溢則爲水﹐亢則爲旱。或帝徳純穆﹐恩逮八表﹐而有水旱者﹐卽司歲天時之制也。歲丙辛戊癸﹐太羽太徵之運﹐災發一六二七之宮﹐不得不爲水旱。水旱爲世害之大﹐遇少卽祈﹐遇太卽禳。祈禳十方龍王﹐水早二司大神﹐俾調其气﹐正其令﹐謹其時。則民物無癘﹐陰陽政等﹐道不私用。是時﹐水火二輪﹐合一成珠﹐大如黍米﹐在空玄之中﹐去地五丈。元始登引﹐天眞大神﹐上聖髙尊﹐十方龍王﹐水旱二司大神﹐無鞅數眾﹐俱入寶珠之中。天人仰看﹐惟見拂拂從珠口中入﹐卽入珠口﹐不知所在﹐國人廓散﹐遵奉教言。元始卽於寶珠之內﹐說經都竟﹐眾眞監度﹐以授於我﹐當此之時﹐喜慶難言。法事粗悉﹐諸天復位﹐倏欻之間﹐寂無遺響。是時﹐﹐天人值遇經法﹐普得濟度﹐全其本年﹐無有中傷﹐傾土歸仰﹐鹹平過心。不悔不吝﹐不亢不獨﹐不昧不冒﹐不濫不愆﹐不爽不誣。言以善化﹐口無嗔聲﹐齊同慈愛﹐異骨成親。國安民丰﹐欣樂太平﹐經始出教﹐一國以道。預有至心﹐宗奉禮敬﹐皆得度世。

道言﹕元始天尊說經中所言﹐並是諸天上帝內名﹐隱韻之音﹐亦是眞王內諱﹐祈禳水旱﹐召龍致神﹐百靈之隱名也。非世之常辭。上聖已成眞人﹐通玄究微﹐能悉其章。誦之十過﹐諸天遙唱﹐二象均行﹐進退順常﹐水旱不忒。祈禳隨應﹐字育繁滋﹐羣魔束形﹐鬼精滅爽﹐代無饑饉﹐福被兆人。至學之士﹐誦之十過﹐祈澤世澍﹐禳水浚源﹐方界安和﹐生物蒙佑。所以爾者﹐學士身中水火升濟﹐气候履常﹐格應二儀﹐祈禳遂請﹐穢滓已消﹐體向洞眞﹐召制十方﹐龍神降祥﹐威和徳備﹐保見長生。輕誦此章﹐身則被殃。供養尊禮﹐時谷丰盈﹐世世昌熾﹐與善因緣﹐萬災不幹﹐神明護門。斯經靈妙﹐通奏玉京﹐度人無量﹐爲萬道之先。巍巍大範﹐徳難可勝。

道言﹕凡誦是經十過﹐諸天齊到。請雨則羣龍吐云﹐玄澤滋槁﹐煙披霧集﹐涸坎波涵。請晴則皎日效明﹐陰蠥消殄﹐陽光煥燭﹐幽蔀開昭。而好學至經﹐功滿徳就﹐皆得神仙﹐飛升金闕﹐遊宴玉京也。上學之士﹐修誦是經﹐陰平陽祕﹐水火內交﹐皆卽受度﹐飛升南宮。世人受誦﹐則五內淸康﹐三田昌茂﹐身中水旱﹐適養無虧﹐陰鼎陽鑪﹐煉眞成道﹐延壽長年﹐後皆得作尸解之道。魂神暫滅﹐不經地獄﹐卽得返形﹐遊行太空。此經微妙﹐普度無窮﹐一切天人﹐莫不受慶。無量之福﹐生死蒙惠。上天所寶﹐不傳下世。至士賫金寶效心﹐盟天而傳。輕泄漏慢﹐殃及九祖﹐長役鬼官﹐侍經五帝﹐玉童玉女﹐各二十四人﹐營衛神文﹐保護受經者身。

道言﹕正月長齋﹐誦詠是經﹐祈禳水旱﹐使春夏華實﹐各遂繁榮。七月長齋﹐誦詠是經﹐祈禳水旱﹐遏气使平﹐嘉茂克遂﹐羣實獲成。十月長齋﹐誦詠是經﹐祈禳水旱﹐民物阜康﹐天英積秀﹐病癘消禳﹐爲國王帝主﹐君臣父子﹐安鎭國祚﹐使天長存﹐歲歲丰稔﹐常保元亨﹐安鎭其方﹐民稱太平。八節之日﹐誦詠是經﹐祈禳水旱﹐循時虛盈﹐雨暘得宜﹐動植咸寧。本命之日﹐誦詠是經﹐身中水火升降﹐二輪雙景合照﹐安順天經﹐魂神澄正﹐道气長存﹐不經苦惱﹐身有光明﹐三界待衛﹐五帝司迎﹐萬神朝禮﹐名書上天﹐功滿徳就﹐飛升上淸。

道言﹕行道之日﹐皆當香湯沐浴﹐齋戒入室﹐東向﹐叩齒三十二通﹐上聞三十二天﹐心拜三十二過﹐閉目﹐靜思身坐赤黑黃三色雲气之中﹐內外蓊冥﹐有靑龍﹑白虎﹑朱雀﹑玄武﹑獅子﹑白鶴﹐羅列左右﹐十方龍王﹐水旱二司大神﹐侍衛前後﹐日月照明﹐洞煥室內﹐項生圓象﹐光映十方﹐如此分明。密咒曰﹕

無上玄元﹐太上道君。召出臣身中三五功曹﹐左右官使者﹐侍香玉童﹐傳言玉女﹐五帝直符﹐直日香官﹐各三十六人﹐關啟所言。今日吉慶﹐長齋淸堂﹐修行至經﹐無量度人。願所啟上徹﹐徑禦無上三十二天元始上帝至尊幾前。

畢﹐引炁三十二過﹐東向誦經。

元始無量度人上品妙經

元始洞玄靈寶本章﹐祈禳水旱﹐降應度人。承康隱韻﹐妙感因緣。大洞隱文﹐空無至神。虛皇祖气﹐生育羣眞。周流三境﹐開化洞玄。執綱持紐﹐運斡彌綸。朗耀大羅﹐紫融碧炎。洞煥九壘﹐風水河源。包括至化﹐中宅萬靈。陰陽升降﹐天地以寧。陽乖爲亢﹐陰否爲淫。二气錯繆﹐水旱乃生。壅塞沖和﹐災我生民。虛勞人力﹐稼穡不成。赤文告命﹐召龍致云。永斷旱怪﹐開通水津。大布教令﹐普告十方。中有祈禳水旱之神﹐中有太少陰陽之君﹐中有攝龍行雨大神﹐中有收斂陰雲翳景之眞﹐中有生成萬物延壽益算度厄尊神。導迎和气﹐無量度人。今日校錄﹐諸天臨軒。

東方無極龍徳神王﹐長生大聖﹐無量度人。

南方無極龍爓神王﹐長生大聖﹐無量度人。

西方無極龍威神王﹐長生大聖﹐無量度人。

北方無極龍藏神王﹐長生大聖﹐無量度人。

東北無極龍變神王﹐長生大聖﹐無量度人。

東南無極龍慧神王﹐長生大聖﹐無量度人。

西南無極龍陰神王﹐長生大聖﹐無量度人。

西北無極龍升神王﹐長生大聖﹐無量度人。

上方無極龍父神王﹐長生大聖﹐無量度人。

下方無極龍化神王﹐長生大聖﹐無量度人。

十方至眞水火龍王﹐長生度世無量大神。並乘十色飛雲﹐瓊輿朱輦﹐碧蓋瑤輪﹐驂駕神獸﹐六馬華旌﹐建八威降澤之節﹐開六陽暉日之幡﹐前嘯洞歌齊唱﹐後吹虛鑰同鳴﹐獅子白鶴﹐吟嘯噰噰﹐五雷治道﹐九夔贊轅﹐億乘萬騎﹐浮空而來﹐傾光回駕﹐應祈護生。三天丞相﹐洞白右宮﹐天樞上宰﹐水旱大神﹐執籙把籍﹐齊到帝前。考檢節气﹐太少運年﹐隨所應格﹐嚴校諸天。普告三界﹐無極神鄕﹐九水寒夜﹐泉曲幽關﹐三官九府﹐曹局名山﹐八海五湖﹐四瀆九江﹐七澤六野﹐十二靈溪﹐雷電大神﹐旱司火官。揭日之陽﹐赫煙炎鑪。火山炯池﹐燠郁陽曹。元始符命﹐時刻升遷。祈禳降答﹐應告關宣。風雨霜雪﹐隨令無愆。若或過縱﹐執送水官。庶物昭蘇﹐普惠兆民。成使受度﹐得道長存。隨劫輪轉﹐與天齊年﹐永度旱災水厄﹐一切之難﹐超淩三界。逍遙上淸。上淸之天﹐天帝洞云﹐無色之界梵行。

東方八天

歷華昭庸天﹐帝醜都造晨。

紀靈素王天﹐帝揚琪祕淸。

訥澄祛義章祈天﹐帝竺嶽暾頓。

覽覺玄居淨智天﹐帝伯林先。

明虛存一天﹐帝洞時光。

隱中慈信天﹐帝嗣蔚度田。

龍札書雲天﹐帝孽長自倫。

道冥朝極天﹐帝主器安雱。

南方八天

禱眞寵黎天﹐帝南子崇。

務津敬至天﹐帝亶室尊玄。

符傳九遙天﹐帝格鬥司官。

進气運樞天﹐帝望烈眞。

臾侯博權天﹐帝重地穴旺。

協吳輔靈奏成天﹐帝紀兌交。

略訊八極驛報天﹐帝康求領言。

景耀化應天﹐帝正免遙流。

西方八天

綠斜楚峨天﹐帝髙徐順英。

靈還迅智天﹐帝獨溯建鏜。

行皇輳流天﹐帝孝質夷冥。

辧气司玄天﹐帝備黎汶。

定頤祝祠天﹐帝蹈方希斌。

光洞龍軍天﹐帝抱臺一敻。

日鈴奔車天﹐帝估彌農。

嵫谷養華天﹐帝黃時仲。

北方八天

龍康耀雲天﹐帝六野非去。

海瀾溢度天﹐帝迦婁遁綱。

詔神消魔天﹐帝密多達悲。

魚塘沸蛟天﹐帝揭沙陀王。

錄功考泉天﹐帝輦安壽。

玄都北宮恬昭天﹐帝古歸起川。

幽眞返屍生化天﹐帝邈廬遠義。

注澤判冥天﹐帝勃勃禧。

三十二天﹐三十二帝。諸天隱諱﹐諸天隱名。天中空洞。自然靈章。諸天隱韻﹐招降之音。水火之尊﹐陰陽之神。變气大魔﹐直候之靈。九並十交﹐變化上淸。無量之奧﹐深不可詳。敷落神眞﹐普度天人﹐今日祈禳水旱﹐歷關諸天﹐請逐魃鬼﹐興起雨工﹐回戈揮日﹐駐云偃風﹐沛然潤施﹐廓明四騫﹐飛度災期﹐誠斂太玄﹐二司監舉﹐噏張天門。東斗雷府﹐西斗雨都﹐北斗暴泛﹐南斗赤田﹐中斗主符﹐水旱都詮。句芒禦春。蓐收乘秋﹐祝融統夏﹐玄冥正冬﹐后土中季﹐散發流通﹐應天及人﹐徳著玄功。靑天魔王﹐震僻拉摧。赤天魔王﹐猛令炎威。白天魔王﹐陰連浥煤。黑天魔王﹐溟渤淵徊。黃天魔王﹐水火同推﹐五帝大魔﹐萬神之宗。飛行鼓從﹐總令鬼兵。麾幢鼓節﹐遊觀紫霄。課驗巡行﹐水旱蠲消。祈禳上天﹐卻滅凶祆。天官稟命﹐旱震不行﹐滔泛洪波﹐戊己厭災。黃頭兵將﹐斬縛蛟螭。玄冠眞人﹐禁暴無威。回槁變靑﹐餐和挹羲。敢有干試﹐妄縱二司。政令偏頗﹐民物竛。金鉞前戮﹐巨天后刑。屠割姦祆﹐風火無停﹐千千截首﹐萬萬翦形。魔無干犯﹐鬼無祆精。三官北酆﹐明檢鬼營。不得容隱﹐金馬驛呈。普告無窮﹐萬神咸聽。三界五帝﹐列言上淸。

元洞玉曆﹐水火運行。神器在中﹐大小無過。混沌包之﹐無色無淵。風升气舉﹐積陽爲天。天上天下﹐無幽無冥﹐無形無影﹐無極無窮。溟涬大梵﹐遼廓無光。赤明開圖。眞火燎然。八龍負水﹐九畢噴泉。水火成之﹐敷落五篇。赤書玉字﹐鑄金爲篇。保制劫運﹐消息至均。世久去道﹐水早浮沈。害傷生物﹐勝伏追尋。不知妙玄﹐綿綿若存。梵炁彌羅﹐萬範開張。元綱流演﹐三十二天。輪轉水火﹐升降低昂。旋斗歷箕﹐回度五常。三十五分﹐總气上元。八景冥合﹐气入玄玄。玄中太皇﹐上帝髙眞。泛景乘霞﹐嘯詠洞章。金眞朗郁﹐流響云營。太陽元精﹐道合常經。玉音攝气﹐靈風聚煙。陰景內煥﹐云澤翩翻。紫虛郁秀﹐輔翼萬仙。水旱不作﹐日月無偏。千和萬合﹐自然成眞。神霄至尊﹐長生大君。東極宮中﹐靑華帝君。握水火籍﹐臨萬國民。祈禳納靈﹐降福天人。無英在左﹐白元在右。太一在前﹐司命在後。桃康海伯﹐合延河侯﹐調煉平暢﹐水火數周。執符把籙﹐保命生根﹐上游上淸﹐出入華房。八冥之內﹐細微之中﹐下通人身﹐泥丸絳宮。中理五气﹐混合百神﹐三田丰植﹐水旱無並。顧視一身﹐天地同營﹐气候不失﹐華池液溫。十轉回靈﹐萬气齊仙。仙道貴生﹐無量度人﹐上開八門﹐飛天法輪。罪福禁戒﹐宿命因緣。水火二官﹐統秉權衡﹐普受開度﹐生世欣榮。害气永滅﹐上聞諸天。諸天之上﹐各有生門。中有空洞謠歌之章﹐眞王靈篇﹐辭參髙眞。

第一祈禳水旱飛空之音

油云展布﹐雷車轣轣。飛雨旣來﹐百川盈尺。食墮爾竈﹐均平爾屋。下民何知﹐罹此愁毒。炎炎畏日﹐流金焦石。四野生煙﹐艸木皆赤。有田兆拆﹐溏可卜宅。不見泉聲﹐莫勾涓瀝。卒歲無儲﹐罹此災凶。我壇其封﹐洞歌鼓鍾。符召十龍﹐樂舞千童。焚香誦經﹐達誠紫穹。水旱止息﹐福祿蒙蒙。億載享太平。稽首靑華宮。

第二召龍致雨之章

大田南山﹐誅葦拔菅。深耕遠耘﹐度此歲寒。彼土如石﹐堅不可索。欲覬有成﹐天愛其澤。爰釀醪醴﹐潔醮皇壇。靑龍銜符﹐山隴潺潺。赤龍銜符﹐飄雨班班。白龍銜符﹐杭徐旱繁。黑龍銜符﹐積倉如巒。黃龍銜符﹐雲深雨瀾。十方龍君﹐憫此下民。滋及生物﹐茂泰傾伸。誠感三天﹐恩沾八垠。贊禮空洞章﹐驛龍莫輕奔。

第三止雨請晴歌曰

水官弛禁﹐不鎖雷城。鬼盜其車﹐輪墮其缾。彊龍未馴﹐泄雨霖霪。云靄原野﹐烏集狐驚。頑石有苔﹐枯桑出耳。田夫咄嗟﹐困徹其底。日匿於天﹐龍背生煙。不知世間﹐芳檐瀉湍。道勑玉文﹐止雨請晴。陽光晨發﹐野馬如蒸。海嶽澄霽﹐萬谷藏雲﹐符辟我田﹐乃築爾盧。日靜風和﹐生類以蘇。烈壺奠漿﹐四極眞王。旋敕歲直﹐富彼倉箱。佑世承平﹐教律斯昌。玉龍銜燭﹐照映十方。聖壽萬年﹐衮衣黼裳。

此三界之上﹐飛空之中﹐眞王歌音﹐音參洞章。誦之百徧﹐萬物阜成。誦之千徧﹐和气流通。萬徧道備﹐水旱永消﹐過度三界﹐升入神霄。有關靈音﹐天司敬形。敕制地祇﹐侍衛送迎。拔出死戶﹐五苦八難﹐七祖升遷﹐永難鬼官﹐魂度朱陵﹐受煉更生。是謂無量﹐普度無窮。有祕上天文﹐諸天共所宗。泄慢墮地獄。禍及七祖翁。

道言﹕此二章並是諸天上帝﹐及神霄眞王隱祕之音﹐可以致雨請晴﹐祈禳水旱﹐佐國佑民。皆是大梵之言﹐非世之常辭。言無韻麗﹐曲無華宛。故謂玄奧﹐難可尋詳。上天所寶﹐祕於神霄玉淸玉府東華經室﹐運遇壬辰﹐應天以傳。若有至人賫金寶質心﹐依舊格告盟天君﹐然後而付焉。

道言﹕夫天地之气﹐亦有差正。子午卯酉爲正﹐寅申己亥爲初﹐辰戌丑未爲終﹐皆差也。水旱之災﹐因天時差正之會﹐或民之動息相輸﹐應以致之。不及則祈之﹐太過則禳之。致雨爲祈﹐請睛爲禳。凡有此災﹐同气皆當齊心修齋﹐六時行香﹐十徧轉經﹐福徳立降﹐消諸不祥。無量之文﹐普度無窮。

道言﹕夫祈禳水旱﹐致雨卽於國西南除地爲壇﹐壇四面安十方龍王形﹐中安致雨靈符﹐五方貯水﹐以桐竹枝﹑靑白楊枝安水中﹐以靑紙墨書詞﹐詣三元四海水曹﹑太玄天機二省以祈之。請晴卽於國南除地爲壇﹐壇並髙九尺﹐爲三仞﹐上圓下方﹐傍開四門﹐門通九壘﹐以爲步道﹐四面安十方龍王形﹐中安請晴靈符﹐五方施香火燈燭﹐以破陰暝﹐丹書靑詞﹐詣二省火曹以禳之。至人爲其行香﹐誦經十過﹐祈禳斯應﹐不爲歲災。隨水旱大小爲期﹐初七日至三七日﹐爲小期也。精念懇達﹐諸天監舉﹐便得神仙。

道言﹕夫四時失度﹐陰陽不調﹐則气隨勝以爲過。故陰霪爲水﹐陽亢爲旱。所臨之境﹐則民庶流移﹐鳥獸失道﹐疫毒流行﹐橫被夭傷。亦當修齋﹐行香誦經﹐祈禳悔謝。夫齋戒誦經﹐功徳甚重。上消天災﹐保鎭帝王。下禳毒害﹐以度兆民。生世受賴﹐其福難勝。故曰無量﹐普度天人。

道言﹕凡有是經﹐能爲天地帝主兆民﹐除禳水旱。有災之日﹐發心修齋燒香﹐誦經十過。皆諸天記名﹐萬神侍衛﹐右別至人﹐克得爲聖君金闕之臣。諸天記人功過﹐毫分無失。天中眞王亦保舉爾身﹐得道者乃當洞明至言也。

諸天中大梵隱語無量音道君撰

元始靈書水火三十二天祈禳中篇

東方八天

盤唐機孫﹐耀徹瓊祖。壇池玉淵﹐景龍允府。澱靈有校﹐嶽煉捲魯。竊玄建封﹐淘燻罥古。神穴銷螭﹐白龍薦午。陣飛斗和﹐鬼占角普。袁聚祈油﹐山離綠韓。召杵甲黨﹐九昆堯桓。

南方八天

驗稽聿巒﹐赫回耀丹。宸霖杳叱﹐萬華構觀。帝丁率霞﹐馬哲遼還。期逾峴籠﹐幽沙丘淵。斬觀苟術﹐西靖煙聯。合升露遂﹐妖陀蔽佺。戶呈牛黎﹐火洞責關。旅司要莫﹐休牟師雷。

西方八天

莓儔晏叟﹐拒靈齊裒。轉鋤有賢﹐式尼汶斗。祠訛騫魂﹐奔荼婁夷。弼賞堂鉉﹐曰協使馳。獨恩懣卓﹐溢惇侯貟。左蘭契兆﹐牧臨傒端。登符閱眞﹐慶兵司陳。蕩忽卯皇﹐勤度伊承。

北方八天

虎聃柚閣﹐殺直空精。道密燻降﹐云黃交門。洞混叔火﹐朴沐指分。合魂神護﹐昭淸樊盈。敕魔正酆﹐省甫輕經。杲陽嗡懷﹐气無順存。叱洛泗爓﹐囚縛攝坤。太考生獲﹐靈吟鑑荀。

道言﹕此諸天中大梵隱語﹐無量之音﹐舊文刻書太微紫微水火二宮蒼玉靈崖之上﹐以行天地四時水火之气﹐神化之書﹐功不能名。世間學士﹐祈禳水旱﹐隨法丹墨書隱文﹐著壇四門﹐以召陰陽之气。水火之祆﹐臨人境爲害﹐向有處安之﹐大吉。字皆廣長一丈。天眞皇人昔書其文﹐以爲正音。有知其音﹐能齋而誦之者﹐諸天皆遣飛天驛龍使者﹐下觀其身﹐書其功勤﹐上奏神霄。萬神朝禮﹐地祇侍門﹐大功三天﹐命職洞玄。道備克得﹐遊行三界﹐升入金門。此音無所不辟﹐無所不祈﹐無所不禳﹐無所不度﹐無所不成﹐天眞自然之音也。故誦之致天吏下觀﹐上帝遙唱﹐萬神朝禮﹐三界侍軒﹐羣祆束首﹐鬼精自亡﹐琳瑯振響﹐十方肅淸﹐河海靜默﹐山嶽吞煙﹐萬靈振伏﹐招集羣仙﹐天無氛穢﹐地無祆塵﹐冥慧洞淸﹐大量玄玄也。

靈寶無量度人上品妙經卷之四十七竟

卷之四十八

安鎭九壘土祆不祥品

道言﹕昔於洞陽天中﹐太微空歌晶華樂土﹐受元始度人安鎭九壘土祆不祥妙品。元始天尊當說是經﹐周回十過﹐以召十方﹐始當詣座。天眞大神﹐上聖髙尊﹐妙行眞人﹐仙王土皇﹐官屬僚佐﹐地眞主宰﹐無鞅數眾﹐乘空而來。黃雲慶霄﹐羽蓋瑯輿﹐彌覆九壘﹐晃耀八冥﹐流光錯落﹐洞煥太空﹐五日五夜﹐諸天日月星宿﹐璇璣玉衡﹐一時停輪﹐諸地海嶽﹐洞穴溪壑﹐碧華明徹﹐風雲靜默﹐天無浮翳﹐地無伏祆﹐一國地土林木原隰﹐緬平一等﹐無復髙下﹐土皆作文玉﹐雲霞炳煥﹑無有異色。眾眞侍座﹐元始天尊玄坐空浮九光金爓龍臺之上。說經一徧﹐大地土皇同時稱善﹐俄頃五嶽靈宮﹐化現眞文。說經二徧﹐玄闕開通。說經三徧﹐醴泉湧出。說經四徧﹐山澤川源﹐皆生祥瑞。說經五徧﹐地藏七寶﹐流出人間。說經六徧﹐土祆鬼精﹐捨邪歸正。說經七徧﹐禍害斷絕﹐殃注消滅。說經八徧﹐北都羅酆﹐九幽地獄﹐一切罪魂﹐並蒙原赦。說經九徧﹐鬼官主者﹐咸進仙階。說經十徧﹐萬物遂性﹐民無夭傷﹐是時﹐一國是男是女﹐莫不傾心﹐皆受護度﹐咸得長生。

道言﹕是時﹐

元始天尊說經一徧﹐東方無極無量品色潤壘仙王﹐土皇神君﹐無鞅之眾。浮空而至。說經二徧﹐南方無極無量品剛色壘仙王﹐土皇神君﹐無鞅之眾﹐浮空而至。說經三徧﹐西方無極無量品石脂色壘仙王﹐土皇神君﹐無鞅之眾﹐浮空而至。說經四徧﹐北方無極無量品潤澤壘仙王﹐土皇神君﹐無鞅之眾﹐浮空而至。說經五徧﹐東北無極無量品金粟澤壘仙王﹐土皇神君﹐無鞅之眾﹐浮空而至。說經六徧﹐東南無極無量品金剛鐵澤壘仙王。土皇神君﹐無鞅之眾﹐浮空而至。說經七徧﹐西南無極無量品水制澤壘仙王﹐土皇神君﹐無鞅之眾﹐浮空而至。說經八徧﹐西北無極無量品大風澤壘仙王﹐土皇神君﹐無鞅之眾﹐浮空而至。說經九徧﹐上方無極無量品昆侖閬風珠闕瑤池八極靈仙﹐九宮地眞﹐無鞅之眾﹐浮空而至。說經十徧﹐下方無極無量品洞淵無色混黃洞空綱維壘仙王﹐土皇神君﹐無鞅之眾﹐浮空而至。

十徧周竟﹐十方無極九壘土司﹐仙王皇君﹐一時同至﹐一國男女﹐傾心歸仰。來者有如密雪飛沙﹐無鞅之眾﹐迮國一半土皆偏陷﹐非可禁止。於是元始俯視九壘冥漠淵眾三十六宮﹐諸大土皇殿闕臺觀﹐冉冉上升﹐至天尊所。元始卽以赤光火玉之拂﹐輝映宮闕﹐變爲一珠﹐初若彈丸﹐三十六宮﹐明徹可見。元始再運神力﹐揭此寶珠﹐大如黍米﹐在空玄之中﹐去地九丈。元始登引﹐天眞大神﹐上聖髙尊﹐妙行眞人﹐十方無極至眞大神﹐九壘仙王﹐土皇神君﹐無鞅數眾﹐俱入寶珠之中。天人仰看﹐惟見勃勃從珠口中入﹐卽入珠口﹐不知所在。國人廓散﹐地還平正﹐無復欹陷。元始卽於寶珠之內。照見九壘土祆惡鬼形狀﹐種種不祥﹐出示靈文﹐安鎭除滅﹐利益生民。說經都竟﹐眾眞監度﹐以授於我﹐當此之時﹐喜慶難言。法事粗悉﹐諸天復位﹐倏欻之間﹐寂無遺響。是時﹐天人過值經法﹐普得濟度﹐全其本年﹐無有中傷﹐傾土傾仰﹐咸居樂康。不喜不怒﹐不憂不悲﹐不病不惱﹐不苦不勞﹐不擾不驚。言歸至理﹐意合天眞﹐齊同慈愛﹐異骨成親。國安民丰﹐欣樂太平﹐經始出教﹐一國以道。預有至心﹐宗奉禮敬﹐皆得度世。

道言﹕元始天尊說經中所言﹐並是九壘土皇內名﹐隱韻之音。亦是仙王內諱﹐百靈之隱名也﹐非世之常辭。上聖已成眞人﹐通玄究微﹐能悉其章。誦之十過﹐諸天遙唱﹐萬帝設禮﹐九壘明正﹐土祆束形﹐謹守天劫﹐不敢害人﹐上帝律令﹐速付天丁。至學之士﹐誦之十過﹐則五土聽命﹐三玄稽首﹐邪精喪眼﹐土魔滅爽﹐濟度垂死﹐絕而得生。所以爾者﹐學士徳化未充﹐道未合眞﹐以制十方﹐威未制九宮﹐徳可伏禦百祆﹐束縛魔靈﹐但卻死而已﹐不能更生。輕誦此章﹐身則被殃。供養尊禮﹐門戶興隆﹐世世昌熾﹐與善因緣﹐萬災不幹﹐神明護門。斯經尊妙﹐安鎭黃闕﹐普掃不祥﹐度人無量﹐爲九地之宗。巍巍大範﹐徳難可勝。

道言﹕凡誦是經十過﹐九壘三十六仙王﹐土皇神君齊到﹐除蕩土祆刑犯﹐地下害气﹐劫攝土公﹐畏法護人﹐億曾萬祖﹐幽魂苦爽﹐皆卽受度﹐上升朱宮﹐格皆九年﹐受化更生﹐得爲貴人。而好學至經﹐功滿徳就﹐皆得神仙﹐飛升金闕﹐遊宴玉京也。上學之士﹐修誦是經﹐中宮土徳靈寶眞人﹐降浩元之气﹐流入身中﹐皆卽受度﹐飛升南宮。世人受誦﹐則地司毀券﹐不敢拘形﹐償骨地官﹐延壽長年﹐後皆得作尸解之道。魂神暫滅﹐不經地獄﹐卽得返形﹐遊行太空。此經微妙﹐普度無窮。一切天人﹐莫不受慶。無量之福﹐生死蒙惠。上天所寶﹐不傳下世。至士賫金寶效心﹐盟天而傳﹐輕泄漏慢﹐殃沈九壘﹐長役土官。待經五帝﹐玉童玉女﹐各三十六人﹐營衛神文﹐保護受經者身。

道言﹕正月長齋﹐誦詠是經﹐安鎭靑赤土政﹐辟除九壘一十二種土殃注气﹐爲上世亡魂﹐斷地逮役﹐度上南宮。七月長齋﹐誦詠是經﹐安鎭白黃土司﹐辟除九壘一十二種土殺刑气﹐身得神仙﹐諸天書名﹐典籙白簡﹐削死上生。十月長齋﹐誦詠是經﹐安鎭玄黑土官﹐辟除九壘一十二種土怪害气﹐爲國王帝主﹐君臣父子﹐安鎭國祚﹐保天長存﹐世世不絕﹐常爲人君﹐安鎭其方﹐民稱太平。八節之日﹐誦詠是經﹐八方福土﹐並及一身﹐得爲九宮眞人。本命之日﹐誦詠是經﹐土官降福﹐軒始延齡﹐仙王護命﹐命存黃庭。眞人飲兆華池﹐魂神澄正﹐萬气長存﹐不經苦惱﹐身有光明﹐三界侍衛﹐五帝司迎﹐萬神朝禮﹐名書上天﹐功滿徳就﹐飛升上淸。

道言﹕行道之日﹐皆當香湯沐浴﹐齊戒入室﹐東向。叩齒三十二通﹐上聞三十二天﹐心拜三十二過﹐閉目﹐靜思身坐黃黑紫三色雲气之中﹐內外蓊冥﹐有靑龍﹑白虎﹑朱雀﹑玄武﹑獅子﹑白鶴﹑羅列左右。日月照明﹐洞煥室內﹐項生圓象﹐光映十方﹐如此分明。密咒曰﹕

無上玄元﹐太上道君。召出臣身中三五功曹﹐左右官使者﹐侍香玉童﹐傳言玉女﹐五帝直符﹐直日香官﹐各三十六人﹐關啟所言。今日吉慶﹐長齋淸堂﹐修行至經﹐無量度人。願所啟上徹﹐徑禦無上三十二天元始上帝至尊幾前。

畢﹐引炁三十二過﹐東向誦經。

元始無量度人上品妙經

元始洞玄靈寶本章﹐安鎭九壘土祆不祥開辟妙品﹐綿劫度人。正行遊梵﹐升降自然。混極九輪﹐虛無至眞。玄元祖气﹐流結成形。風淵包絡﹐妙運巡根。大法保鎭﹐羣類化成。碧林蒼池﹐羅列玄靈。九光總統﹐上帝玉文。離合變立﹐赤運開明。太空輪轉﹐飛範眞香。是爲沖妙﹐玄中之玄。郁壘六交﹐攝禦昆山。下纏風澤﹐劫仞泉臺。茫茫大化﹐晨浩凝精。三眞廣延﹐黃耀琳庭。軒始昌陽﹐甲土元卿。紫煙絳霞﹐照朗髙淸。役使百魔﹐坐鎭十方。中有元關布气之眞﹐中有通靈合變之君﹐中有考察開化大神﹐中有伏邪滅祆丈人﹐中有九冥洞淵洞極載天持地皇老尊神。共敷至教﹐大道化身。今日安鎭﹐萬聖臨軒。

東方無極保世神王﹐長生大聖﹐無量度人。

南方無極滅祆神王﹐長生大聖﹐無量度人。

西方無極辟邪神王﹐長生大聖﹐無量度人。

北方無極伐惡神王﹐長生大聖﹐無量度人。

東北無極旺徳神王﹐長生大聖﹐無量度人。

東南無極開道神王﹐長生大聖﹐無量度人。

西南無極正气神王﹐長生大聖﹐無量度人。

西北無極成化神王﹐長生大聖﹐無量度人。

上方無極上淸神王﹐長生大聖﹐無量度人。

下方無極風澤神王﹐長生大聖﹐無量度人。

十方至眞九壘神王﹐長生度世無量大神。並乘黃雲﹐絳輿翠輦﹐黃蓋飛輪﹐驂駕白虎﹐玄鳳丹鸞﹐建伏魔之節﹐神錦龍旗﹐前導耀昌主帥﹐後從虎口土龍﹐獅子麒麟﹐左右騰擲﹐七聖啟途﹐四明捧轅﹐億靈萬仙﹐浮空而來。泛气太虛﹐飛光景霄。中元翼相﹐靈紐右宮﹐玄滋上佐﹐太陰尊神﹐總領地眞﹐齊到帝前。隨所安鎭﹐永保無傾。普告九壘八極﹐靈關混黃之闕﹐蒼碧之庭﹐三十六君化气﹐九宮洞天曹局﹐山澤川源﹐五河八海﹐雙光沿泉﹐三玄四始﹐一切神靈﹐收捕土祆﹐殺伐邪精﹐北都羅酆﹐拘制鬼營。生民安泰﹐國祚淸平。死魂遷化﹐白骨成人。生身受度﹐與气長存。因緣輪轉﹔上升諸天。永斷地下一十五種害物土祆﹐殄滅不祥﹐肅淸四冥。四冥之天﹐天帝混成﹐合道之境梵行。

東方八天

黃中理玄天﹐帝流銖延孫。

九壘神空天﹐帝閟康庸。

極眞耀和天﹐帝合曲尙筌。

生津布華漱靈天﹐帝祕景丕瓊。

道昭厚化天﹐帝照無敵元。

太衝徳容天﹐帝靈梵度光。

靜順頤元天﹐帝抱由究非。

祖生無咎天﹐帝唱息隱宮。

南方八天

火壁赤墳天﹐帝念極住元。

張泠流經天﹐帝握善愈揚。

梵元度空天﹐帝靜朱勝龍。

秀嬰委素天﹐帝爍羅童瞻。

嶧穴妙光天﹐帝石衝亮夫。

盤基微虛天﹐帝直紀惇時。

陽隸曲池天﹐帝殿祺佑山。

土府察獄天﹐帝育神祕樞。

西方八天

孔升幽化天﹐帝嗇益至回。

皇崖祖靈天﹐帝瑤慶備修。

幽古繁宜天﹐帝白元孔相。

陸冥四存天﹐帝覺道屆純。

洞江微滸天﹐帝梵龍九阿。

微生浩景天﹐帝催謁令存。

離眞樂常天﹐帝兆復素空。

精纏次瑤天﹐帝結降特明。

北方八天

太虛梵容照無天﹐帝寧輔郎須。

太虛寶劫厚成天﹐帝祝恥都安。

直明辧孚進志天﹐帝邊落時明。

斗璣晃霄天﹐帝極化塗先。

進神敷生在﹐帝蔚徇無升。

翊皇總壘天﹐帝迪諒切。

定懷察陰天﹐帝悲豫蒙思。

貴利升遊達眞天﹐帝無求太庸。

三十二天﹐三十二帝﹐諸天隱諱﹐諸天隱名。天中空洞﹐自然靈章﹐九壘隱韻﹐土皇之音。仙王之尊﹐土皇之神﹐九都大魔﹐風澤之靈。九纏十壘﹐混化元根。妙會之祖﹐徳難可稱。羅布靈眞﹐總治神機。今日欣慶﹐安鎭九壘﹐斬斷土祆﹐絕滅不祥。升降道气﹐通運靈津。土水風界﹐二十七重。眞王檢察﹐統禦神功。東極納气﹐西極結精﹐北極合體﹐南極成形﹐中極上嶽﹐盤鎭重冥。靑帝開機﹐白帝握關﹐赤帝運軸﹐黑帝導脈﹐黃帝合和﹐祆�蕩息。靑界神王﹐龍剛耀密。赤界神王﹐炎華﹐勵翼。白界神王﹐驍鋒電觸。黑界神王﹐含威冒育。黃界神王﹐該持洞極。五界大神﹐厚地之宗。遊行地境﹐部制靈官。揮戈伏鉞﹐總轄下司。掌握綱紐﹐體用之資。造化生成﹐並隸玄樞。上承天政﹐開辟陰陽。交和一徳﹐品物隆昌。夔師攝毒﹐虎將祛凶﹐威兵振奕﹐麟獸騰驤。飛光八垣﹐抗禦十鄕﹐敢有幹逆﹐拒遏眞皇。金精啖食﹐神獸吞傷﹐殘割妖爽﹐所誅無蠲。羣魔束首﹐萬鬼潛形﹐山川靜肅﹐艸木敷榮。三光五老﹐塞閉邪源﹐不得容隱﹐金馬驛傳。普告無窮﹐萬化敷宣。九壘皇君﹐列奏上玄。

虛無淪化﹐開列乾坤。元气浩浩﹐混沌之形。輕淸上浮﹐堅濁下凝。劫數自然﹐乘陽結陰。眞精間錯﹐金剛鐵輪。連構宮府﹐寓屬其間。內司眞宰﹐協治靈仙。分稟三玄﹐建號土皇。統括機紐﹐運度無窮。不容怪沴﹐致害祆凶。五方安鎭﹐敷落眞文。八會赤書﹐玉字之章。保持災運﹐地軸無傾。梵气彌羅﹐萬範開張。元綱流演﹐九壘重陰。輪轉無色﹐周回洞冥。旋气歷關﹐回度合明。三十六宮﹐總理下元。八景混合﹐上入髙玄。玄中帝皇﹐無土玉眞。布衍太和﹐黃一之靈。包羅海嶽﹐灌養流形。玉華聚質﹐神景生煙。五山郁秀﹐環拱萬天。上通下接﹐升降自然。中有眞神﹐洞皇天君。坤元聖母﹐后土尊靈。甲土軒始﹐輔正九官。執符把籙﹐保鎭地根。遊行洞臺﹐出入冥津。淵窮之境﹐香眇之中。下鎭人身﹐紫闕丹田。中合五气﹐大混百神。十轉回靈﹐萬气齊仙。仙道貴生﹐無量度人。下鎭九壘﹐開化法輪。禍福教化﹐命帶因緣﹐普受開度﹐萬匯生全。生道旣昌﹐下告幽玄。玄關之內﹐各有生門。中有元洞謠歌之章﹐眞王靈篇﹐辭參髙眞。

第一安鎭九壘空洞之音

元一結气﹐混洞之中。下成形兮﹐盤磚冥空。地綱植根﹐內有靈眞。號曰土皇君﹐受位於帝宸。宮府三十六﹐經維統萬神。金石相纏固﹐機會總昆侖。虛涵溟渤津﹐風澤常彌綸。妙理宗靈寶﹐厚徳堅無傾。勃化周大數﹐蛟龍俱負乘。正道順自然﹐祆姦何以興。二儀通至用﹐玄合保黃寧。

第二辟除土祆之章

元始洞章﹐靈妙結神。下統帝气﹐檢攝羣眞。勑命土皇﹐三十六君。稟承至用﹐開關地關。九淵重壘﹐祆滯蠲消。衝徳含和﹐融融散寥。運我正道﹐混合玄標。精禍滅兮﹐品物逍遙。保制劫災﹐永亨利貞。生靈樂兮﹐賴我髙宸。科範宣布﹐絕滅凶姦。無窮無極﹐海嶽滄茫。衛養生成﹐流形化光。普世受度﹐功歸上王。

第三卻滅不祥歌曰

九壘之下﹐冥冥洞關。綱維梵气﹐混渺玄虛。中有眞皇﹐承化開方。持運至气﹐條達陰陽。乖沴通釋﹐祛蕩不祥。無上玉文﹐散禍滅殃。地根綿邈﹐神精化騰。上陟昆丘﹐升降纏旋。沖妙周流﹐萬寶淸貞。人道安泰﹐福徳相乘。國界靜肅﹐浩劫無淪。巍巍太上尊﹐部制神明宗。萬境合玄圖﹐生成保所同。

此三界之上﹐飛空之中﹐眞王歌音﹐音參洞章。誦之百徧﹐名度南宮。誦之千徧﹐眞王保迎。萬徧道備﹐飛升太空﹐過度三界﹐位登仙公。有聞靈音﹐魔王敬形。勸制地祇﹐侍衛送迎。拔出九壘﹐五苦八難﹐七祖升遷﹐永離鬼官﹐魂度朱陵﹐受煉更生。是謂無量﹐普度無窮﹐有祕上天文﹐諸天共所崇。泄慢墮地獄﹐禍及七祖翁。

道言﹕此二章並是諸天上帝﹐及九壘三十六宮土皇仙王隱祕之音﹐安鎭土祆﹐不得刑犯方隅﹐祟害民物。皆是大梵之言﹐非世上常辭。言無韻麗﹐曲無華宛。故謂玄奧﹐難可尋詳。上天所寶﹐祕於神霄玉淸玉府東寶元堂﹐運遇壬辰﹐應數下傳。若有至人賫金寶質心﹐依舊格告盟玉玄﹐然後而付焉。

道言﹕夫地震山搖﹐亦法气運。土陷坼裂﹐亦由時歷。九壘之大﹐亦有祆祥。凡有此災﹐至士皆當齊心修齋﹐六時行香﹐十徧轉經﹐福徳立降﹐保鎭不祥。無量之文﹐普度無窮。

道言﹕夫末學道淺﹐或仙品未充﹐運應滅度﹐身經太陰﹐還骸土宮﹐煉骨重壘﹐戀土爲宅﹐幽魂不悟。臨過之時﹐同學至人爲其行香﹐誦經十過﹐以度屍形如法。土皇辟斥祆凶﹐安鎭百神﹐計日而得更生。轉輪不惑﹐便得神仙。

道言﹕夫天地之內﹐天有九霄﹐地有九壘。一壘去天九十萬七千二百里。九壘之下﹐復去天一千二百一十八萬里。則九壘上當昆侖﹐在天之中﹐正如卵內之黃混也。土官有洞元之殿﹐通陰之闕﹐四十二曹﹐其下則總爲地司﹐以治罪魂。復有三十六洞﹐仙王以居﹐地下一切神靈﹐攝禦三十六種土祆怪異﹐害誣生人﹐冢宅不安﹐水火爲禍。皆當修齋﹐行香誦經。夫齋戒誦經﹐功徳甚重。上消天災﹐安鎭九壘土祆不祥。下禳毒害﹐以度兆民。生死受賴﹐其福難勝。故曰無量﹐普度天人。

道言﹕凡有是經﹐能爲天地帝主﹐安鎭國土兆民﹐辟卻禍殃。有災之日﹐發心修齋行香﹐誦經十過﹐皆諸天降眞﹐消滅不祥﹐右別至人﹐克得爲聖君金闕之臣。諸天記人功過﹐毫分無失。天中眞魔亦保舉爾身﹐得道者乃當洞明至言也。

諸天中大梵隱語無量音道君撰

元始靈書九壘妙篇

東方八天

杳洞蘭澮﹐演明機珠。耀璉益闔﹐理丙玄舒。曰苴載精﹐圓奔海通。現祥畱寂﹐央笳潔圖。律帝陽辭﹐求開拯需。約淳騎伸﹐普散窈符。潑積柯能﹐正技逸蘇。衝維泰﹐熾度爓無。

南方八天

赫延亙咖﹐龍羅景吠。蕩球送眞﹐祆伏屏異。羣苛歷盤﹐變枚遼治。謁濟橫博﹐亭微綿禧。衝計忌火﹐落蘭侯師。古洞無傑﹐命靑祈玆。溢毒梁貝﹐範尹凝施。玞育衡定﹐固賓邈宜。

西方八天

邊奚巒卿﹐孟初浩泰。質福枚塗﹐婁空止當。光展論符﹐救化度戒。和召總靈﹐察迅出辯。鷥鸞呂余﹐池名普觀。優揓木多﹐時萌正載。魁鎭壘塊﹐眞妙驛大。文戎寵渦﹐柳倩推界。

北方八天

紫雲藹都﹐八景俱纏。閒羅蒙星﹐祝舉夷騫。叱張度宮﹐救曾路宣。傍嘿明徒﹐衣飛寥玄。漠題運沙﹐稠祁英堅。本漿極陽﹐泛席心佺。車勑放縛﹐鄰枯劫般。直戶遘同﹐司兵拱仙。

道言﹕此諸天中安鎭九壘大梵隱語﹐無量之音﹐舊文刊書王屋淸虛小有洞天地官黃玉闕門之上﹐以鎭九壘災气土祆不祥。字皆廣長一丈。天眞皇人昔書其文﹐以爲正音。有知其音﹐能齋而誦之者﹐諸天皆遣檢地神王﹐下觀其身﹐書其功勤﹐上奏諸天﹐萬神朝禮﹐地祇侍門﹐大勛眞王﹐保舉隱地﹐道備克得﹐遊行三界﹐升入金門。

此音無所不辟﹐無所不禳﹐無所不度﹐無所不成﹐天眞自然之音也。故誦之致諸天下觀﹐上帝遙唱﹐萬神朝禮﹐三界侍軒﹐羣祆束首﹐鬼精自亡﹐琳瑯振響﹐十方肅淸﹐河海靜默﹐山嶽吞煙﹐萬靈振伏﹐招集羣仙﹐天無氛穢﹐地無祆塵﹐冥慧洞淸﹐大量玄玄也。

靈寶無量度人上品妙經卷之四十八竟

卷之四十九

消除病癘跛痾品

道言﹕昔於太安天中﹐遙響風歌太和樂土﹐受元始度人消除病癘跛痾無量妙品。元始天尊當說是經﹐周回十過﹐以召十方﹐始當詣座。天醫大神﹐上聖髙尊﹐普濟眞人﹐通治童子﹐無鞅數眾﹐乘空而來。飛光積霄﹐彤輪華蓋﹐花云覆蔭﹐明霞舞輝﹐天錦交漫﹐洞映太空﹐五日五夜。諸天幽竇嵌巖﹐普皆大明﹐星璣月館﹐晝夜停輪﹐神﹑風倚煙﹐靈香拂云﹐天無飄翳﹐六虛洞淸﹐一國地土山川林木﹐砥平齊等﹐無復髙下﹐土皆紺碧﹐無有異色。眾眞侍座﹐元始天尊玄坐空浮五色晶明寶座之上。說經一徧﹐諸天大聖同時稱善﹐是時﹐一國男女﹐身報爲病﹐漸獲開爽。說經二徧﹐聾者耳聰﹐盲者目明﹐暗者能言。說經三徧﹐枯贏沈瘵﹐充澤丰平。說經四徧﹐積逮注傳﹐不及於門。說經五徧﹐跛痾萎墮﹐皆能起行。說經六徧﹐鬼癘消除﹐正气流通。說經七徧﹐老者反壯﹐少者皆彊。說經八徧﹐軀體病除﹐法身怡悅。說經九徧﹐消除病癘﹐跛痾輕安﹐悟病皆妄﹐本非眞有﹐返照回光﹐則無痛楚﹐起滅悉從假幻﹐旣識道本﹐病從何來。說經十徧﹐面流紫華﹐身有玉明﹐魔疾普消﹐神气合道﹐是時﹐一國是男是女﹐莫不傾心﹐皆受護度﹐咸得長生。

道言﹕是時﹐

元始天尊說經一徧﹐東方無極無量品候气大神﹐無鞅之眾﹐浮空而至。

說經二徧﹐南方無極無量品持運大神﹐無鞅之眾﹐浮空而至。

說經三徧﹐西方無極無量品司年大神﹐無鞅之眾﹐浮空而至。

說經四徧﹐北方無極無量品定命大神﹐無鞅之眾﹐浮空而至﹐

說經五徧﹐東北無極無量品鬼主大神﹐無鞅之眾﹐浮空而至。

說經六徧﹐東南無極無量品行病大神﹐無鞅之眾﹐浮空而至。

說經七徧﹐西南無極無量品卻癘大神﹐無鞅之眾﹐浮空而至。

說經八徧﹐西北無極無量品八風大神﹐無鞅之眾﹐浮空而至。

說經九徧﹐上方無極無量品天醫大神﹐無鞅之眾﹐浮空而至。

說經十徧﹐下方無極無量品除病大神﹐無鞅之眾﹑浮空而至。

十徧周竟﹐十方無極天醫﹐普濟大神﹐一時同﹐一國男女﹐傾心歸仰。謂言我等元以福報﹐得生天上﹐非如人間父母精血濁穢之形﹐復有何病。是故思惟神气﹐𨿽明化生融結﹐而我心想習染﹐尙粗身中﹐妄生疾病﹐痛苦未除。譬如世人夢中﹐飲食寒溫起居﹐一如平時。夢中之身﹐與今處世父母所生﹐實無有異。乃至夢身中疾病﹐痛癢悲歡﹐亦復同狀﹐無有殊別。故今身中﹐猶當有此病癘跛痾。當詣天尊﹐以求除癢。咸各恭敬﹐願禮道前。來者有如細雨密霧﹐無鞅之眾﹐迮國一半土皆偏陷﹐非可禁止。於是元始知如是等眾﹐獲果天人﹐猶有病癘跛痾等相。何況世間胎化濕感七十二類﹐無量眾生﹐寧免斯苦。我以慈悲﹐說是妙經﹐消除眾患。眾患欲除﹐無非法藥。法藥之妙﹐莫越神丹。卽運紫光﹐明如寶焰﹐聚五輪手法。自工九色離羅萬寶星雲玉錦之帔﹐內出神丸﹐化成寶珠﹐大如黍米﹐在空玄之中﹐去地五丈。元始登引﹐天醫大神﹐上聖髙尊﹐普濟眞人﹐十方無極除病大神﹐無鞅數眾﹐俱入寶珠之中。天人仰看﹐惟見勃勃從珠口中入﹐卽入珠口﹐不知所在。國人廓散﹐地還平正﹐無復欹陷。元始卽於寶珠之內﹐說經都竟﹐眾眞監度﹐以授於我﹐當此之時﹐喜慶難言。法事粗悉﹐諸天復位﹐倏欻之間﹐寂無遣響。是時﹐天人遇值經法﹐普得濟度﹐全其本年﹐無有中傷﹐傾土歸仰﹐鹹行善心。不疑不妄﹐不淫不貪﹐不欲不喜﹐不怒不暗﹐不邪不狂。言務忠信﹐口無疾聲﹐齊同慈愛﹐異骨成親。國安民丰﹐欣樂太平﹐經始出教﹐一國以道。預有至心﹐宗奉禮敬﹐綿得度世。

道言﹕元始天尊說經中所言﹐並是諸天上帝內名﹐隱韻之音。亦是眞王內諱﹐消除病癘﹐起行跛痾﹐百靈救疾﹐攝邪之隱名也﹐非世之常辭。上聖已成眞人﹐出離五種病癘﹐廣大法身﹐純陽光明﹐能隱能顯。顯則普現十方﹐隱則聖眞莫測。世病法病﹐並己消殞。通玄究微﹐能悉其章。誦之十過﹐諸天遙唱﹐萬帝設禮﹐內境澄瑩﹐峨山靡平﹐病癘痊復﹐跛痺全寧﹐身嶽不傾﹐日月同明﹐羣魔束形﹐鬼精滅爽﹐回生起痼﹐朽質成人。至學之士﹐誦之十過﹐則五藏生華﹐膽腦堅眞﹐百神守體﹐厲鬼喪睛﹐濟度垂死﹐絕而得生。所以爾者﹐學士穢气未消﹐體未洞眞﹐以制十方﹐威未制天政﹐徳可漸杜世患﹐蘇決沈苦而已﹐不能更生。輕誦此章﹐身則被殃。供養尊禮﹐病癘消除﹐緩跛健行﹐世世昌熾﹐與善因緣﹐萬災不幹﹐神明護門。斯經尊妙﹐獨步玉京﹐度人無量﹐爲萬道之宗。巍巍大範﹐徳難可勝。

道言﹕凡誦是經十過﹐諸天齊到﹐病癘眾生﹐痛苦消除﹐跛痾久疾﹐舉用完健﹐邪气無干﹐百脈受靈﹐一身萬神﹐永不去身﹐身無疾疚﹐自然長生﹐億曾萬祖﹐幽魂苦爽﹐皆卽受度﹐上升朱宮﹐格皆九年﹐受化更生﹐得爲貴人。而好學至經﹐功滿徳就﹐皆得神仙﹐飛升金闕﹐遊宴玉京也。以經法神護﹐消除病癘跛痾﹐澤惠兆民﹐生類安逸﹐疾痛莫幹﹐上帝遐觀﹐報兆眞名。上學之士﹐修誦是經﹐道備羣倫﹐病災拂除﹐癘邪不興﹐跛登舉﹐宿痾更蠲﹐皆卽受度﹐上升朱宮。世人受誦﹐困病自安﹐瘕穢泮落﹐靈秀通玄﹐則延壽長年﹐後皆得作尸解之道。魂神暫滅﹐不經地獄﹐卽得返形﹐遊行太空。此經微妙﹐普度無窮。一切天人﹐莫不受慶。無量之福﹐生死蒙惠。上天所寶﹐不傳下世。至士賫金寶效心﹐盟天而傳。經泄漏慢﹐殃及九祖﹐長役三官。侍經五帝﹐玉童玉女﹐各二十四人﹐營衛神文﹐保護受經者身。

道言﹕正月長齊﹐誦詠是經﹐消除痼病﹐積歲纏綿﹐世藥不治﹐鬼神異气﹐遘爲癘病﹐工所不曉﹐或智或癡﹐或生或死﹐傳習先代﹐冢注爲殃﹐鬼气祟物﹐相呼附著﹐爲上世亡魂﹐斷地逮役﹐度上南宮。七月長齋﹐誦詠是經﹐消除金旺克木﹐筋落受邪﹐或因土木﹐或因葬窆﹐刑害之气注及肢體﹐手足不理﹐跛癮不行﹐沈冥宿痾﹐上關天律﹐考在斗宮﹐訟連陰府者﹐使各完固﹐不有傷絕﹐身得神仙。諸天書名。黃饑白簡﹐削死上生。十月長齋﹐誦詠是經﹐徧爲生民。消除病癘。風傷勞疾﹐痼癉痿虐﹐寒熱伏畱﹐泉�腫汗﹐水注咳逆﹐種種怪病﹐普使和捐。致國王帝主﹐君臣父子﹐安鎭國祚﹐保天長存﹐世世不絕﹐常爲人君﹐安鎭其方﹐民稱人平。八節之日﹐誦詠是經﹐消解人風邪气毒病﹐得爲九宮眞人。本命之日﹐誦詠是經﹐萬疾消蕩。鬼癘無侵﹐魂神澄止﹐萬气長存﹐不經苦惱﹐身有光明。三界侍衛﹐五帝司迎﹐萬神朝禮﹐名書上天﹐功滿徳就。飛升上淸。

道言﹕行道之日﹐皆當香湯沐浴。齋戒入室。東向﹐叩齒三十二通。上聞三十二天﹔心拜三十二過。閉目﹐靜思身坐綠紫靑三色雲气之中﹐內外薔眞。有靑龍﹑白虎﹑朱雀﹑玄武﹑獅子﹑白鶴﹐羅列左右。日月照明﹐洞煥室內﹐天醫尙童﹐砭石小吏﹐咸在前後﹐項生圖像。光映十方﹐如此分明。密咒曰﹕

無上玄元﹐太上道君﹐召出臣身中三五功曹﹐左右官使者﹐侍香玉童﹐傳言玉女。五帝直符﹐直日香官﹐各三十六人。關啟所言。今日吉慶﹐長齋淸堂。修行至經﹐無量度人。顯所啟上歡﹐徑獅無上三十二夭元始上帝至尊幾前。

畢﹐引炁三十二邊﹐東向誦經。

元始無量度人上品妙經

元始洞玄靈寶本章﹐消除病癘跛痾。安化度人﹐百麾隱韻﹐離合自然。這爲扶身﹐太虛生神。神寂無形﹐無無上眞。元始祖劫。化生諸夭。天降地騰﹐陰陽生人。人爲胎種﹐病癘因緣﹐考謫跛痾﹐積逮因連﹐采食三景。命固天根。病癘旣蕩﹐神气爲鄰。玄悟成仙﹐舉意飛神。上無復祖﹐惟道爲身﹐五文開廓﹐普植神靈。無文不光。無文不明﹐無文不立﹐無文不成。無文不度。無文不生。是爲大梵﹐天中之天。你羅蕭臺﹐玉山上京。上極無上。大羅玉淸。九品仙聖﹐爲自然人。身病伏病。普得安寧。未證大乘﹐病癘所縈。煉身爲气﹐煉气爲神﹐神合太無﹐若亡若存。三華離便﹐大有妙庭﹐金闕玉房﹐森羅淨霐。大正道气﹐周回十方。中有度人病癘跛痾之神﹐中有南極長生大帝君﹐中有度世司馬大神﹐中有好生韓君丈人﹐中有南上司命司鋒延壽益算度厄尊神。回骸起死。無量度人。今日校錄﹐諸天臨軒。

東方無極消除病厄神王﹐長生大聖﹐無量度人。

南方無極消除邪癘神王﹐長生大聖﹐無量度人。

西方無球消除偏跛神王﹐長生大聖﹐無量度人。

北方無極消除纏痾神王﹐長生大聖﹐無量度人。

東北無極消除世疾神王﹐長生大聖﹐無量度人。

東南無極消除注气神王﹐長生大聖﹐無量度人。

西南無極消除考瘵神王﹐長生大聖﹐無量度人。

西北無極消除宿報神王﹐長生大聖﹐無量度人。

上方無極消除見病神王﹐長生大聖﹐無量度人。

下方無極消除意病神王﹐長生大聖﹐無量度人。

十方無極消除病癘跛痾神王﹐長生度世無量大神﹐並乘奔云迅電﹐赤鳳科車﹐營從天仙﹐靈官將吏﹐侍直神司﹐驂駕大獸﹐天鹿夔龍﹐絳節瑤旌﹐瓊幹翠羽﹐前嘯昊嘮同嘯﹐後吹筠篥同鳴﹐吟仙飛籟﹐嘯歌噰噰﹐天丁啟途﹐靑髻翼轅﹐億乘萬騎﹐浮空而來﹐傾光回駕﹐除病度生﹐諸天丞相﹐南昌上宮﹐韓司主錄﹐監生大神﹐執籙把籍﹐齊到帝前。隨所應度﹐嚴校諸天。普告三界﹐無極神鄕。泉曲之府﹐北都羅酆﹐三官九府﹐十二河原。上解屍注冢訟﹐積逮世傳﹐病瘠鬼癘﹐故气跛癮﹐宿業纏痾﹐及以祖考﹐億劫種親﹐疾除罪簿﹐落滅惡根。不得拘畱﹐逼合鬼羣。元始符命﹐時刻升遷。北都寒池﹐部衛形魂。制魔保舉﹐度品南宮﹐死魂受煉﹐仙化成人。生身受度﹐劫劫長存。隨劫輪轉﹐與天齊年。永度三災﹐九厄八難﹐超淩三界﹐逍遙上淸。上淸之天﹐天帝洞淵﹐無色之境梵行。

東方八天

太安順陽天。帝景闍玄仁。

至無化神天﹐帝玉都求輪。

靜華初元天﹐帝樂眞輔仙。

覺昭情微天﹐帝廣穹良奔。

序止陰夷天﹐帝部圭士畦。

落具澄炎天﹐帝斗布紫昆。

賁亭瀘河天﹐帝除患慈英。

浪絕妙圃天﹐帝曉因祕巫。

南方八天

碭城寶眞天﹐帝仇卑振篁。

寥居信靈天﹐帝爻霞總祥。

辧宗虛攸天﹐帝極眞途。

騫揚寶區天﹐帝輔觀盈璖。

香泮赤和天﹐帝變丁匪邦。

亮部求玄天﹐帝古定梵康。

主延無童天﹐帝空基民宣。

仙房校籍天﹐帝閱都賢昌。

西方八天

考勝徑靈天﹐帝嶽傳至文。

咸興遞迎天﹐帝關巴罔欹。

郁珠達想天﹐帝召冥履元。

屏棲烈廣天﹐帝度命微衝。

璐眞確濟天﹐帝眇仙儔。

輪預逆遊天﹐帝智侈龍。

液度司夕天﹐帝被曦光旋。

綠史洞綿天﹐帝道嚴阮通。

北方八天

溯達紫垣天﹐帝治冥信方。

曠倚遵宜天﹐帝端究精。

洞慈慶周天﹐帝露進璣回。

頌咸褒聖天﹐帝裒丘系璃。

太始至念天﹐帝稟卿徐韋。

光梵九名天﹐帝寔幾鄰。

應象徐盈天﹐帝蒙符靜康。

畢堂六輪天﹐帝演巴就剛。

三十二天﹐三十二帝﹐諸天隱諱﹐諸天隱名。天中空洞﹐除病靈章﹐諸天隱韻﹐天中靈音。天醫之尊﹐天藥靈神﹐主病靈魔﹐生神之靈。九變七轉﹐飛升太淸﹐無量之奧﹐深不可詳。起癘回年﹐普度天人。今日欣慶受度﹐歷關諸天﹐請滅跛痾﹐斬絕注根﹐飛度六屍﹐命延太玄﹐司命檢錄﹐气隆天門。東斗斷傳﹐西鬥殺虫﹐北斗縛鬼﹐南斗療痾﹐中斗大魁﹐五臟之精﹐消除病癘﹐總監眾靈。靑帝護魂﹐白帝侍魄﹐赤帝養气﹐黑帝通血﹐黃帝操藥﹐扶廢績絕﹐中主太和﹐萬神無越。靑方﹐魔王﹐腫癘春行。赤方魔王﹐陽毒發煙。白方魔王﹐偏廢委跛。黑方魔王﹐沈痾歷痙。黃方魔王﹐腫痞狐。五方大魔﹐行病元凶﹐隨運出入﹐與時迎逢。初下昆侖﹐攜駕毒龍。統領惡鬼﹐遊觀域中。屠害生民﹐誅惡不容﹐上宮符告﹐收攝姦祆。眞王降世﹐殄滅殃徉。神池紫雲﹐天馬玉韁。電獸吐火﹐巨龜出黃。五酋仗旛﹐走馬飛光﹐玄蟒千丈﹐鬼車百箱。朱旗橫天﹐雷奔雨滂﹐敢有干試﹐誅斬爲當。玄鉞前戮﹐赤刃後刑。消除病癘﹐人道安寧。風火交發﹐跨斗乘星。魔無干犯﹐鬼無祆精。三官北酆﹐明檢鬼營。不得容隱﹐金馬驛呈。普告無窮﹐萬神咸聽。三界五帝﹐列言上淸。

洞皇玉極﹐龍漢延康。眇眇曠寂﹐混沌環剛。上無見色﹐下無見淵。風空運虛﹐金精凝天。天上天下﹐無幽無冥﹐無形無影﹐無極無窮。溟涬大梵﹐寥廓無光﹐赤明開圖﹐運度自然。元始安鎭﹐敷落五篇﹐赤書玉字﹐八威龍文。保制劫運﹐使天長存。下比人身﹐大小混淪﹐六腑九髒﹐自然赤文。風空天淵﹐九一變分﹐合道無病﹐跛痾不生。鬼癘除滅﹐長生神仙。絡膜溪谷﹐梵气彌羅。玄府骨竅﹐萬範開張。脈如元綱﹐蟠結流行。輪轉一體﹐周回九門。二十四眞﹐總禦三關。中爲天樞﹐前爲廣明。列布宮室﹐後爲至陰。陰抱陽交﹐總气上元。八景冥合﹐气入玄玄。玄中太皇﹐上帝髙眞。泛景太霄﹐吟詠玉章。金眞啟元﹐流響云營。玉音攝气﹐靈風聚煙。紫虛郁秀﹐輔翼萬仙。千和萬合﹐自然成眞。穢結解散﹐病癘不行。跛步輕奔﹐壞痾蕩擯。和合育眞﹐眞中有神。長生大君﹐無英公子。洞陽之靈﹐白元尊神。靜湛而明﹐太一守房。司命振鈴﹐桃康攝邪。合延運精﹐執符把籙。保濟生根﹐飛升上淸。遊宴瓊宮﹐碧羅之內。混黃之中﹐上騰下降。玄華泥丸﹐植立萬毛。集煉百神﹐絳闕龍泉。統禦要津﹐屍注速滅。宿瘕摧消﹐總理五气﹐混合八瓊。十轉回靈﹐易骨變形。六周甲子﹐萬气齊仙。仙道貴生﹐無量度人。上開八門﹐飛天法輪。罪福禁戒﹐宿命因緣。普受開度﹐死魂生身。身得受生﹐上聞諸天。諸天之上﹐各有生門﹐中有空洞謠歌之章﹐眞王靈篇﹐辭參髙眞。

第一天醫大神拂魔除病飛空之音

熒熒五色﹐維此神丸。爲世凡夫﹐百病孔艱。冤憤幽憂﹐日殞殊顏。繼緣著境﹐神志不安。寒比冰烈﹐熱極火然。命等風燈﹐沈冥永嘆。我施大慈﹐悟爾癃殘。絳宮旣平﹐照映億千。虛明無礙﹐徹地通天。玉帝聳觀﹐羣仙列言。度爾證仙公﹐萬气常調完。病從緣業生﹐魂逝役鬼官。徒令爾親徒﹐悲苦垂辛酸。不知道無形﹐輪轉生死間。見道守虛無﹐飛神玉京山。爾時上智慧﹐邪試當無干。

第二普濟眞人勑誡鬼癘之章

夔龍蒼甲﹐十丈鋼須。日食萬鬼﹐邪癘無餘。瘟毒喪睛﹐幽爽急驅。召集都天﹐神吏斬誅。按藉考追﹐九獄崎嶇。爾何老气﹐假形妄謀。入人血脈﹐塞彼神廬。使气不行﹐屍鬼爲徒。夢想所通﹐意感陰靈。變其形服﹐幹亂黃房。爾不自悟﹐坐與物矜。名書北酆﹐報對無停。何不棲山林﹐思眞道自成。吾行紫煙中﹐救苦居黃庭。

第三長生大聖振拔跛痾歌曰

千尋碧山﹐萬旗飛火。虎丘控弦﹐河鼓拖。大神騁云﹐星流雷過。俯視阿人﹐起而復墮。邪注骨萎﹐筋癮家禍。敗風廢手足﹐賊鬼成曳嚲。不知宿業因﹐眞心汨流塵。貪嗔信癡緣﹐殺命祭鬼神。死入玄沙牢﹐億載豈得伸。爾當悟道奧﹐妙玄生爾神。自然無死生﹐永爲上淸人。逍遙學無爲﹐至陽續窮薪。

此三界之上﹐飛空之中﹐眞王歌音﹐音參洞章。誦之百徧﹐疾病永消。誦之千徧﹐緣習亦除。萬徧道成﹐普度一切﹐飛升太空﹐超出三界﹐位登仙公。有聞靈音﹐萬魔束形﹐勑制地祇﹐侍衛送迎﹐拔出地戶﹐五苦八難﹐七祖升遷﹐永離鬼官﹐魂度朱陵﹐受煉更生。是謂無量﹐普度無窮。有祕上天文﹐諸天共所崇。泄慢墮地獄﹐禍及七祖翁。

道言﹕此二章並是諸天上帝﹐及至靈仙眞﹐除病癘﹐起跛痾﹐明本眞元﹐先天不動﹐無有變遷。疾病之報﹐皆由業緣﹐展轉結習﹐气從而化﹐故有呻吟痛楚﹐如是等類。煉神洞虛﹐億劫長久﹐不入流轉﹐體證眞人﹐無有生死。隱祕之音﹐皆是大梵之言﹐非世上常辭。言無韻麗﹐曲無華宛。故謂玄奧﹐難可尋詳。上天所寶﹐祕於神霄眞王上宮﹐依元劫三萬八千年應運下傳。若有至人賫金寶質心﹐依舊格告盟三天﹐然後而付焉。

道言﹕夫天地病癘﹐則爲震僻陷拆﹐水旱風雹﹐運度否終。日月五星病癘﹐則爲陵犯﹐薄蝕虧盈。至聖神人﹐𨿽捨病緣﹐無世跛患﹐亦有休否隱顯﹐隨運興衰。末學之夫﹐亦有疾傷。凡有此災﹐同气皆當齊心修齋﹐六時行香﹐十徧轉經﹐福徳立降﹐消諸不祥。無量之文﹐普度無窮。

道言﹕夫末學道淺﹐或仙品未充﹐病癘所縈﹐跛履痾瘵﹐使眞念退悔﹐謂道無靈。同學至人爲其行香﹐誦經十過﹐以度病癘如法。則神气流行﹐上下升降﹐眞性開悟﹐疾恙消解﹐隨其學功﹐計日而得生理﹐壽齡延永﹐便得神仙。

道言﹕夫天地運終﹐星宿錯度﹐日月失昏﹐四時失度﹐陰陽不調﹐國境有災﹐疾癘四起﹐疫毒流行﹐兆民死傷﹐師友誤履淹衝﹐致身疾痛﹐皆當修齋﹐行香誦經。夫齋戒誦經﹐功徳甚重。上消天災﹐保安邦國。下禳毒害﹐以度兆民。生死受賴﹐其福難勝。故曰無量﹐普度天人。

道言﹕凡有是經﹐能爲天地一切兆民﹐行是功徳。有災之日﹐發心修齋燒香﹐誦經十過﹐疾病跛痾﹐並皆消滅﹐諸天記名﹐萬神侍衛﹐右別至人﹐克得爲聖君金闕之臣。諸天記人功過﹐毫分無失。天中魔王亦保舉爾身﹐得道者乃當洞明至言也。

諸天中大梵隱語無量音道君撰

元始消除病癘跛痾靈書中篇

東方八天

聖應魁闡﹐牘嘉慶緣。昊赴微露﹐肅格中乾。教益彖遷﹐亦太眞邈。逸瑉匪類﹐奏通寶卓。意靈气玄﹐道忱免宣。揚裔備法﹐濟生度孱。輔天蠁靈﹐廓濡企延。鑑賚洞寂﹐壽蘄吶漠。

南方八天

神飆散霞﹐梵極侔幽。無沔夷遒﹐流淵離疇。猛牲投端﹐轉拳菟泉。冀瀛策思﹐馘靜魔玄。九露叱落﹐奚祠精涓。含熙傳靑﹐比生麗班。鴟牙公都﹐樞機總南。錠丹焰酢﹐濫婁毛鶼。

西方八天

牝關玉停﹐勾旗慜蒸。黃婁纏奎﹐鬼井搖箕。郁亶滌澤﹐首莫那羅。合神仙度﹐無阿流刀。桓尢稱怛﹐嵚豈俄由。罔徹太匠﹐烏耿爭虯。車盈荼宛﹐洴適岐釋。開韓斗師﹐救局魂堂。

北方八天

魚曲玄﹐女璌蚑斗。栢麻初幾﹐正朕室酉。幕河鄙虛﹐紇陋根奏。坤纓脾籍﹐呼轉丹候。月神華玦﹐條飛察周。燕泊芒肫﹐貍延畫。覺晦並彌﹐混權空咄。古泰定長﹐阿爲上仙。

道言﹕諸天中大梵隱語﹐無量之音。舊文以瑯華朱光之毫﹐書太極玄定天中紫館北扉之上。以气下臨纏宿星尾之分﹐救諸病癘跛痾﹐報償惡業﹐解除縈纏詛訟冤負之气﹐使知徳自施﹐疾癘消滅。鳳迹龍紀之書﹐字皆廣長一丈。東華上相靑童道君昔書其文﹐以爲正音。有知其音﹐能齋而誦之者﹐諸天皆遣飛霄騎吏﹐下觀其身﹐書其功勤﹐上奏諸天﹐萬神朝禮﹐地祇侍門﹐大勛天樞﹐保舉上仙。道備克得﹐遊行三界﹐升入金門。

此音無所不辟﹐無所不禳﹐無所不度﹐無所不成﹐天眞自然之音也。故誦之致飛霄下觀﹐上帝遙唱﹐萬神朝禮﹐三界侍軒﹐羣祆束首。鬼精自亡﹐琳瑯振響﹐十方肅淸﹐河海靜默﹐山嶽吞煙﹐萬靈振伏﹐招集羣仙﹐天無氛穢﹐地無祆塵﹐冥慧洞淸﹐大量玄玄也。

靈寶無量度人上品妙經卷之四十九竟

卷之五十

蠲化水火災癘品

道言﹕昔於紫元寶皇天中﹐空洞玉音大升明土﹐受元始度人蠲化水火災癘妙品。元始天尊當說是經﹐周回十過﹐以召十方﹐始當詣座﹐天眞大神﹐上聖髙尊﹐妙行眞人﹐無鞅數眾﹐乘空而來。瑞靄積霄﹐靈煙揚彩﹐瑤輪瓊輦。華蓋垂蔭﹐萬景凝光﹐百千寶色﹐洞煥太空﹐七日七夜。諸天軓步﹐日月運度﹐咸悉凝輝﹐星宿璇璣﹐捨次停流﹐碧山層巘﹐神海湛波﹐天覆仙云﹐地成瓊玉﹐臺闕長樓﹐龍攀鳳舞﹐素芝絳木﹐捧露生香﹐碧影金華﹐普天共色。眾眞侍座﹐元始天尊玄坐空浮九色眞龍之上。說經一徧﹐諸天大聖同時稱善﹐是時﹐一國男女﹐欣聽天尊宣說蠲化水火災癘﹐慈救三界無量大法。說經二徧﹐天搖玉毫﹐彌覆龍觀。說經三徧﹐明河瀉光﹐玄珠飄灑。說經四徧﹐水騰火降﹐變化自然。說經五徧﹐災癘不生﹐劫數延遠。說經六徧﹐陰平陽泰﹐气無伏勝。說經七徧﹐混元顯化﹐靈範流昌。說經八徧﹐衝用陶虛﹐神眞昭感。說經九徧﹐湧金爲壇﹐神仙俯矚。說經十徧﹐枯骸重肉﹐幽黨開明﹐是時﹐一國是男是女﹐莫不傾心﹐皆受護度﹐咸得長生。

道言﹕是時﹐

元始天尊說經一徧﹐東方無極無量品開運大神﹐無鞅之眾﹐浮空而至。

說經二徧﹐南方無極無量品玉曆大神﹐無鞅之眾﹐浮空而至。

說經三徧﹐西方無極無量品植劫大神﹐無鞅之眾﹐浮空而至。

說經四徧﹐北方無極無量品度劫大神﹐無鞅之眾﹐浮空而至。

說經五徧﹐東北無極無量品權量大神﹐無鞅之眾﹐浮空而至。

說經六徧﹐東南無極無量品制水大神﹐無鞅之眾﹐浮空而至。

說經七徧﹐西南無極無量品滅火大神﹐無鞅之眾﹐浮空而至。

說經八徧﹐西北無極無量品蠲災大神﹐無鞅之眾﹐浮空而至。

說經九徧﹐上方無極無量品化癘大神﹐無鞅之眾﹐浮空而至。

說經十徧﹐下方無極無量品承濟大神﹐無鞅之眾﹐浮空而至。

十徧周竟﹐十方無極天眞大神﹐一時同至﹐一國男女﹐傾心歸仰﹐各施珍異﹐神香妙衣﹐無量法具﹐旌幢傘蓋﹐佩玉纓珠﹐狀如屯雲密雨﹐無鞅之眾﹐頂禮天尊﹐願聞大法。於是元始撫雕云瓊幾﹐揮紫金丹光塵尾﹐流眄垂光﹐告命大眾十方天人曰﹕吾自造立混沌﹐化生二儀﹐役禦陰陽﹐始封皇上元君﹐靑靈上眞﹐靑天帝君﹐靑華帝君﹐蒼華大帝﹐靑靈天君﹐榑桑大帝﹐九老仙都君﹐上相靑童﹐東華三官。校量水火﹐定平劫數﹐極於九五八六之會。地之維徑﹐三億三萬三千三百億萬里。南北則減千里﹐東西增千里。自地上至天半﹐剛風八極﹐則地之深亦如之。通而廣之﹐渾以相覆﹐其數鉤股。懸天之晷﹐著地之儀﹐移千里一寸而得之﹐天之廣大約三百六十六萬里。以萬天求之﹐不可以爲度。九气靑天﹐天有九元。九元運關﹐周回三十二覆﹐晝夜三十日﹐天气一交﹐一十二交爲一度。三百三十度﹐諸天气王於木﹐數至寅卯。三千三百度﹐靑气勃﹐黃气否﹐陽數之九九者﹐天之極﹐謂小陽九。六天气上﹐百官受會﹐謂小百六。此天气勃於火宮﹐巳午之歲﹐疫气流行。九千九百度﹐靑气激﹐黃气蝕。陽數九九﹐謂大陽九﹐六天气反﹐百神收气﹐謂大百六。此天气激於金宮﹐申酉之歲﹐兵疫並行。三气丹天﹐運關三百六十度﹐諸天气王於火﹐數至巳午。三千三百度﹐赤气勃﹐白气否。此小陽九﹐小百六。天气勃於土宮﹐辰戌丑未之歲﹐土中生火。九千九百度﹐赤气激﹐白气蝕﹐此謂大陽九﹐大百六。天气激於水宮﹐亥子之歲﹐當有洪災。中央一气﹐黃天﹐運關三百三十度﹐諸天气王於土﹐數至辰戌丑未。三千三百度﹐黃气勃﹐黑气否﹐此謂小陽九﹐小百六。天气勃於金宮﹐申酉之歲﹐瘴疫大起。九千九百度﹐黃气激﹐黑气蝕﹐此謂大陽九﹐大百六。天气激於木宮﹐寅卯之歲﹐江河水溢。災癘並興。七气素天﹐運關三百六十度﹐諸天气王於金。數至申酉﹐國安民丰。三千三百度﹐白气勃﹐靑气否﹐此則小陽九﹐小百六。天气勃於水宮﹐亥子之歲﹐人民漂流﹐咸至夭傷。九千九百度﹐白气激﹐靑气蝕﹐此謂大陽九﹐大百六。天气激於火宮﹐巳午之歲﹐赤怪焚爇﹐災疾尢甚﹐五气玄天﹐運關三百六十度﹐諸天气王於水﹐數至亥子。三千三百度﹐黑气勃﹐赤气否﹐此則小陽九﹐小百六。天气勃於木宮﹐寅卯之歲﹐水湧沛決﹐人民夭傷。九千九百度﹐黑气激﹐赤气蝕﹐此謂大陽九﹐大百六。天气激於土宮﹐辰戌丑未之歲﹐應以大旱。五方運關﹐三十二覆。九千九百度周﹐五方之气皆上運﹐元始靑陽之气回轉。靈寶玄都﹐玉京山中﹐周回諸天﹐日月星宿﹐十空之外。九億九萬九千九百九十九度﹐天气勃﹐一劫之交﹐天地再生﹐此水火變化之道。惟能蠲化﹐則災癘自平。是故道有九一﹐天有九一﹐地有九一﹐人有九一。四九合成﹐三十六气。總會三十六天﹐一一變生。九一九九﹐八十一元气。空有八十一道气﹐天有八十一聖天﹐地有八十一眞气﹐人有八十一仙气﹐總會三百六十气。道有三百六十虛無自然空玄之道﹐天有三百六十聖化之道﹐地有三百六十洞眞之道﹐人有三百六十骨節騰化飛仙之道﹐此三百六十气之所分化。上有三十六空﹐中有三十六天﹐下有三十六地。玄化在人﹐則有三十六戶。道有三萬六千神變玄象﹐天有三萬六千云構宮殿﹐地有三萬六千洞府﹐人有三萬六千神識。道爲玄空之至精﹐人爲天地之至靈﹐亦水火之變化也。天地有劫數窮極﹐水火之災癘。惟上聖髙尊﹐諸天帝王﹐以平和之。則劫數無終﹐水火無激蝕之變。世之水火災癘﹐惟有道之聖君﹐有徳之賢臣﹐以平和之。人身有水火災癘之變﹐惟泰定無爲﹐降火升水﹐以平和之。非至眞上學﹐所不能知﹐凡此蠲化水火災癘大法之道。元始說經都竟﹐眾眞監度﹐以授於我﹐當此之時﹐喜慶難言。法事粗悉﹐諸天復位﹐倏欻之間﹐寂無遺響。是時﹐天人遇值經法﹐普得濟度﹐全其本年。無有中傷。傾土歸仰﹐咸識道體﹐實由水火二气均調。天地淸寧﹐人物安阜。不爭不勝﹐不勃不蝕。不郁不怫。不抑不閉﹐不塞不伏。言無窮妄﹐口無邪聲﹐齊同慈愛﹐異骨成親。國安民丰﹐欣樂太平。經始出教﹐一國以道﹐預有至心﹐宗奉禮教。皆得度世。

道言﹕元始天尊說經中所言﹐並是諸天上帝內名。隱韻之音。亦是魔王內諱﹐百靈之隱名也。上聖已成眞人﹐內制靈寶﹐眞水無波﹐丹靈無煙。均調柔濟﹐蠲化惡毒﹐消滅災癘﹐通玄究微﹐能悉其章。誦之十過﹐北都唱嚴﹐南陵錄善﹐火山揚光﹐昭溫和浹。龍澤澄瑩。天徳淸平。毒害消弭﹐劫世綿永。夾癘不生﹐人民康悅。至學之士﹐誦之十過﹐則五行循運﹐三災自除﹐魔精喪眼﹐鬼祆滅爽。濟度垂死﹐絕而得生。所以爾者。學士抱神禦气﹐水火有倫﹐斟酌燔烠﹐理合有常﹐不差不忒。正其紀綱。焚蕩之災。收付天綱。輕誦此章﹐身則被殃。供養尊禮﹔門戶興隆。世世昌熾﹐與善因緣﹐萬夾不幹﹐神明護門。斯經尊妙﹐獨步玉京﹐度人無量﹐爲萬道之宗﹐巍巍大範﹐徳難可勝。

道言﹕凡誦是經十過﹐請天齊到﹐億曾萬祖﹐幽魂苦爽。皆卽受度﹐上升朱宮﹐格皆九年。受化更生﹐得鳥貴人。以經法通感﹐至水火二眞﹐雙景合並﹐奇偶得宜。陰陽綢平。眞气內應﹐上徹玄關﹐諸天降庭﹐昭響南陵也。而好學至經。功滿徳就﹐皆得神仙。飛升金闕﹐遊宴玉京。上學之士﹐修誦是經﹐日月俠傍。水火飛光﹐蠲化災癘﹐皆卽受度﹐飛升南宮。世人受誦﹐則心火下降於紫室。玄水上朝於金門。中池朗秀。白元歡忻。害气拔除﹐眞神長存﹐後皆得作尸解之道。魂神暫滅。不經地獄。卽得返形﹐遊行太空。此經微妙﹐普度無窮。一切天人﹐莫不受慶。無量之福﹐生死蒙惠。上天所寶﹐不傳下世。至士賫金實效心。盟天而傳斗輕泄漏慢﹐殃及九祖﹐長役鬼官。侍經五帝﹐玉童玉女﹐各二十四人﹐營衛神文。保護受經者身。

道言﹕正月長齋﹐誦詠是經。正三元之紀﹐化水火災病之气﹐爲上世亡魂﹐斷地逮役﹐度上南宮。七月長齋﹐誦詠是經﹐正五運之紀﹐蠲化水火災癘之气。身得神仙﹐諸天書名。黃籙白簡﹐削死上生。十月長齋﹐誦詠是經。正六气之紀﹐网化水火災癘之气。爲國王帝主。君臣父子。安鎭國祚。保天長存﹐世世不絕﹐常爲人君安鎭其方。民稱太平。八節之日。誦詠是經﹔正八方之紀﹐大小劫運﹐水火相伐。勃蝕之災﹐蠲化調平。使九宮气和﹐人民康樂﹐得爲九宮眞人。本命之日﹐誦詠是經。使支幹無傷﹐水火均適﹐眞气自生﹐魂神澄正﹐萬气長存﹐不經苦惱﹐身有光明﹐三界侍衛。五帝司迎﹐萬神朝禮﹐名書上天﹐功滿徳就﹐飛升上淸。

道言﹕行道之日。皆當香湯沐浴﹐齋戒入室﹐東向。叩齒三十二通﹐上聞三十二天﹐心拜三十二過﹐閉目﹐靜思身坐靑黃白三色雲气之中﹐內外鑰冥。有靑龍﹑白虎﹑朱雀﹑玄武﹑獅子﹑白鶴。羅列左右﹐日月魚明。洞煥室內﹐項生圓像﹐光映十方﹐如此分明﹐密咒曰﹕

無上玄元﹐太上道君﹐召出臣身中三五功曹﹐左右官使者﹐侍香玉童﹐傳言玉女﹐五帝直符﹐直日香官﹐各三十六人﹐關啟所言。今日吉慶﹐長齋淸堂﹐修行至經﹐無量度人。願所啟上徹﹐徑禦無上三十二天元始上帝至尊幾前。

畢﹐引炁三十二過﹐東向誦經。

元始無量度人上品妙經

元始洞玄靈寶本章﹐蠲化水火災癘﹐十回度人。百魔隱韻﹐離合自然。三天澄明﹐霐寶不分。元胞未開﹐或浮或沈。浮者爲陽﹐沈者爲陰。浮者炎上﹐沈者潤下。性成質具﹐名曰水火。有形無質﹐若气非气﹐爲至道祖﹐爲太空精。上水下火﹐神濟其中。上火下水﹐气營其門。水火相交﹐風爲之神﹐變化天地﹐生養乾坤。金气生明﹐剛性發堅﹐水潤成木﹐木中成炎。水火旣具﹐眞土爲主﹐土爲空母。玉山上京﹐黃房紫庭。上聖九品﹐帝極三眞﹐是由水火﹐和感而生。郁伏彊弱﹐變爲災癘﹐頑敗朽惡﹐气撓神驚。火精爲日﹐水精爲月﹐月成歲功﹐日制軌刻。三界萬物﹐乃遂利亨。五行六气﹐水火爲先。大气煉養﹐九萬九千。赤明開圖﹐運度自然。歷水過火﹐眞得其眞。上無復祖﹐惟道爲身。水火交胎﹐普植神靈。靈文結篆﹐龍鳳飛雲。無文不光﹐無文不明﹐無文不立﹐無文不成﹐無文不度﹐無文不生﹐是爲大梵﹐天中之天。郁羅蕭臺﹐太微太階。上極無上﹐大羅玉淸。恍惚存亡﹐水火眞君。行天運度﹐畢觜昴參。行人厄會﹐水火漂焚。行地爲癘﹐土陷山傾。气有逆順﹐劫有壞成。上眞鐲化﹐生道謐寧。水火二气﹐周回十方。中有度人不死之神﹐中有南極長生之君﹐中有鐲化災癘之神﹐中有度世司馬大神﹐中有好生韓君丈人﹐中有南上司錄﹐延壽益算度厄尊神。回骸起死﹐無量度人。今日校錄﹐諸天臨軒。

東方無極太玄神王﹐長生大聖無量度人。

南方無極赤帝神王﹐長生大聖無量度人。

西方無極九溟神王﹐長生大聖無量度人。

北方無極洞海神王﹐長生大聖無量度人。

東北無極火藏神王﹐長生大聖無量度人。

東南無極絳府神王﹐長生大聖無量度人。

西南無極水藏神王﹐長生大聖無量度人。

西北無極黑穴神王﹐長生大聖無量度人。

上方無極海空神王﹐長生大聖無量度人。

下方我極元火神王﹐長生大聖無量度人。

十方至眞飛天神王長生﹐度世無量大神﹐並乘三素流云﹐八瓊丹輦﹐風輪霞帳﹐虎蓋虯軒﹐驂駕朱鳳﹐五色玄龍﹐建七耀之節﹐九色靈旛﹐前嘯萬舞齊唱﹐後吹千鑰同鳴﹐朱鳳蒼虯﹐嘯歌噰噰﹐玄獸神禽﹐喙音宛宛﹐五老啟途﹐羣仙翼轅﹐億乘萬騎﹐浮空而來。傾光回駕﹐監眞度生。水火二相﹐南昌上宮﹐韓司主錄﹐監生大神﹐執籙把籍﹐齊到帝前。蠲平水火﹐災癘無干﹐隨所應度﹐嚴校諸天。普告玄都﹐玉京天闕﹐十二宮分﹐六甲之元。水不濫溢﹐火不焚然。玄精守位﹐絳章伏潛。水火合气﹐不得流遷。大小劫運﹐九六之天。消平災癘﹐三界成安。無極神鄕﹐泉曲之府﹐北都羅酆﹐三官九府﹐十二河源﹐水怪弭息﹐洪波靜淵﹐九靈奉書﹐冤負明伸。上解祖考﹐億劫種親﹐疾除罪簿﹐落滅惡根。不得拘畱﹐逼合鬼羣。元始符命﹐時刻升遷。北都寒池﹐部衛形魂。制魔保舉﹐度品南宮。死魂受煉﹐仙化成人。生身受度﹐劫劫長存。隨劫流轉﹐與天齊年。永度三塗﹐五苦八難﹐超淩三界﹐逍遙上淸。上淸之天﹐天帝玉眞﹐無色之境梵行。

水火災癘﹐卽大小陽九百六之變也。惟種民天已上﹐三災不及。自紫微垣至九壘重陰﹐皆災害所及之處。𨿽聖賢眞宰﹐不能變遷﹐亦如日月之蝕也。惟升入無形﹐方免水火之患。此天亦三界之天﹐與靈寶同法。

東方八天

大濟榮稽天﹐帝楚凡流阿。

邵眞梵光天﹐帝求何宗都。

靈觀陽符天﹐帝彭樓提眞。

淵鎭扶搖天﹐帝伯嶽原殊。

太微正度天﹐帝帥聰恥明。

八景洞眞天﹐帝曷寧晶魁。

會昌延化天﹐帝司典公樞。

紫津耀神天﹐帝辧俁稱。

南方八天﹑

云瓊憫玄天﹐帝定思顯權。

玉闕禁盈天﹐帝獨俾滋嚴。

敷靈帝眞天﹐帝輔華資臣。

衝裕慧孚天﹐帝覺爽元祺。

九華變空天﹐帝山麗玉相。

玄剛降生天﹐帝察監領神。

晶明廣善天﹐帝啟蒲昌光。

晃朗太元天﹐帝烈智攜。

西方八天

洞浮正樞天﹐帝監郁蒼。

五英和育天﹐帝慮巴提文。

離明遘容天﹐帝難洞申摽。

玉靈康濟天﹐帝綠寶宗。

紫雲玄升天﹐帝才輔氐回。

玄緒慶猷天﹐帝賜禺景方。

極眞號名天﹐帝仙釐總皇。

初神顯佑天﹐帝域圖檣。

北方八天

玄洞祕神天﹐帝居賓汪。

丘渚演眞天﹐帝韓司秉觚。

元虛隱符天﹐帝治極紫邙。

七變無極天﹐帝震文啟玄。

髙素升聞天﹑帝尹述希寂。

玄云羽華天﹐帝滔師越浪。

玄淸豁落天﹐帝頤典宥方。

北華斗搖天﹐帝龍幾承倡。

三十二天﹐三十二帝。﹐諸天隱諱﹐諸天隱名。天中空洞﹐自然靈章﹐諸天隱韻﹐天中之音。天中之尊﹐天中之神﹐天中大魔﹐天中之靈。九和十合﹐變化上淸。玄化之奧﹐深不可詳。調運水火﹐普度天人。今日欣慶受度﹐歷關諸天﹐請滅漂焚流蕩燒爇劫運之災﹐大小陽九大小百六之會﹐旺否勃蝕﹐貽毒三元﹐飛度厄難﹐名列太玄﹐魔王監舉﹐無拘天門。東斗建杓﹐西斗生气﹐北斗水神﹐南斗火帝﹐中斗大空﹐爲劫之會。靑帝化木﹐白帝烹金﹐赤帝孕火﹐黑帝飛泉﹐黃帝靈寶﹐變化無邊。靑天魔王﹐母本太玄。赤天魔王﹐眞土成天。白天魔王﹐水徳自然。黑天魔王﹐靑陽發煙。黃天魔王﹐剛粹衝淵。五帝大魔﹐萬神之宗。飛行鼓從﹐總領鬼兵。麾幢鼓節﹐遊觀太空。自號赫奕﹐諸天齊功。水劫浩浩﹐驚波萬重。火劫炎熾﹐惡煙渾蒙。激流烘爓﹐三界災凶。元始正道﹐養育和融。蠲化陰陽﹐毒惡莫從。災癘卻除﹐時明國丰。神公受命﹐降世福祥。日月合拱﹐四斗明張。玄瑞仙云﹐靈鳳飛翔。水火作寶﹐金玉凝堅。六气夷平﹐四景回旋。金不克金﹐木火降陰。土爲水防﹐木受土生。五行旣協﹐水火無偏。致民壽慶﹐心無忸冤。魔鬼滅爽﹐殺戮萬千。三官北酆﹐明檢鬼營。不得容隱﹐金馬驛呈。普告無窮﹐萬神咸聽。三界五帝﹐列言上淸。郁羅天關﹐中環八門。眇眇億劫﹐祖气未分。上無復色﹐下無復淵。水火洞虛﹐金剛乘天。天上天下﹐無幽無冥﹐無形無影﹐無極無窮。赤明開圖﹐日月麗天﹐水火合濟﹐運度自然。元始安鎭﹐水火爲丹﹐內生玉字﹐赤書五篇。十方寶篆﹐八威龍文﹐保制劫運﹐二气長存。梵气彌羅﹐萬範開張﹐元綱流演﹐三十二天。輪轉水火﹐周回十方﹐旋陰曆陽﹐回度五常。三十五分﹐分气三元﹐八景冥合﹐气入玄玄。玄中太皇﹐上帝髙眞﹐泛景太霞﹐嘯詠洞章。金眞朗郁﹐流響云營﹐玉音攝气﹐靈風聚煙。紫虛郁秀﹐輔翼萬仙﹐千和萬合﹐自然成眞。眞中有神﹐長生大君﹐玄帝水徳﹐丹元火君。太一守气﹐司命畱神﹐桃康捧鑪﹐合延命精﹐執符把籙﹐保命生根。上游上淸。出入華房﹐八冥之內﹐細微之中。下鎭人身﹐泥丸絳宮﹐中理五气﹐混合百神。十轉回靈﹐萬气齊仙。仙道貴生﹐無量度人。水火交分﹐飛天法輪。罪福禁戒﹐宿命因緣。普受開度﹐死魂生身。身得受生﹐上聞諸天。諸天之上﹐各有生門﹐中有空洞謠歌之章﹐魔王靈篇﹐辭參髙眞。

第一欲界蠲化大小劫運陽九百六水火災癘飛空之音

玉京爲樞﹐輪轉諸天。龍樓鼓鳴﹐九千餘周。水開洪源﹐炎飆九州。陽勝陰伏﹐木往金酬。水火爲王﹐激勃滂流。燎山毀玉﹐民物振憂。元始上帝﹐虎冠龍斿。握策佩符﹐呼攝酆幽。啟靈寶篇﹐黑帝布籌。火神檢考﹐萬靈速句。災害平寧﹐無待無求。

第二色界魔王蠲化大小劫運陽九百六水火災癘之章

元气爲日﹐陰母爲月。日行月隨﹐成歲分節。天關運動﹐水沖火蒸。斗車其行﹐三千有餘。陽九百六﹐爲世捲舒。陰陽百六﹐數之堂隅。一十二度﹐鼓鳴三周。水火气行﹐日月傍流。水勝河溢﹐火熾焚舟。至學無爲﹐我神天遊。數極算竭﹐水火交結。世號災癘﹐物爲剿絕。九復爲一﹐混沌重生。元始天王﹐出沒變更。兆度我界﹐玉淸妙庭。

第三無色界魔王水火災癘不及玉淸神化歌曰

云營廓落﹐浩蕩帝靑。龍母九目﹐萬里蟠形。黑煙蓊郁﹐太音雷霆。屈繞玉山﹐八十萬層。俯觀日月﹐熒熒火星。下臨九天﹐玉闕金城。我界自然﹐無有火兵。九靈眞母﹐諸惡不經。道空大妙﹐無上仙眞。升入無形﹐不染六塵。與神气合﹐湛然長存。天谷綿綿﹐智覺不分。知本無爲﹐浩劫爲尊。

此三界之上﹐飛空之中﹐魔王歌音﹐音參洞章。誦之百徧﹐名度南宮。誦之千徧﹐魔王保迎。萬徧道備﹐飛升太空﹐過度三界﹐位登仙公。有聞靈音﹐魔王敬形﹐勑制地祇﹐侍衛送迎﹐拔出地戶﹐五苦八難﹐七祖升遷﹐永離鬼官﹐魂度朱陵﹐受煉更生。是謂無量﹐普度無窮。有祕上天文﹐諸天共所崇。泄慢墮地獄﹐禍及七祖翁。

道言﹕此二章並是諸天上帝﹐及至靈魔王隱祕之音﹐皆是大梵之言。非世上常辭。言無韻麗﹐曲無華宛。故謂玄奧﹐難可尋詳。上天所寶﹐祕於玄都紫微上宮﹐依玄科四萬劫一傳。以其調制水火﹐保固劫運﹐使天關之度﹐數軌無終﹐與天長存。禁重之限﹐不容宣泄。若有至人賫金寶質心﹐依舊格告盟十天﹐然後而付焉。

道言﹕夫天地運終﹐則水火激戾﹐洪流滔天﹐金石焦朽﹐於民爲疫癘寒熱之疾﹐水起土壞﹐風騰火炎。於民命終﹐亦猶劫焚水蕩數會﹐運終之時也。末學之夫﹐亦有疾傷。凡有此災﹐皆當建立壇墠﹐敷五方眞文﹐三時行道﹐制禦水火﹐蠲化災癘﹐祈告上靈﹐災害平息﹐同气皆當齊心修齋﹐六時行香﹐十徧轉經﹐福徳立降﹐消諸不祥。無量之文﹐普度無窮。

道言﹕夫末學道淺﹐或仙品未充﹐或四大燔灼﹐眩惑躁競﹐或則羸薾瘦枯﹐寒窘跛痺。此皆水火淩戰﹐勝所不勝﹐運應滅度﹐身經太陰﹐臨過之時﹐同學至人爲其行香﹐誦經十過﹐以度屍形如法﹐魂神徑上南宮﹐隨其學功﹐計日而得更生。輪轉不滅﹐便得神仙。

道言﹕夫天地運終﹐星宿錯度﹐日月失昏﹐四時失度﹐陰陽不調﹐國境有災﹐兵革四興﹐疫毒流行﹐兆民死傷﹐師友命過﹐皆水火爲之災癘。水火爲太微﹑紫微兩極都曹﹐主司人命﹐總括禍福。當依法建壇﹐醮南北二斗水火尊帝﹐奏詞懇願﹐心香上達﹐神眞自降。亦當修齋﹐行香誦經。夫齋戒誦經﹐功徳甚重。上消天災﹐保鎭帝王。下禳毒害﹐以度兆民。生死受賴﹐其福難勝﹐故曰無量﹐普度天人。

道言﹕凡有是經﹐能爲天地帝主兆民﹐行是功徳。有災之日﹐發心修齋燒香﹐誦經十過﹐皆諸天記名﹐萬神侍衛﹐右別至人﹐克得爲聖君金闕之臣。諸天記人功過﹐毫分無失。天中魔王亦保舉爾身﹐得道者乃當洞明至言也。

諸天中大梵隱語無量音道君撰

元始靈書中篇

東方八天

蘋璣無玗﹐珍華肆極。辧祖幽池﹐魔靈滋直。允被盧康﹐景麗縛奕。乾司耀帝﹐禁離蒙辟。猛牛塗巓﹐侯斗魯仙。障祆殿容﹐典蓄魁哿。梵流牡綦﹐智泉隱嶽。旅師戰瓏﹐秀宛僅塗。

南方八天

炎爍純瑤﹐澄彭睹韶。昭濟云虛﹐緣功鄙刀。逸液興心﹐巖溫密潯。毳巒芝茂﹐瓊澑窈岑。復察混洞﹐露微悅愔。化迹罔圖﹐生妙眞森。和感混化﹐乳珊朵丹。茹道含祥﹐中奇莫忱。

西方八天

鑄交火水﹐遘華噏邃。嬉胞一醎﹐气淵賁蕊。抱空意圖﹐璇光素齒。稽覆匪垠﹐韞息優視。神壘萬合﹐天津寥致。龍涓金瀝﹐田根浹被。光回燁驛﹐太玄雌宮。偶雄誕珠﹐固肇奚窮。

北方八天

晦默退樊﹐稀賓徐安。鼓釜燮種﹐忽芒烏完。蹈持夷廓﹐明塊九還。靜坦隳識﹐霞都矚觀。茅渙菁麗﹐馥簡帝韓。衝龐符規﹐劫眇黃壇。徊度汗諧﹐度寶期聯。斗閣錄文﹐巨籍紫元。

道言﹕此諸天中大梵隱語﹐無量之音。舊文刻碧玉玄臺﹐紫微太微二極之館﹐以正水火之運﹐蠲化三界劫數運度災癘奇變之殃。使日月含華﹐陰陽衝泰﹐以成萬物之自然﹐無爲而冥化。字皆廣長一丈﹐金霞煥曜﹐蔚翠映圖。天眞皇人昔書其文﹐以爲正音。有知其音﹐能齋而誦之者﹐諸天皆遣飛天神王﹐下觀其身﹐書其功勤﹐上奏諸天﹐萬神朝禮﹐地祇侍門﹐大勛魔王﹐保舉上淸﹐道備克得﹐遊行三界﹐升入金門。此音無所不辟﹐無所不禳﹐無所不度﹐無所不成﹐天眞自然之音也。故誦之致飛天下觀﹐上帝遙唱﹐萬神朝禮﹐三界侍軒﹐羣祆束首﹐鬼精自亡﹐琳瑯振響﹐十方肅淸。河海靜默﹐山嶽吞煙﹐萬靈振伏﹐招集羣仙﹐天無氛穢﹐地無祆塵﹐冥慧洞淸﹐大量玄玄也。

靈寶無量度人上品妙經卷之五十竟

卷之五十一

消除疾疫保命延年品

道言﹕昔於靑元天中﹐飛景眞音大玉洲土﹐受元始度人消除疾疫保命延年無量上品。元始天尊當說是經﹐周回十過﹐以召十方﹐始當詣座。天眞大神﹐上聖髙尊﹐妙行眞人﹐無鞅數眾﹐乘空而來。素雲飛霞﹐瓊軒鳳蓋﹐紫霄流靄﹐碧落騰光﹐靈芒眸曄﹐洞煥太無﹐五日五夜。諸天宮室﹐臺館靈關﹐七色交耀﹐璇璣停輪﹐三辰合照﹐萬象咸寂﹐地發嘉祥﹐天現玉文﹐法音遠響﹐洞徹諸天﹐三界肅淸﹐四海澄靜﹐一國地土山川林木﹐緬平一等﹐無復髙下﹐土皆作碧玉﹐無有異色。眾眞侍座﹐元始天尊懸坐空浮九龍寶局之上。說經一徧﹐諸天大聖同時稱善﹐是時﹐一國男女﹐仰聽法音﹐玄悟仙眞之道。說經二徧﹐正性虛明。說經三徧﹐靈气降身。說經四徧﹐蕩除業累﹐萬疾皆愈。說經五徧﹐六腑五臟﹐灌煉生華。說經六徧﹐飛精變形﹐金光易骨。說經七徧﹐神妙備體﹐常保完全。說經八徧﹐化周三界﹐恩及十方﹐疫癘普消﹐人民康樂。說經九徧﹐幽魂升天﹐冥官息對。說經十徧﹐萬物遂性﹐逍遙太平﹐是時﹐一國是男是女﹐莫不傾心﹐皆受護度﹐咸得長生。

道言﹕是時﹐

元始天尊說經一徧﹐東方無極無量品皇老大神﹐無鞅之眾﹐浮空而至。

說經二徧﹐南方無極無量品太丹大神﹐無鞅之眾﹐浮空而至。

說經三徧﹐西方無極無量品月華大神﹐無鞅之眾﹐浮空而至。

說經四徧﹐北方無極無量品靈光大神﹐無鞅之眾﹐浮空而至。

說經五徧﹐東北無極無量品帝暉大神﹐無鞅之眾﹐浮空而至。

說經六徧﹐東南無極無量品云綱大神﹐無鞅之眾﹐浮空而至。

說經七徧﹐西南無極無量品伏魔大神﹐無鞅之眾﹐浮空而至。

說經八徧﹐西北無極無量品髙淸大神﹐無鞅之眾﹐浮空而至。

說經九徧﹐上方無極無量品沖虛大神﹐無鞅之眾﹐浮空而至。

說經十徧﹐下方無極無量品洞元大神﹐無鞅之眾﹐浮空而至。

十徧周竟﹐十方無極消除疾疫保命延年至眞大神﹐一時同至﹐一國男女﹐傾心歸仰。始者心有法病﹐身遭邪疫﹐三界之內﹐一切羣生﹐無量天民﹐或有身𨿽得道﹐未脫冥數﹐爲陰陽五行六气之所陶冶者。各各思惟﹐因緣所證﹐得道果位﹐法身眞形﹐應報種體﹐三十六變﹐出沒幽顯。又有世間眾生﹐曾爲不善﹐淩犯五方﹐金木水火土官之考﹐身累疾疫。或愚氓暗陋﹐不順天道﹐不知生理﹐五行克伏﹐淩勃騰負﹐郁怫萬變﹐水疫則寒﹐火疫則熱﹐金疫則淸燥﹐土疫則喘汗﹐木疫則惙慓﹐疾疫流行﹐鬼癘爲害。如是等眾﹐十二類生﹐咸皆雲集﹐匝繞座下。旣聞元始十過宣說靈寶飛天玄妙大範﹐三界十方﹐悉皆濟度﹐飛仙列聖﹐來者有如細雨密霧。於是元始神光八出﹐普映十方﹐遠覽萬天﹐再告天眾曰﹕道非情言﹐象先無偶伯近比人心﹐倏來忽往﹐變化莫測﹐混雜難量﹐謂之心者﹐非眞常也。眾生昏愚﹐積業重厚﹐假心以知智﹐緣智以體神﹐神凝而體道。若不知眞人修用之理。則心識鄙濁﹐近連鬼道﹐合以邪癘之气﹐則爲疾爲疫﹐害其本年﹐不全天壽。能固气於虛﹐合神於無﹐心爲神宇﹐神宇靜則精正﹐精正則形完﹐萬邪莫幹﹐疾疫不入﹐身旣無疾﹐保命延年。輔以道念﹐棲泊自然﹐玉符金篆﹐服禦雲霞﹐長生得道﹐列爲眞人。是時﹐十方天人聞是語已﹐感嘆稱慶﹐天光顯瑞﹐神寶揚輝﹐混元玄珠﹐並包九有。虛皇說經都竟﹐眾眞監度﹐以授於我﹐當此之時﹐喜慶難言。法事粗悉﹐諸天復位。倏欻之間二寂無遺響。是時﹐天人遇值經法﹐普得濟度﹐全其本年﹐無有中傷﹐傾土歸仰﹐鹹行善心。不妄不貪﹐不僞不著﹐不執不非﹐不爲不見﹐不護不戒。言無華綺﹐口無惡聲﹐齊同慈愛﹐異骨成親﹐國安民丰﹐欣樂太平﹐經始出教﹐一國以道。預有至心﹐宗奉禮敬﹐皆得度世。

道言﹕元始天尊說經中所言﹐並是請天上帝內名﹐隱韻之音。亦是魔王內諱。百靈之隱名也。非世之常辭。上聖已成眞人。通玄究微﹐慈念羣匯﹐陰營萬生﹐使三气明正﹐五常順徳﹐消除疾疫﹐保命延年﹐若疫毒一身。疫徧世土。正心護气﹐積善累功﹐則南極監簿。韓司錄名﹐禳解禍尢﹐宥過紀續。能悉其章﹐誦之十過﹐諸天遙唱﹐萬帝設禮。河海靜默﹐山嶽藏雲﹐日月吐華﹐列耀徊精﹐溫邪滅熾﹐疾疫淸平。虎符令簡。紀錄功名﹐鬼魔百毒。斷種戮形。天令順道﹐正气流行﹐三官執奏﹐翼衛神兵。捕魂大理﹐考校檢程﹐實善除祆﹐益靈駐眞。至學之士﹐誦之十過。則五帝侍衛。三界稽首。寶精喪眼﹐鬼祆滅爽﹐濟度疾疫﹐絕而得生。所以爾者﹐學士穢气未消﹐體未洞眞。以制十方﹐威未制天政﹐徳可伏禦地祇﹐束縛魔靈。但卻死而已﹐不能更生。輕誦此章﹐癘鬼傳殃。供養尊禮﹐門戶興隆﹐世世昌熾﹐與善因緣﹐萬夾不幹﹐神官侍巾。典省天機﹐獨步玉京。度人無量。爲萬道之宗。巍巍大範﹐徳難可勝。

道言﹕凡誦是經十過﹐諸天齊到﹐億曾萬祖﹐幽魂苦爽﹐皆卽受度﹐天機上生﹐韓司易名﹐格皆九年﹐受化更生﹐得爲貴人。而好學至經﹐功滿徳就﹐皆得神仙﹐飛升金闕﹐遊宴玉京也。上學之士﹐修誦是經﹐疾疫無干﹐神閒气眞﹐濁府散開﹐邪試無門﹐丹火內煉﹐骨變延齡﹐皆卽受度﹐飛升南宮。世人受誦﹐則延壽長年﹐後皆得作尸解之道。魂神暫滅﹐不經地獄﹐卽得返形﹐遊行太空。此經微妙﹐普度無窮。一切天人﹐莫不受慶。無量之福﹐生死蒙惠。上天所寶﹐不傳下世。至士賫金寶效心﹐盟天而傳。輕泄漏慢﹐殃及九祖﹐長役鬼官。侍經五帝﹐玉童玉女﹐各二十四人﹐營衛神文﹐保護受經者身。

道言﹕正月長齋﹐誦詠是經﹐消除靑疫九夷老气﹐克害人身﹐爲上世亡魂﹐斷地逮役﹐度上南極太微天機省中﹐超化升職。七月長齋﹐誦詠是經﹐消除白疫六戎老气﹐克害人身﹐身得神仙﹐諸天書名﹐神霄玉府﹐西華堂中﹐金書靑簡﹐削死上生。十月長齋﹐誦詠是經﹐消除黑疫五狄老气﹐克害人身﹐爲國土帝主﹐安鎭國祚﹐保天長存﹐世世不絕﹐常爲人君安鎭其方﹐民稱太平。八節之日﹐誦詠是經﹐安寧八景﹐奮靈八威﹐辟卻八邪﹐永無百疫﹐三田生珠﹐諸節通理﹐血變瓊醴﹐精煉玉華﹐得爲九宮眞人。本命之日﹐誦詠是經﹐異气不生﹐疾疫無侵﹐年命固永﹐鬼怪潛靈﹐魂神澄正﹐萬气長存﹐不經苦惱﹐身有光明﹐三界侍衛﹐五帝司迎﹐秉政天樞﹐云騎珠纓﹐萬神朝禮﹐參位太玄﹐功滿徳就﹐飛升上淸。

道言﹕行道之日﹐皆當香湯沐浴﹐齋戒入室﹐東向﹐叩齒三十二通﹐上聞三十二天﹐心拜三十二過﹐閉目﹐靜思身坐赤靑黃三色雲气之中﹐內外蓊冥﹐有靑龍﹑白虎﹑朱雀﹑玄武﹑獅子﹑白鶴﹐羅列左右﹐六甲六丁﹐伏魔大將﹐備衛前後﹐日月照明﹐洞煥室內﹐項生圓象﹐光映十方﹐如此分明。密咒曰﹕

無上玄元﹐太上道君﹐召出臣身中三五功曹﹐左右官使者﹐侍香玉童﹐傳言玉女﹐五帝直符﹐直日香官﹐各三十二人﹐關啟所言。今日吉慶﹐長齋淸堂。修行至經﹐無量度人。願所啟上徹﹐徑禦無上三十二天元始上帝至尊幾前。

畢﹐引炁三十二過﹐樂向誦經。

元始無量度人上品妙經

元始洞玄靈寶本章﹐消除疾疫﹐保命延年﹐無量度人。百魔隱韻﹐離合自然。太始無形﹐召气成眞。气出無緣﹐浮虛凝玄。玄爲气母﹐徊耀飛煙。玉液煉光﹐金精八騫。玉京嵯峨﹐碧落凝旋。三景轉赤﹐九暈澄淵。自成玉文﹐無極至眞。三五九一﹐是爲天根。元始祖妙﹐靈寶生神。溫厚滋養﹐堅澤剛輪。開明三气﹐化生諸天。玄黃混淪﹐金火相乘。變化陰陽﹐正邪乃分。正爲物宗﹐守之長生。邪爲疾疫﹐禍害遷騰。惟知道眞﹐可以全身。五臟眞气﹐結爲靈文。無文不光﹐無文不明﹐無文不立﹐無文不成﹐無文不度﹐無文不生。上應圓羅﹐天中之天。郁萃玄臺﹐太皇玉京。髙極無上﹐玄虛紫宸。眇眇劫仞﹐若亡若存。三華離便﹐泰淸黃庭。金闕玉堂﹐景素神池。流布洞气﹐消滅萬殃。淸正瓊輪﹐周回十方。中有度人不死之神﹐中有南極長生帝君﹐中有消除疾疫大神﹐中有太微天極省主好生韓君丈人﹐中有南上司命司錄﹐文昌益算度厄﹐保命延年上眞。回骸起死﹐無量度人。今日校錄﹐諸天臨軒。

東方無極皇老神王﹐長生大聖﹐無量度人。

南方無極太丹神王﹐長生大聖﹐無量度人。

西方無極月華神王﹐長生大聖﹐無量度人。

北方無極靈光神王﹐長生大聖﹐無量度人。

東北無極帝暉神王﹐長生大聖﹐無量度人。

東南無極云綱神王﹐長生大聖﹐無量度人。

西南無極伏魔神王﹐長生大聖﹐無量度人。

西北無極髙淸神王﹐長生大聖﹐無量度人。

上方無極沖虛神王﹐長生大聖﹐無量度人。

下方無極洞元神王﹐長生大聖﹐無量度人。

十方至眞飛天神王長生度世無量大神﹐並乘三景飛龍﹐十華翠輦﹐九鳳云車﹐流光玉輿﹐驂駕神虎﹐辟非蒼甲之麟﹐建召眞之節﹐耀空靈嬸﹐前列六陽大將﹐後從八史神兵﹐九天飛眞﹐遊空步虛﹐五老啟途﹐羣仙翼轅﹐億乘萬騎﹐浮空而來﹐傾光回駕﹐監眞度生。玉宸保相﹐南極至靈﹐上生監察﹐金闕元君﹐執籙把籍﹐齊到帝前﹐隨所應度﹐嚴校諸天。內保至眞﹐建植功綠。仁恕忠孝﹐不犯三官。六洞無名﹐過度冥關。宿疾普消﹐疫災不幹。邪鬼破腦﹐四目當前。眾聖降接﹐保命延年。普告三界﹐無極神鄕﹐泉臺洞府﹐北闕冥關﹐六天云營﹐火刃鐵山﹐列奏神霄﹐玉簡敷宣。釋除疾疫﹐穢禍凶愆。上解祖考﹐億劫種親。疾除黑簿﹐落滅惡根。不得沈淪﹐拘制鬼羣。虛皇詔命﹐時刻升遷。北都寒庭﹐檢會神魂。大魔保度﹐升化朱宮。死魂受煉﹐隨運長存。生身受度﹐劫劫無傾。隨劫輪轉﹐與天齊年。永度三塗﹐五苦八難﹐超淩三界﹐逍遙上淸。上淸之天﹐天帝玉眞﹐無色之境梵行。

東方八天

玉歌耀宗天﹐帝平羅景都。

帝歷鳳昌天﹐帝眞章紫洛。

皇離正化天﹐帝瑤府宛鈞。

齊命登華天﹐帝尹詵持明。

江宵遘期天﹐帝覺逸景虛。

球度蘭瑝天﹐帝杳寂司幹。

永生久臨天﹐帝越梵治行。

樞落左玄天﹐帝承安止宮。

南方八天

願極宗召天﹐帝嶽司校靈。

並道指頤天﹐帝屢遠玆晞。

太微機輔天﹐帝回明庸康。

召眞訊智天﹐帝除膚究當。

普信注玄天﹐帝問亨補宜。

龍光照生天﹐帝祈堂紀逢。

沖妙延常天﹐帝轉英集輪。

月諸慶號天﹐帝赤津良。

西方八天

壠化嬰如天﹐帝並京攄光。

奧洞演於天﹐帝樂宣無垠。

照幽洗翾天﹐帝磧疆延。

祕兪極混天﹐帝總監眞。

影爲窈空天﹐帝初嗣百還。

玄度意冥天﹐帝報朝何嵩。

玆芽雲藏天﹐帝降籍司陽。

冑重忻盧天﹐帝伯巫期將。

北方八天

監明正化天﹐帝安途定方。

太華上光天﹐帝祕師九祥。

日員攝圍天﹐帝肇無辧。

黃絡霞天﹐帝支諦霜。

朱涵溢今天﹐帝彭民踐區。

印格制魔天﹐帝元眞瀛。

攝京回布天﹐帝斛亢禮淵。

神倉放遂天﹐帝幽彊宇元。

三十二天﹐三十二帝。諸天隱諱﹐諸天隱名。天中空洞﹐自然靈章﹐諸天隱文﹐天中之樞。天中之機﹐天中之轄﹐天中之輗﹐天中大魔﹐天中之靈。玉天金闕﹐中有至神。布气度人﹐福及萬生。九和十合﹐變化上淸﹐無量之奧﹐深不可詳。敷落神眞﹐普度天人。辟除毒禍﹐禳解北辰。犯忤大殺﹐南極元尊。消除疾疫﹐保命延年。今日欣慶受度﹐歷關諸天﹐請滅三惡﹐斬絕地根﹐飛度五戶﹐名列太玄﹐魔王監舉﹐無拘天門。東斗消疾﹐西斗除愆﹐北斗保命﹐南斗延年﹐中斗大魁﹐主領元官。八十一神﹐總監眾仙。靑帝蕩疫﹐白帝施教﹐赤帝宣威﹐墨帝開道﹐黃帝中主﹐萬神從詔。靑天魔王﹐身佩帝書。赤天魔王﹐飛行太虛。白天魔王﹐萬惡潛誅。黑天魔王﹐統攝眞符。黃天魔王﹐布令玄都。五帝大魔﹐萬神之宗。執天大範﹐總領鬼兵﹐麾旛仗節﹐遊觀太冥。神化無方﹐與天同生。上天度人﹐嚴攝寒庭。元王受命﹐普掃祆祥。疫疫莫作﹐正气流行。生民自牧﹐卻滅禍殃。命如山河﹐福等吳蒼。天師寶符﹐玄靈大章。龍文虎檄﹐追召魁剛。屠割鬼爽﹐風火無停。千千截首﹐萬萬剪形。魔無干犯﹐鬼無祆精。三官九都﹐考察鬼營。不得怠縱﹐金馬驛呈。化周無窮﹐符告萬靈。上宮玄宰﹐飛奏帝宸。無極髙妙﹐耀華洞淸。气生芳澄﹐天地備成。神運變化﹐風火交騰。精煉九劫﹐水躍龍門。云凝玉堅﹐天闕九關。瓊觀寶樓﹐萬神守垣。九絕明耀﹐朱符召仙。日揚九光﹐月吹十霞。五斗回車﹐天英蘊蘭。帝妃溯香﹐玉眞踞軒。五老授職﹐三官迅軿。保民無疆﹐吉慶如山。眞元吐气﹐金馬當前。泛霄隱庭﹐奏鐘舞津。正道流行﹐疾疫莫登。命歷益算﹐壽年億千。五方天使﹐虎巾龍官。咸領制券﹐歸造眞玄。丹輝啟明﹐運周自然。元皇大布﹐靈寶玉篇。赤書五符﹐八威正文。保安大劫﹐使气飛行。大梵包羅﹐萬品施張。元綱布演﹐無極諸天。輪轉無色﹐周徧十方。騰駕扶搖﹐旋歷經常。消除疾疫﹐五方之神。天溫六傷﹐卻以洞文。災怪消殄﹐毒害絕源。天機奏名﹐玄軌交纏。二十五气﹐歸功上元。八羅冥會﹐合混玄玄。玄中太眞﹐天帝髙皇﹐泛景太霄﹐吟引宸風。金昌明秀﹐消蕩祆凶。豁落奮擊﹐流響雲宮。仙音攝气﹐靈光返生。太微禦正﹐上升玉京。邪癘殞殄﹐仙眞列言。三气護生﹐六府散煙。千和萬合﹐自然成眞。眞中有神﹐長生大君。正禦南極﹐掃滅祆氛。收除怪害﹐五疫消平。太一持火﹐燒蕩魔官。司命膺策﹐收伏羣姦。桃康命靈﹐萬景合延。執符把籙﹐召命生根。上游上淸﹐出入黃庭。明堂之內﹐絳闕之中。保正玄丹﹐三眞道宮。中理五府﹐境域明通。十轉回靈﹐萬气齊升。升仙煉養﹐無極度人。上開八門﹐飛天寶輪。罪福禁戒﹐宿命因緣。普受開度﹐死魂生身。身得受生﹐上聞諸天。諸天之上﹐各有生門。中有空洞謠歌之章﹐魔王靈篇﹐辭參髙眞。

第一欲界消除疾疫飛空之音

祆羣幹正﹐肆毒分身。遊散八方﹐疾疫生民。水寒火熱﹐穢气紛紛。進屍滅眞﹐惑亂世人。韓司校錄﹐南極火鈴。炎煙赫衝﹐善惡速分。文昌帝省﹐九萬官君。符命下傳﹐風火無停。疾疫普淸﹐壽樂康寧。生道旣正﹐名奏天機。降集眞气﹐救災卻非。玉津灌煉﹐與身同飛。

第二色界魔王保命延年之章

冠峨碧蕖﹐龍文虎書。帶劍朱綬﹐杳靄云衢。丹文玉璽﹐威鎭太虛。太上黃籍﹐五老天符。仙官注筆﹐布令元都。壽年無窮﹐大化安舒。疾疫不入﹐心有玄儲。虛皇垂教﹐萬惡皆驅。南昌大府﹐朱陵上宮。洞陽火官﹐嚴駕九龍。寶珠顯妙﹐眞文下敷。丹化凡骨﹐升入帝居。笑爾阿人﹐詠此靈音。舉形變仙﹐上升天堂。

第三無色界魔王升神造玄歌曰

剛風爲石﹐壘此重山。風澤堅凝﹐深藏帝關。日月運行﹐流轉諸天。化君主令﹐有形悉頒。爾气淸空﹐爾形秀衝。邪疫無侵﹐湛然神宮。大經龍蟠﹐合交景云。血化玉液﹐精煉瓊輪。魔王虎冠﹐繡幟朱軿。錄子正心﹐授子仙宮。雲層峨峨﹐黃霞碧波。授過冥曹﹐髙仙玉仙。攜手登翠都﹐笑歌入無何。

此三界之上﹐飛空之中﹐魔王歌音﹐音參洞章。誦之百徧﹐名度南宮。誦之千徧﹐魔王保迎。萬徧道備﹐飛升太空﹐過度三界﹐位登仙公。有聞靈音﹐魔王敬形﹐敕制地祇﹐侍衛送迎。拔出地戶﹐五苦八難﹐七祖升遷﹐永離鬼官﹐魂度朱陵﹐受煉更生。是謂無量﹐普度無窮﹐有祕上天文﹐諸天共所崇。泄慢墮地獄﹐禍及七祖翁。

道言﹕此二章並是諸天上帝﹐及至靈魔王隱祕之音。皆是大梵消除疾疫保命延年之言﹐非世上常辭。言無韻麗﹐曲無華宛。故謂玄奧﹐難可尋詳。上天所寶﹐祕於玄都紫微上宮﹐依玄科四萬劫一傳。若有至人賫金寶質心﹐依舊格告盟十天﹐然後而付焉。

道言﹕夫天運否終﹐地道隔塞﹐日月二星﹐虧盈淩犯﹐气行勃亂﹐度數差忒﹐大則爲至聖神人之休否﹐小則爲末學生民之疾傷﹐時疫流染﹐方域生災。同气皆當齊心修齋﹐六時行香﹐十徧轉經﹐福徳立降﹐消諸不祥。無量之文﹐普度無窮。

道言﹕夫末學道淺﹐或仙品未充﹐運應滅度﹐身經太陰。或疾疫爲害﹐保命無傾﹐臨過之時。同學至人爲其行香﹐誦經十過﹐以度屍形如法﹐魂神徑上南宮﹐隨其學功﹐計日而得更生。轉輪不惑﹐便得神仙。疾疫淸寧﹐人安道泰﹐水保天齡。

道言﹕夫天地運終﹐星宿錯度﹐日月失昏﹐四時失度﹐陰陽不調﹐則災气自生﹐疾疫爲咎。使國界水旱兵革未平﹐疫毒流行﹐兆民死傷﹐師友契盟﹐有致延染。皆當修齋﹐行香誦經。夫齋戒誦經﹐功徳甚重。上消天災﹐保鎭帝土。下禳毒害﹐以度兆民。生死受賴﹐其福難勝。故曰無量﹐普度天人。

道言﹕凡有是經﹐能爲天地帝主兆民﹐行是功徳。有災之日﹐發心修齋燒香﹐誦經十過﹐皆諸天記名﹐萬神侍衛﹐右別至人﹐克得爲聖君金闕之臣。諸天記人功過﹐毫分無失。天中魔王亦保舉爾身﹐得道者乃當洞明至言也。

諸天中大梵隱語無量音道君撰

元始靈書中篇

東方八天

天相樞明﹐機省元同。中黃四司﹐玉韜上公。靈虛太玄﹐錫命眞封。云文祕紀﹐校績南韓。文妃錄品﹐簡升紫垣。章號瓊韞﹐朱曜洪頒。護字達龍﹐府開命神。碧圓通照﹐萬道冥神。

南方八天

感帝交仙﹐羽縹素煙。梵混自澄﹐洞魔駐筵。驛騰信馥﹐官師允騫。憫符昭濟﹐功念幽泉。利庇黎衝﹐進除果嚴。激思求邈﹐深賾浩田。無落由動﹐壁刻元綿。救澤苦涸﹐常應匪邊。

西方八天

空含意模﹐仙令忮宣。謹悟豈緘﹐孔雄假乾。遐函默祝﹐兵冑潛蕃。救章鐝究﹐成島俠連。變宥忽网﹐測粹武賢。諱愚祈昏﹐奏迷縛還。中帝赤懸﹐威劍蒼蚖。識爽杳辧﹐斯質華聯。

北方八天

玉宸宰儀﹐洪蕩胡時。忽透象察﹐役曹橫旗。統按宥生﹐火迅車馳。馹典責文﹐嶽圄魂疑。蒙乖亢正﹐敷式奚重。教檢斗剛﹐太一九徊。失慘丙注﹐符策按圍。目夔公馬﹐戮罰拉摧。

鬼滇長澤東﹐谷云敞施南﹐赤圖震皇西﹐馘醜榮垂北。

已上四句計一十六字﹐淸除疾疫﹐朱書﹐服之吉。

道言﹕此諸天中大梵隱語﹐無量之音。後一十六字﹐治病去疫﹐斷瘟密敕﹐其法祕重。有知其音﹐能齋而誦之者﹐諸天皆遣飛天神王﹐下觀其身﹐書其功勤﹐上奏諸天﹐萬神朝禮﹐地祇侍門﹐大動魔王﹐保舉洞眞﹐道備克得﹐遊行三界﹐升入金門。此音無所不辟﹐無所不禳﹐無所不度﹐無所不成﹐天眞自然之音也。故謂之致飛天下觀﹐上帝遙唱﹐萬神朝禮﹐三界侍軒﹐羣祆束首﹐鬼精自亡﹐琳瑯振響﹐十方肅淸﹐河海靜默﹐山嶽吞煙﹐萬靈振伏﹐招集羣仙﹐天無氛穢﹐地無祆塵﹐冥慧洞淸﹐大量玄玄也。

靈寶無量度人上品妙經卷之五十一竟

卷之五十二

玄明洞淵品

道言﹕昔於紫元天中﹐綠景空歌太晨光土﹐受元始度人玄明洞淵無量上品。元始天尊當說是經﹐周回十過﹐以召十方﹐始當詣座。天眞大神﹐上聖髙尊﹐妙行眞人﹐玄明洞淵五靈玄老水帝﹐八方九海洞淵龍王水官﹐四十二曹﹐江河泉源官屬將吏﹐無鞅數眾﹐升空而來。流雲靄霧﹐黳玉之輿﹐玄明之輦﹐紫蓋神輪﹐洞霄垂蔭﹐流虹寶光﹐萬色郁勃﹐洞煥太空﹐五日五夜。諸天日月星宿﹐象沈海影﹐綱蟠玉樞﹐珠暈璣徽﹐停輪駐耀﹐神宮鎭靜﹐靈嶽收云﹐天浮八騫﹐气淸九野﹐一國地土山川林木﹐緬平一等。無復髙下﹐土明玉晶﹐無有異色。眾眞侍座﹐元始天尊玄坐空浮玉光七變靈鰲寶座之上。說經一徧﹐諸天大眾同時稱善﹐是時﹐一國男女﹐歸依元始玄明洞淵之法﹐悟此生元﹐先從珠露。說經二徧﹐信知眞水﹐變化無窮。說經三徧﹐知見柔明﹐利物幾道。說經四徧﹐思念生宮﹐初降洞淵之气﹐腎華甲坼﹐神龜漾遊。說經五徧﹐心穴宏敷﹐靈潮機動﹐玄明散液﹐萬竅滋流﹐諦觀靜念﹐體妙無爲。說經六徧﹐天霐澄湛﹐明可分神﹐一一玄中﹐具我身相。說經七徧﹐洞淵靜碧﹐龍神奉教。說經八徧﹐海云擎露﹐甘液潤生。說經九徧﹐水光發爓﹐宮殿千層﹐中有天民﹐咸悟道法。說經十徧﹐玄明之气化成紫雲﹐普覆諸天﹐現無爲海﹐幽沈苦爽﹐解脫逍遙﹐是時﹐一國是男是女﹐莫不傾心﹐皆受護度﹐成得長生。

道言﹕是時﹐元始天尊說經一徧﹐東方無極無量品玄明洞淵至眞大神﹐無鞅之眾﹐浮空而至。說經二徧﹐南方無極無量品玄明洞淵至眞大神﹐無鞅之眾﹐浮空而至。說經三徧﹐西方無極無量品玄明洞淵至眞大神﹐無鞅之眾﹐浮空而至。說經四徧﹐北方無極無量品玄明洞淵至眞大神﹐無鞅之眾﹐浮空而至。說經五徧﹐東北無極無量品玄明洞淵至眞大神﹐無鞅之眾﹐浮空而至。說經六徧﹐東南無極無量品玄明洞淵至眞大神﹐無鞅之眾﹐浮空而至。說經七徧﹐西南無極無量品玄明洞淵至眞大神﹐無鞅之眾﹐浮空而至。說經八徧﹐西北無極無量品玄明洞淵至眞大神﹐無鞅之眾﹐浮空而至。說經九徧﹐上方無極無量品玄明洞淵至眞大神﹐無鞅之眾﹐浮空而至。說經十徧﹐下方無極無量品玄明洞淵至眞大神﹐無鞅之眾﹐浮空而至。

十徧周竟﹐十方無極玄明洞淵天眞大神﹐一時同至﹐一國男女﹐傾心歸仰。咸相議言﹐元始天尊來降此天百寶紫元天宮﹐爲諸仙眾﹐顯揚玄妙五行眞水之法﹐其气名曰玄明﹐洞淵。我聞玄明爲眞水之徳﹐形色俱美。洞淵爲眞水之量﹐幽深無涯。若以我等所見五行之水﹐淹天洋洋﹐洪浩不測﹐不知無形五行﹐謂之眞水﹐名曰玄明洞淵﹐作何體狀。天地未分﹐先有眞土。土能固攝十方上下﹐其中眞水無量無邊。風气鼓之﹐凝爲萬物﹐是生命本爲大道。元始天尊今日宣演五行無形眞气之妙﹐我若得聞﹐自得超升神霄上境﹐皆當朝禮天尊﹐覬獲大慈﹐遺我勝法﹐作如是說﹐敬禮再拜。來者有如細雨密霧﹐無鞅之眾﹐迮國一半土皆偏陷﹐非可禁止。於是元始懸一寶珠﹐大如黍米﹐在空玄之中﹐去地五丈﹐元始登引﹐天眞大神﹐上聖髙尊﹐妙行眞人﹐玄明洞淵五靈玄老水帝﹐八方九海洞淵龍王水官﹐四十二曹靈司掾吏﹐無鞅數眾﹐俱入寶珠之中。天人仰看﹐惟見勃勃從珠口中入﹐旣入珠口﹐不知所在。國人廓散﹐地還平正﹐無復欹陷。元始卽於寶珠之內﹐說經都竟﹐眾眞監度﹐以授於我﹐當此之時﹐喜慶難言。法事粗悉﹐諸天復位﹐倏欻之間﹐寂無遺響。是時﹐天人遇值經法﹐普得濟度﹐全其本年﹐無有中傷﹐傾土歸仰﹐成行淸淨。妙靈智心﹐心行如水﹐利澤無盡﹐明一明順﹐明通明照﹐明智明慧﹐明辯明道﹐明玄明空。心無畱滯﹐默契玄妙。同造杳冥﹐深悟至要﹐國安民康﹐逍遙太平。經始出教﹐一國以道。預有至心﹐宗奉禮敬﹐皆得度世。

道言﹕元始天尊說經中所言﹑並是諸天上帝內名﹐隱韻之音。亦是眞王內諱﹐百靈之隱名也﹐妙化無形。眞水﹐玄明洞淵之法。夫玄明爲水之情性﹐洞淵爲水之室宅。流則爲智﹐靜則爲慧。流故能通﹐靜故能照。爾能體之﹐自然得道。天地以靜眞水生﹐民物以靜眞水行。燥熱爲火﹐靜寒爲水﹐燥可勝寒﹐靜可勝熱﹐眞水生故也。爾若安靜﹐眞水自行﹐變化日生。靜爲命元﹐靜則長生。非世之常辭。上聖已成眞人﹐通玄究微﹐能悉其章﹐誦之十過﹐諸天遙唱﹐萬帝設禮﹐河海靜默﹐通導淵源﹐日月合度。璇璣不行﹐羣魔束形﹐鬼精滅爽﹐回屍起死﹐白骨成人。至學之士﹐誦之十過﹐則五帝侍衛﹐三界稽首﹐魔精喪眼﹐鬼祆滅爽﹐濟度垂死﹐絕而得生。所以爾者﹐學士穢气未消﹐體未洞眞﹐召制十方﹐威未制天政﹐徳可伏禦地祇﹐束縛魔靈﹐但卻死而已﹐不能更生。輕誦此章﹐身則被殃。供養尊禮﹐門戶興隆﹐世世昌熾﹐與善因緣﹐萬災不幹﹐神明護門。斯經尊妙﹐獨步玉京﹐度人無量﹐爲萬道之宗。巍巍大範﹐徳難可勝。

道言﹕凡誦是經十過﹐諸天齊到﹐水帝列言﹐泉曲悉宥﹐開朗冥關﹐億曾萬祖﹐幽魂苦爽﹐皆卽受度﹐上升朱宮﹐格皆九年﹐受化更生﹐得爲貴人。而好學至經﹐功滿徳就﹐皆得神仙﹐飛升金關﹐遊宴玉京也。上學之士﹐修誦是經﹐眞水上應﹐五臟育嬰﹐升入泥丸﹐玄霜紫冰﹐皆卽受度﹐飛升南宮。世人受誦﹐則洞靈激奔﹐神泉八周﹐益軀生神﹐延壽長年﹐後皆得作尸解之道。魂神暫滅﹐不經地獄﹐卽得返形﹐遊行太空。此經微妙﹐普度無窮。一切天人﹐莫不受慶。無量之福﹐生死蒙惠。上天所寶﹐不傳下世。至士賫金寶效心﹐盟天而傳。輕泄漏慢﹐殃及九祖﹐長役右官。侍經五帝﹐玉童玉女﹐各六十四人﹐營衛神文﹐保護受經者身。

道言﹕正月長齋﹐誦詠是經﹐九變三眞﹐澤及重泉﹐爲上世亡魂﹐斷地逮役﹐度上南宮。七月長齋﹐誦詠是經﹐眞水出胎﹐道受永年﹐身得神仙﹐諸天書名﹐黃籙白簡﹐削死上生。十月長齋﹐誦詠是經﹐復本還源﹐功歸上玄﹐總攝正气﹐統禦髙仙﹐爲國王帝主﹐君臣父子﹐安鎭國祚﹐保天長存﹐世世不絕﹐常爲人君安鎭其方﹐民樂太平。八節之日﹐誦詠是經﹐神泉流轉﹐玉關衝盈﹐得爲九宮眞人。本命之日﹐誦詠是經﹐眞水淸明﹐內照形神﹐出紫入黃﹐五臟生英﹐魂神澄正﹐萬气長存﹐不經苦惱﹐身有光明﹐三界侍軒﹐五帝司迎﹐萬神朝禮﹐名書上天﹐功滿行就﹐飛升上淸。

道言﹕行道之日﹐皆當香湯沐浴﹐齋戒入室﹐東向﹐叩齒三十二通﹐上聞三十二天﹐心拜三十二過﹐閉目﹐靜思身坐靑黃白三色雲气之中﹐內外蒼冥﹐有靑龍﹑白虎﹑朱雀﹑玄武﹑獅子﹑白鶴。羅列左右﹐日月照明﹐洞煥室內﹐玄明洞淵之气﹐狀如紫煙﹐羅絡交灌﹐洞見百神﹐項生圓象﹐光映十方﹐如此分明。密咒曰﹕

無上玄元﹐太上道君﹐召出臣身中三五功曹﹐左右官使者﹐侍香玉童﹐傳言玉女﹐五帝直符﹐直日香官﹐各三十二人﹐關啟所言。今日吉慶﹐長齋淸堂。修行至經﹐無量度人﹐願所啟上徹﹐徑禦無上三十二天元始上帝至尊幾前。

畢﹐引炁三十二過﹐東向誦經。

元始無量度人上品妙經

元始洞玄靈寶本章﹐玄明洞淵上品﹐泉關度人。蒼華隱韻﹐肇气自然。混合玄明﹐虛無至眞。一元立本﹐二气始陳。至陽下降﹐純陰上升。天眞開發﹐包絡飛騰﹐元和大朴﹐流結沖融。气達昆丘﹐精通如泉。泉號玄明﹐積爲洞淵。洞淵生龍﹐龍爲玄虫。九首兩翼﹐金額銅胸。恍惚之中﹐變化神通。主持气母﹐宰育羣容。品物旣宣﹐玄道亦傳。元始祖劫﹐化生諸天。玉光開景﹐是植玄根。元气爲祖﹐惟道爲身。大明結華﹐華芒蔚文。五官建立﹐變化神靈。是爲大梵﹐天中之天。郁察玄峯﹐龜臺玉城。上極元景﹐泰洞髙淸。眇眇歷紀﹐劫刃飛精。三華廣堂﹐虛梵琳庭。金闕丹陽﹐耀寶神池。降注天液﹐保度無衰。玄明成霐﹐流空洞淵。洞淵無極﹐九壘剛源。變化之妙﹐升入九天。周行正气﹐運轉天關。中有玄明洞淵之神﹐中有南極長生大帝﹐中有東極靑華帝君﹐中有度世司馬大神﹐中有好生韓君丈人﹐中有玄上司變司化持天保劫大洞尊神。回骸起死﹐無量度人。今日校錄﹐諸天臨軒。

東方無極飛天玄明洞淵神王﹐長生大聖﹐無量度人。

南方無極飛天玄明洞淵神王﹐長生大聖﹐無量度人。

西方無極飛天玄明洞淵神王﹐長生大聖﹐無量度人。

北方無極飛天玄明洞淵神王﹐長生大聖﹐無量度人。

東北無極飛天玄明洞淵神王﹐長生大聖﹐無量度人。

束南無極飛天玄明洞淵神王﹐長生大聖﹐無量度人。

西南無極飛天玄明洞淵神王﹐長生大聖﹐無量度人。

西北無極飛天玄明洞淵神王﹐長生大聖﹐無量度人。

上方無極飛天玄明洞淵神王﹐長生大聖﹐無量度人。

下方無極飛天玄明洞淵神王﹐長生大聖﹐無量度人。

十方至眞飛天神王長生度世無﹐量大神﹐並乘明云紫淵之輿﹐靑玄玉輦﹐鳳蓋蜺輪﹐驂駕九鳳﹐七色蒼龍﹐建汗漫總靈之節﹐十方洞淵之幡﹐前嘯眾眞齊唱﹐後吹列羽同鳴﹐獅子白鶴﹐嘯歌噰噰﹐大帝啟途﹐千官翼轅吋億乘萬騎﹐浮空而來﹐傾光回駕﹐監眞度生。太玄丞相﹐暘谷靈宮﹐玄司主錄﹐下元水官﹐執籙把籍﹐齊到帝前。默召玄明﹐制地參天。萬生被浹﹐枯涸生泉。玄明眞水﹐凝化億門。髙嶽巨山﹐寶闕珍林。皆資玄明﹐結固變成。九河水帝﹐玄津大神。上循閬昆﹐十二洞樓。絳海黃池﹐素波紫川。骨煉金石﹐面流渥丹。長生隱遷﹐司命帝闕。隨所應度﹐嚴校諸天。普告三界﹐無極神鄕﹐泉關幽夜﹐北闕酆都﹐四空大帥﹐六洞靈魔﹐寒夜暗域﹐考察玄司﹐四瀆七澤﹐十二溪眞。上解祖考﹐億劫種親﹐疾除罪簿﹐落滅惡根。不得拘畱﹐逼合鬼羣。洞淵符命﹐時刻升遷。九源玉池﹐部衛形魂。制魔保舉﹐度品南宮。死魂受煉﹐遷變成人。生身受度﹐劫劫長存。隨劫輪轉﹐與天齊年﹐永度三途﹐五苦八難﹐超淩三界﹐逍遙上淸。上淸之天﹐天帝厚衝﹐無色之境梵行。

東方八天

龍明瑞玉天﹐帝肅辭祕登。

滋慶道兟天﹐帝承翰鴻暉。

玉眞辧玄天﹐帝殿運晞逢。

流華注靈天﹐帝無惟育光。

崇延竟祝天﹐帝盟章奉髙。

理懷變化天﹐帝玄玄鑑侯。

雲府降澤天﹐帝執珠登全。

道英晶無天﹐帝爽造延士。

南方八天

珪辰鎭陽天﹐帝錄莊修皇。

赤射飛光天﹐帝保气曜備。

洞溪迎龍天﹐帝對楡倚玄。

化國雲宮天﹐帝尙丁惟寧。

照玄生气天﹐帝著時量瓊。

天英和液天﹐帝生演輔童。

龍肖溢眞天﹐帝拂化慈元。

聖正仙期天﹐帝洞梁無瓊。

西方八天

毫靈伯江天﹐帝足宗寧方。

金根養無天﹐帝道微斥廬。

玄合流素天﹐帝廣淡題徊。

朝仙變瀆天﹐帝優玄賜封。

契眞恭淨天﹐帝翻山白從。

迂寂思衝天﹐帝濮並屏聞。

逐神化幾天﹐帝妙洞止評。

洋思定歷天﹐帝籌突紀庸。

北方八天

寶笥扈書天﹐帝拂億蠢玆。

列源正一天﹐帝命仙儀中。

瑤光述液天﹐帝逸常京。

昌英正理和眞天﹐帝隨洪次章。

攝司會光天﹐帝召神略玄。

祈聖格淵天﹐帝昌回敷紳。

現龍降河天﹐帝擇毗衍門。

幾紀因盟天﹐帝孚廷剛。

三十二天﹐三十二帝。諸天隱諱﹐諸天隱名。

天中空洞﹐自然靈章。玄明隱韻﹐洞淵之音。

玄明之尊﹐洞淵之神。玄明眞魔﹐洞淵之靈。

九品十階﹐變化上淸。洞淵之奧﹐深不可詳。

龍以水神﹐風爲火靈。水中出火﹐龍火水精。

眞气返覆﹐敷落神眞。火中出水﹐心動精成。

天中之水﹐子命之神。若有能之﹐普度天人。

今日欣慶受度﹐飲咀玄明﹐身入洞淵﹐歷關諸天﹐

請滅陰惡﹐斬絕地根﹐髙超六气﹐神升太玄。

眞王監舉﹐無拘天門。東斗蒼精﹐西斗素童﹐

北斗玄眞﹐南斗丹風﹐中斗黃耀﹐珠光化鎔。

如是神王﹐居洞淵宮。外玄內明﹐八海攸同。

一气變形﹐眞水潛通。天地合徳﹐萬物安丰。

生气之海﹐中有九龍。太霄合景﹐上與天通。

身關大運﹐六气之眞。飆欻乘邁﹐超遇九神。

靑帝生魂﹐白帝育魄﹐赤帝攝气﹐黑帝滋血﹐

黃帝正極﹐肇立眞宅。靑帝龍王﹐安寶飛華。

赤帝龍王﹐元善郁羅。白帝龍王﹐玄霄玉霞。

黑帝龍王﹐道柔顯和。黃帝龍王﹐甲建持波。

五帝龍王﹐玄明之靈。生化洞淵﹐飛行紫淸。

總領眞仙﹐太上神兵。麾幢鼓節﹐遊觀杳冥。

自號赫奕﹐諸天應機。上天度人﹐泉臺散開。

神王受命﹐普度災危。玄獸吐毒﹐神龍八馳。

玉甲秉鉞﹐靑童執旗﹐擲火萬里﹐流光四施。

敢有干試﹐拒遏上聖﹐風刀奔突﹐巨天橫飛。

流鈴交煥﹐玄仙振威﹐千千截首﹐萬萬滅形。

魔無干犯﹐鬼無祆精。三官北酆﹐明立嚴刑。

不得容隱﹐金馬驛呈。普告無窮﹐萬神咸聽。

三界五帝﹐列奏太淸。

玄化九變﹐洞極圓方。生育神龍﹐持運陰陽。

與道同範﹐體正純剛。廣羅天闕﹐妙立無形。

造化之本﹐雲雨所藏﹐眞水九淵﹐回度元綱。

渺渺歷劫﹐混沌之中。上玄爲色﹐下河爲淵。

風轉玉輪﹐威光戴天。一身九首﹐蟠繞羣京。

蒼源瑤海﹐龍嶽飛城。天上天下﹐無幽無冥。

洋洋洞淵﹐萬龍斯官。云書玉字﹐元始赤文。

保鎭下元﹐護世長存。龍漢彌羅﹐黃闕開張﹐

玄明流演﹐九地九天﹐輪轉包羅﹐旋遠十方。

履水結纏﹐導化五常﹐三十九气﹐升降玉源。

九宮列職﹐合會玄玄。玄居太微﹐龍帝飛眞。

浮景碧融﹐執詠洞篇﹐玉眞明耀﹐輝映玄明。

空華禦正﹐純金散煙﹐紫霄郁陵﹐輔衛髙仙。

千和萬合﹐化生流精。流精墾液﹐自然成眞。

眞中有神﹐長生大君。東極靑華﹐丹明紫靈。

無英混極﹐白元保生。太一校籍﹐靑童灌津。

執符把籙﹐保命生根。上游紫虛﹐出入華房。

八瞑之內﹐東井之中。下鎭人身﹐黃庭絳淵﹐

中理五气﹐混合百神。十轉回靈﹐萬品俱仙。

仙道貴生﹐無量度人。上開八門﹐飛天法輪。

罪福禁戒﹐宿命因緣。普受玄澤﹐結煉生身。

身得受生﹐上聞諸天。諸天之上﹐各有生門。

中有空洞謠歌之章﹐眞王靈篇﹐辭參髙眞。

第一玄明洞淵飛空之音

眞陽無形﹐慫玄明生。玄明眞露﹐气噓乃成。

太空無邊﹐元气騰煙。氤氳迅飛﹐水降如泉。

浩浩其聲﹐洋洋積淵。炎風入水﹐自然蜿蜓。

數經九歷﹐鱗角乃全。倏忽變化﹐入地通天。

口銜雲雨﹐身如玉蚿。叱電吐霧﹐雷火之仙。

經營萬物﹐開導生源。玄明之功﹐神龍爲先。

洞淵溟海﹐注納百川。一水爲祖﹐中含五行。

人身法象﹐神池淨霐。震气爲龍﹐游泳三田。

飛伏以道﹐世壽億千。無量度人﹐吟此洞篇。

第二玄明洞淵眞王之章

玉京昆侖﹐植空爲根。下跨碧海﹐九億之元。

玄峯中峙﹐日月交軒。耀晶雙景﹐臨光七眞。

流泉上升﹐三十九門。養煉二象﹐賴此玄明。

下包黃闕﹐統制靈官。圓羅降气﹐攝禦元君﹐

一气六纏﹐三元化成。出入三華﹐浩蕩風淵。

綠霞郁壘﹐流鈴四奔。生化之道﹐肇立神靈。

哺餌元和﹐保天無傾。世有能知﹐靑簡書名。

我今爲此章﹐度命以眞水。飛步登神霄﹐仙眞當敬禮。

第三玄明洞淵眞王歌曰

揚舲洞淵池﹐靑林振靈風。天聲自成音﹐萬變復以同。

峨峨神霄闕﹐執誥東華中。度人回淸流﹐捨此百慮攻。

玄明散天露﹐物體能滋融。煉骨生玉華﹐長生得無憂。

如何背仙道﹐濁穴隨屍虫。不悟大道元﹐安能兔衰凶。

有山旋碧虛﹐有水藏神龍。胡爲逐貪競﹐沈穢老嬰童。

我位空洞王﹐法駕嚴鼓鐘。憫世統大憲﹐救物興教宗。

執詠玉眞謠﹐飛升洞玄宮。八難從此解﹐歡樂永無窮。

此三界之上﹐飛空之中﹐眞王歌音﹐音參洞章。

誦之百徧﹐名度南宮。誦之千徧﹐飛仙保迎。

萬徧道備﹐超升太空﹐過度三界﹐位登眞公。

有聞靈音﹐魔王敬形﹐勅制地祇﹐侍衛送迎。

拔出地戶﹐五苦八難﹐七祖升遷﹐永離冥官﹐

魂度朱陵﹐受煉更生。是謂無量﹐普度無窮。

有祕上天文﹐諸天共所崇。泄慢墮地獄﹐禍及七祖翁。

道言﹕此二章並是諸天上帝﹐及至靈眞王隱祕之音﹐妙寂無形眞水﹐化成天地﹐出生神龍。兆能體之﹐神仙無終。皆是大梵之言﹐非世上常辭。言無韻麗﹐曲無華宛。故謂玄奧﹐難可尋詳。上天所寶﹐祕於玄都神霄玉淸王府東華之室﹐依科三萬七千年隨運下傳。若有至人賫金寶質心﹐依舊格告盟十天﹐然後而付焉。

道言﹕夫天地運度否終﹐日月五星虧盈﹐至聖神人休否﹐末學之夫疾傷。凡有此災﹐同气皆當齊心修齋﹐六時行香﹐十徧轉經﹐福徳立降﹐消諸不詳。無量之文﹐普度無窮。

道言﹕夫末學道淺﹐或仙品未充﹐運應滅度﹐身經太陰。臨過之時﹐同學至人爲其行香﹐誦經十過﹐以度屍形如法。則玄明自生﹐玄冥自還﹐腎中玉女﹐手把陽關﹐死戶閉塞﹐三官舞輪﹐返命復形﹐錄名帝軒﹐魂神徑上南宮﹐隨其學功﹐計日而得更生。輪轉不惑﹐便得神仙。

道言﹕夫天地運終﹐星宿錯度﹐日月失昏﹐四時失度﹐陰陽不調﹐國境不和﹐人民災饉﹐疫毒流行﹐兆庶死傷﹐師友命過﹐同志殞亡。皆當修齋﹐行香誦經。夫齋戒誦經﹐功徳甚重。上消天災﹐保鎭帝王。下禳毒害﹐以度兆民﹐生死受賴﹐其福難勝。故曰無量﹐普度天人。

道言﹕凡有是經﹐能爲天地帝主兆民﹐行是功徳。有災之日﹐發心修齋燒香﹐誦經十過﹐皆諸天記名﹐萬神侍衛﹐右別至人﹐克得爲聖君金闕之臣。諸天記人功過﹐毫分無失。天中眞王亦保舉爾身﹐得道者乃當洞明至言也。

諸天中大梵隱語無量音道君撰

元始玄明洞淵靈書紫篇

東方八天

迮芹灑定﹐淵婁池溟。旣霸沔洟﹐畱靑濟眞。

唐屏卞師﹐邀除止明。郁落月肌﹐胡定杳徵。

命澤玄嶽﹐列淵自升。云荼帝﹐利賓延承。

洞假幽狄﹐越英仰靈。鑄晶漾口﹐道寂元經。

南方八天

猛洪滋盈﹐力羌華營。建浦時會﹐洙玄伺膺。

綠養漸宛﹐被盧次丁。蕩蒙愈謹﹐玉毫途平。

赤宮赤蘇﹐元首气靈。告命酆臺﹐帝師虎臣。

祕魔截龍﹐撲雷收星。研期胡由﹐並愆思稱。

西方八天

眞庚六池﹐神虎四飛。栗洛衎睹﹐優正兵施。

部亶吉會﹐耶帑露源。媾嫣和廬﹐七元九司。

考謝已扁﹐傲瑯袁棐。主典罪魂﹐幽扃圓登。

頂角珍上﹐護眞載延。窈斷皇極﹐璽山封城。

北方八天

蓬內伐北﹐旗翟遄車。翠儀交蔚﹐九化方諸。

英丹心漑﹐滂潢玉羅。根納赤尾﹐火龍遊波。

勝室耀蕩﹐兵府紀銅。黑遼追寧﹐建餘百聰。

後爓水洞﹐沈桓箕臺。勅催聻尙﹐變仙神回。

道言﹕此諸天中大梵隱語﹐無量之音。舊文刻書玄明北山龍阿穴室之門﹐爲萬物生根﹐九天靈章。其道禁諱﹐隱奧無聞。字皆廣長一丈。天眞皇人昔書其文﹐以爲正音。有知其音﹐能齋而誦之者﹐諸天皆遣飛天神王﹐下觀其身﹐書其功勤﹐上奏諸天﹐萬神朝禮﹐地祇侍門﹐大功眞王﹐保舉上眞﹐道備克得﹐遊行三界﹐升入金門。此音無所不辟﹐無所不禳。無所不度﹐無所不成﹐天眞自然之音也。故誦之致飛天下觀﹐上帝遙唱﹐萬神朝禮﹐三界侍軒﹐羣祆束首﹐鬼精自亡﹐琳瑯震響﹐十方肅淸﹐河海靜默﹐山嶽吞煙﹐萬靈振伏﹐招集羣仙﹐天無氛穢﹐地無祆塵﹐冥慧洞淸﹐大量玄玄也。

靈寶無量度人上品妙經卷之五十二竟

卷之五十三

斬滅五行邪怪品

道言﹕昔於玉靈天中﹐明景謠歌大威神土﹐受元始度人斬滅五行邪怪無量上品。元始天尊當說是經﹐周回十過﹐以召十方﹐始當詣座。天眞大神﹐上聖髙尊﹐妙行眞人﹐五帝眞官﹐明威大將﹐斬邪騎吏﹐陰陽三五﹐總統官曹﹐紫微神兵﹐無鞅數眾﹐乘空而來。金暉映虛﹐寶輿仙飆﹐華光羽蓋﹐纏郁晨霞﹐萬景交朗﹐煥耀八圓﹐七日七夜。十方仙眞﹐層樓寶闕﹐洞化相通﹐天綱停徊﹐星絡正度﹐神風微扇﹐妙靄凝香﹐气象融和﹐海嶽澄淸﹐一國地土山川林木﹐緬平一等﹐無復髙下﹐土皆作華玉﹐瑩鮮五明之色。眾眞侍座﹐元始天尊玄坐空浮景耀神龍禦化天元之座。說經一徧﹐諸天大聖同時稱善﹐是時﹐一國男女﹐斷滅五欲之情。說經二徧﹐五化隆昌。說經三徧﹐五緯順躔。說經四徧﹐五气常平﹐萬物咸亨。說經五徧﹐五常不擾﹐道治日新。說經六徧﹐五運推協﹐無有乖愆。說經七徧﹐五文顯布﹐玄教開明。說經八徧﹐五神守正﹐威用宣張﹐眞气充溢﹐蠲蕩不祥。說經九徧﹐五精固養﹐保育靈光。說經十徧﹐五行之內﹐邪怪俱亡﹐是時﹐一國是男是女﹐莫不傾心﹐皆受護度﹐咸得長生。

道言﹕是時﹐元始天尊說經一徧﹐東方無極無量品斬滅靑精邪怪至眞大神﹐無鞅之眾﹐浮空而至。說經二徧﹐南方無極無量品斬滅赤精邪怪至眞大神﹐無鞅之眾﹐浮空而至。說經三徧﹐西方無極無量品斬滅皓精邪怪至眞大神﹐無鞅之眾﹐浮空而至。說經四徧﹐北方無極無量品斬滅黑精邪怪至眞大神﹐無鞅之眾﹐浮空而至。說經五徧﹐東北無極無量品斬滅火行遊精邪怪至眞大神﹐無鞅之眾﹐浮空而至。說經六徧﹐東南無極無量品斬滅金行遊精邪怪至眞大神﹐無鞅之眾﹐浮空而至。說經七徧﹐西南無極無量品斬滅水行遊精中央黃精邪怪至眞大神﹐無鞅之眾﹐浮空而至。說經八徧﹐西北無極無量品斬滅木行遊精邪怪至眞大神﹐無鞅之眾﹐浮空而至。說經九徧﹐上方無極無量品斬滅天元五行邪怪至眞大神﹐無鞅之眾﹐浮空而至。說經十徧﹐下方無極無量品斬滅地元五行邪怪至眞大神﹐無鞅之眾﹐浮空而至。

十徧周竟﹐十方無極斬滅五行邪怪天眞大神﹐一時同至﹐一國男女﹐傾心歸仰。來者有如密雲細霧﹐無鞅之眾﹐迮國一半土皆傾陷﹐非可禁止。於是元始化一圓象﹐大小無常﹐煒耀五色﹐在空玄之中﹐去地九丈。元始登引﹐天眞大神﹐上聖髙尊﹐妙行眞人﹐五帝眞官﹐明威大將﹐斬邪騎吏﹐陰陽三五總統官曹﹐十方斬滅五行邪怪至眞神王﹐紫微神兵﹐三天給事﹐無鞅數眾﹐俱入圓象之中。天人仰看﹐惟見拂拂從圓象中入﹐旣入圓象﹐不知所在。國人廓散﹐地還平正﹐無復欹陷。元始卽於圓象之內﹐說經都竟﹐眾眞監度﹐以授於我﹐當此之時﹐喜慶難言。法事粗悉﹐諸天復位﹐倏欻之間﹐寂無遺響。是時﹐天人遇值經法﹐普得濟度﹐全其本年﹐無有中傷﹐傾土歸仰﹐鹹行正心。不欹不陷﹐不誑不佞﹐不狠不愎﹐不戾不乖﹐不嫉不惡。言行平直﹐智識剛明﹐齊同慧悟﹐異骨和同﹐國安民康﹐欣樂沖融。經始出教﹐一國以道﹐預有至心﹐宗奉禮敬﹐皆得度世。

道言﹕元始天尊說經中所言﹐並是諸天上帝內名﹐隱韻之音。亦是眞魔內諱﹐斬滅五行邪怪百靈之隱名也﹐非世上之常辭。上聖已成眞人﹐通玄究微﹐能悉其章。誦之十過﹐諸天贊詠﹐五靈敬侍﹐金木水火﹐元土合並﹐神粹凝和﹐毒害不生﹐混養內化﹐洞冥至眞﹐邪怪鬼祆﹐無緣而興。至學之士﹐誦之十過﹐則五帝鑑觀﹐九眞舉仙﹐邪試滅迹﹐怪禍永蠲﹐道業保固﹐善行克全。所以爾者﹐通感五行之神﹐蕩伏邪怪﹐召制威靈﹐克成至道﹐和合眞气﹐保育人命﹐得躋玄境。降會髙眞﹐不死而已﹐豈復更生。輕誦此章﹐身則被殃。共養尊禮﹐門戶興隆﹐世世昌熾﹐與善因緣﹐萬災不幹﹐神明護門。斯經尊妙﹐獨步玉京﹐度人無量﹐爲萬道之宗。巍巍大範﹐徳難可勝。

道言﹕凡誦是經十過﹐諸天齊到﹐十方斬滅五行邪怪之神﹐剿絕魔精﹐五行之內﹐不爲殃禍﹐災咎永消﹐用保福祥﹐而運化常寧﹐安鎭率土﹐普承玄恩﹐仁壽富樂﹐淸靜自然也。上學之士﹐修誦是經﹐消滌邪害﹐道气淸眞。世人受誦﹐則元眞受妙﹐惑念永忘﹐全其壽年﹐後皆得受煉度之道。魂神暫滅﹐不經地獄﹐卽得返形﹐遊行太空。此經微妙﹐普度無窮﹐一切天人﹐莫不受慶。無量之福﹐生死蒙惠。上天所寶﹐不傳下世。至士賫金寶效心﹐盟天而傳﹐輕泄漏慢﹐殃及九祖。長役考官﹐侍經五帝﹐玉童玉女﹐各三十六人﹐營衛神文﹐保護受經者身。

道言﹕正月長齋﹐誦詠是經﹐召上元將軍﹐斬滅五行邪怪﹐不正之祆﹐卽使天界澄廓﹐七耀常明。七月長齋﹐誦詠是經﹐召中元官將﹐斬滅五行邪怪﹐不正之精﹐保衛兆民﹐使安其生。十月長齋﹐誦詠是經﹐召下元官君將吏﹐五嶽兵馬﹐斬滅五行邪怪﹐不正之靈﹐安鎭天下﹐慶佑君親﹐歷世綿長﹐後天而存。八節之日﹐誦詠是經﹐召天地四方八極兵馬﹐卻絕魔靈﹐順布五气﹐長養生成。本命之日﹐誦詠是經﹐召天元九宮﹐星宿眞官﹐威殺之神﹐檢校命籙五行邪怪﹐祛斬滅蹤﹐五神守正﹐萬气資形﹐生道靈堅﹐超遷上淸。

道言﹕行道之日﹐皆當香湯沐浴﹐齋戒入室﹐東向﹐叩齒三十二通﹐上聞三十二天﹐心拜三十二過﹐閉目﹐靜思身坐靑黃赤三色雲气之中﹐內外蒼冥﹐有靑龍﹑白虎﹑朱雀﹑玄武﹑獅子﹑白鶴﹐羅列左右﹐日月照明﹐洞煥室內﹐項生圓象﹐光映十方﹐如此分明。密咒曰﹕

無上玄元﹐太上道君﹐召出臣身中三五功曹﹐左右官使者﹐侍香玉童﹐傳言玉女﹐五帝直符﹐直日香官﹐各三十二人﹐關啟所言。今日吉慶﹐長齋淸堂。修行至經﹐無量度人﹐願所啟上徹﹐徑禦無上三十二天元始上帝至尊幾前。

畢﹐引炁三十二過﹐東向誦經。

元始無量度人上品妙經

元始洞玄靈寶本章﹐上品妙首﹐斬邪滅怪﹐十回度人。百魔隱韻﹐離合自然。五气眞文﹐玄虛上神。大混靈源﹐天地幽根。統運五气﹐五行之元。大化總禦﹐歷劫綿綿。五行布育﹐相保生成。非道不顯﹐非道不明﹐非道不立﹐非道不眞。錯沴結靄﹐邪怪流形。自然神徳﹐祛伐無停。是爲妙範﹐玄上之宗﹐太極玉關﹐金關靈都。陰陽元會﹐三气之樞。浩浩元气﹐乍合乍殊。靑琳玉宮﹐始暉妙庭。墉臺積霄﹐交和耀晶。大周十境﹐羅絡彌綸。中有調運五行順化之神﹐中有宰禦玄極生育之君﹐中有馘祆破害大神﹐中有仙靈寶籙官君丈人﹐中有陰陽三五七九明威正一定命尊神。斷滅邪怪﹐無量度人。今日校錄﹐諸天臨軒。

東方無極飛天斬邪滅怪神王﹐長生大聖﹐無量度人。

南方無極飛天斬邪滅怪神王﹐長生大聖﹐無量度人。

西方無極飛天斬邪滅怪神王﹐長生大聖﹐無量度人。

北方無極飛天斬邪滅怪神王﹐長生大聖﹐無量度人。

東北無極飛天斬邪滅怪神王﹐長生大聖﹐無量度人。

東南無極飛天斬邪滅怪神王﹐長生大聖﹐無量度人。

西南無極飛天斬邪滅怪神王﹐長生大聖﹐無量度人。

西北無極飛天斬邪滅怪神王﹐長生大聖﹐無量度人。

上方無極飛天斬邪滅怪神王﹐長生大聖﹐無量度人。

下方無極飛天斬邪滅怪神王﹐長生大聖﹐無量度人。

十方至眞飛天斬邪滅怪神王﹐長生度世無量大神﹐並乘晨霞寶輿﹐仙飆華光﹐羽蓋驂衛﹐三元官將﹐十極仙靈﹐建斬邪之節﹐滅怪神旛﹐前嘯洞眞之曲﹐後詠靈虛妙歌﹐紫鸞玄鵠﹐吟嘯相和﹐天蓬啟途﹐龍虎翼轅﹐億乘萬騎﹐浮空而來﹐傾光回駕﹐監眞度生。天關內宰﹐火鈴上曹﹐監察大魔﹐威禁玄靈﹐紫淸主錄﹐監度大神﹐執麾仗鉞﹐大布威靈﹐齊奉帝符﹐檢錄五行﹐察制萬類﹐造化靈司。山河海嶽﹐經緯星躔。八溟九壘﹐十二宮辰。桔蕩祆忒﹐乖沴之愆。束縛惡精﹐邪怪之形。不得怠縱﹐逸肆魔羣。元始告命﹐勑使神兵。斬邪無蠲﹐開化生津。保安正道﹐回度劫輪。眞機變煉﹐妙气敷榮。人無疾橫﹐神徳合明。永度世厄﹐與天齊齡。超出三塗﹐絕離苦難。越升魔界﹐遨遊上玄。上玄之天﹐天帝郁延﹐無色之境梵行。

東方八方

玉儀明度天﹐帝忽回題蘇。

寂玄通正天﹐帝寥遙初。

輔覺鎭陽天﹐帝秀丹琡觀。

始明運修天﹐帝辯盈子通。

靈澤隨化天﹐帝海光洞珠。

方洞歷皇天﹐帝去害無盡。

京基耀光天﹐帝波斯普臺。

紫麟召仙天﹐帝福長生。

南方八天

太妙郁晨天﹐帝寶策紫微。

頂光履眞天﹐帝道極祕呈。

存玄慶智天﹐帝頓希谷仁。

傳靈滅魔天﹐帝駢邾蕩魔。

顯生變身天﹐帝陰穴露堪。

赤寶垂安天﹐帝益鹿杳機。

錫熺佑明天﹐帝冤婁莎庸。

洞光敬玄天﹐帝何童歷聰。

西方八天

神文示宗天﹐帝玉棋上元。

虎裳世標天﹐帝梵無延康。

遊眞虛用天﹐帝謁昌華龍。

正气符剛天﹐帝邈育規。

測神問封天﹐帝宣幽述眞。

奏功證道天﹐帝運常明。

烈地薈冥天﹐帝號希淵途。

誅怪通政天﹐帝處彥那靈。

北方八天

禁鎭百無利元天﹐帝瓊敷仙。

髙宸泰微抃宗夫﹐帝鳳華飛綱。

洞志幽虛禮剛天﹐帝文何徳揚。

九回轉徳思本天﹐帝陁邈淸。

晦俱息康存一天﹐帝陽文子持。

北淸總司天﹐帝判皇極峒。

玄微察命天﹐帝壽蒙資成。

鑑神按獄訊靈天﹐帝望賾夷卿。

三十二天﹐三十二帝。諸天隱諱﹐諸天隱名。天中空洞﹐自然靈章。諸天隱韻﹐五行之音﹐五行之尊﹐五行之神﹐五行大魔﹐五行之靈。九和十合﹐變化上淸。無量玄奧﹐深不可詳。敷落神眞﹐普度天人。今日欣慶受度﹐歷關諸天。請滅怪惡﹐斬絕邪源﹐調運五行﹐功參大元。眞王鎭禦﹐道气開宣。東極化木﹐西極生金﹐北極凝液﹐南極激炎﹐中極上宮﹐合會四玄。靑帝衛生﹐白帝斂徳﹐赤帝蕩祆﹐黑帝收毒﹐黃帝中王﹐萬禍俱息。木行大魔﹐飛光寶龍。火行大魔﹐耀天紫童。金行大魔﹐返神會容。水行大魔﹐駕气乘風。土行大魔﹐劫霞洞穹。五行大魔﹐萬神之宗。部率神官﹐出入幽冥。橫戈擁甲﹐萬騎云奔。統攝威伐﹐與道同倫。玉天開化﹐察錄神姦。靈明通泰﹐蠲卻無前。玉樞流擲﹐烈銳八延。三將馳驅﹐四帥揚旛。攫天觸爓﹐擊雷散煙。敢有干試﹐據遏上眞。金鉞前戮﹐巨天后刑。掃除邪怪﹐風火無停。千千截首﹐萬萬剪形。魔無干犯﹐鬼無祆精﹐三官北酆﹐明檢鬼營。不得容隱﹐金馬驛呈。普告無窮﹐萬神咸聽﹐三界五帝﹐列言上淸。

玄元妙紀﹐五气開皇。眇眇大混﹐混化微茫。上施神華﹐下布靈光。纏綿元梵﹐羅絡乾坤。剛柔相感﹐序列五行。五行相運﹐造育生成。推蕩無滯﹐和合歸眞。妙道彌輪﹐運度自然。五眞流演﹐升降回旋。施養生化﹐媾气如泉。五用順常﹐萬類滋繁。勝气傍淩﹐兼位而遷。淫則爲癘﹐邪怪起源。出爲崇祆﹐民物銜冤。上帝勑斬﹐敷落五篇。赤書玉字﹐八威龍文。保制劫運﹐使天長存。梵气彌羅﹐萬範開張。元綱流演﹐三十二天。輪轉無色﹐周回十方﹐旋斗歷箕﹐回度五行。三十五分﹐總气上元。八景冥合﹐气入玄玄。玄中太皇﹐上帝髙眞。泛景太霞﹐嘯詠洞章。金眞朗郁﹐流響云營。玉音攝气﹐靈風聚煙。紫虛郁秀﹐輔翼萬仙。五气混合﹐自然成眞。眞中有神﹐太極元君。三天眞老﹐大混尊神。太一司化﹐三五神官﹐執符把籙﹐保度靈眞。上游上淸﹐出入華房﹐八冥之內﹐細微之中。下鎭五嶽﹐上安九天。中理五气﹐混合百神。十轉回靈﹐萬气齊仙﹐五行邪怪﹐斬滅無干。髙明紫微﹐流轉諸天。掌世罪福﹐與道同玄。仙道貴生﹐無量度人。炎炎五星﹐飛天如輪。下維九宮﹐上開八門。罪福禁戒﹐宿命因緣﹐普受開度﹐五行生身。身得受生﹐上聞諸天。諸天之上﹐各有生門。中有五行﹐空洞之章﹐眞王靈篇﹐辭參髙眞。

第一化生五行飛空之音

大梵未開﹐無形無名﹐二儀分兮﹐位列五行。東靑西素﹐南丹北玄。元一中黃﹐五气相循。各有主性﹐與道變遷。此爲道根﹐色質相連。寶臺玉宮﹐碧山金門。上眞仙聖﹐無量帝君。冥冥之中﹐運合眞神。錦旛黃綬﹐紫蓋朱輪。皆眞五色﹐隨化成形。息意冥一﹐分化億千。超度三界﹐飛空結仙。此道世莫知﹐眞王當普宣。神霄數萬里﹐金闕相輝鮮。飛神恍惚間﹐萬聖馳云軿。世途念流轉﹐使我常哀憐。何如向玄道﹐妙本晤所歸。邪怪盡淪息﹐長居玉帝前。

第二斬滅五行邪怪之章

天元太乙﹐帝司主兵。護衛世上﹐保合生精。華衣繡裙﹐玉冠靑巾。靑龍左列﹐白虎右賓。佩服龍劍﹐五福之章。統部神官﹐三五將軍。檢校陰陽﹐運合元機。五行邪怪﹐莫不傾摧。有邪必斬﹐有怪必摧。敷佑福祥﹐啟悟希夷。邪怪已消滅﹐五帝降靈威。護世過萬年﹐帝徳日熙熙。黃龍下中天﹐帝壽天所期。神霄空洞章﹐奏香綠煙飛。

第三和合五行歸身契道歌曰

太虛玄妙神﹐空洞幽無君。生於渺沸中﹐造化標元根。淡漠居正性﹐返照滅邪氛。消魔怪害除﹐沖融和至眞。昭昭智慧鋒﹐威伐叱祆羣。五濁安能擾﹐明輝華景形。佩服靈寶章﹐雲光煥爾身。玉符鎭內景﹐龍虎纏胎嬰。水火金木交﹐混一宗皇靈。巍巍禦絳闕﹐冥冥理百精。誰知年劫運。長保無窮齡。舞輪三界外﹐翺翔登九淸。

此三界之上﹐飛空之中﹐眞王歌音﹐音參洞章。誦之百徧﹐名度南宮。誦之千徧﹐魔王保迎。萬徧道備﹐飛升太空﹐過度三界﹐位登仙公﹐有聞靈音﹐邪怪滅形﹐勑制地祇﹐護度生民﹐消拔禍難﹐超越惡津﹐七祖升遷﹐永離鬼羣﹐魂度朱陵﹐受煉更生。是謂無量﹐普度無窮。有祕上天文﹐諸天共所崇。泄慢墮地獄﹐禍及七祖翁。

道言﹕此二章並是諸天上帝﹐及至靈眞王隱祕之音﹐皆是大梵之言﹐非世上常辭。言無韻麗﹐曲無華宛。故謂玄奧﹐難可尋詳。上天所寶﹐祕於玄都髙上神霄玉淸王府東館藏室﹐依玄科三萬七千年﹐應運下傳。若有至人賫金寶質心﹐依舊格告盟玉淸﹐然後而付焉。

道言﹕夫五行气逆﹐則淫僭自生。陰陽勃亂﹐則邪怪乃作﹐乘節隨气﹐刑害乃興。凡有此災﹐至士皆當齊心修齋﹐六時行香﹐十徧轉經﹐福徳立降﹐消諸不祥。無量之文﹐普度無窮。

道言﹕夫五行衰絕﹐則命數終盡﹐三元愆否﹐則元气凋微。末學道淺﹐仙品未充﹐運應滅度﹐身經太陰﹐臨過之時﹐同學至人爲其行香﹐誦經十過﹐以度屍形如法。魂神徑上南宮﹐隨其學功﹐計日而得更生。轉輪不惑﹐便得神仙。

道言﹕五行之气﹐出爲邪怪﹐則致天地運終﹐星宿錯度﹐日月失明﹐四時失度﹐陰陽不調﹐國界不寧﹐兵火時起﹐疫毒流行﹐兆民死傷﹐師友命過。皆當修齋﹐行香誦經﹐則五行邪怪之鬼﹐聞經鎭制﹐呼其姓名﹐稱說根本因綠之狀。叩首請命﹐永不敢幹﹐經隱妙道﹐及以眞符﹐無不禳卻也。夫齋戒誦經﹐功徳甚重。上消天災﹐斬滅邪怪﹐保鎭帝王﹐下禳毒害﹐以度兆民﹐生死受賴﹐其福難勝。故曰無量﹐普度天人。

道言﹕凡有是經﹐能爲天地帝主兆民﹐行是功徳。有災之日﹐發心修齋燒香﹐誦經十過﹐皆諸天記名﹐萬神侍衛﹐右別至人﹐克得爲聖君金闕之臣。諸天記人功過﹐毫分無失﹐天中眞王亦保舉爾身﹐得道者乃當洞明至言也。

諸天中大梵隱語無量音道君撰

元始靈書中篇

東方八天

橙兪離瓊﹐律角冥外。祺羅屈丹﹐妙穎楚僅。云霏瑤閎﹐利逸謹慧。參鐸鶉房﹐偃營生記。珠煥陽甫﹐符梁照昧。巒格燕盡﹐冒徳施隨。靑鄙洛汶﹐華光擇匱。嬰環何容﹐枳墩陸會。

南方八天

曖曨奎常﹐九暄柏枚。漾朗冀泮﹐琢英明住。卜慮罄曜﹐丘抨驛催。救溢秉瑯﹐圖倨金夷。渺歷定籌﹐恆佑慈理。涓浦牛童﹐加那彥東。梵珞祕思﹐以龍伾轅。覿綿炳懟﹐金庭蕭仙。

西方八天

鈕陶紀延﹐洞畱啟宣。角躔東虛﹐疾通敬湍。招定純微﹐益素廬全。騰秉紹宣﹐竺路亨慜。濟幽忻淵﹐文邦師瀆。寥幾秦元﹐布庸疑拳。直野魔池﹐振篇瑯祈。昆漠未腆﹐靈恍宗怖。

北方八天

列晤直定﹐耿澄微萊。鑑萌資條﹐陽璉印部。膽但瓊拂﹐拯紀盈剔。撰慈窺冥﹐番波氏石。仙潭碧洙﹐友句肆亭。聿琳序演﹐粲調持屏。閟塵說沐﹐洋略扁飛。雷族咸厓﹐迹眞皇微。

道言﹕此諸天中大梵隱語﹐無量之音。舊文字刻書太極東臺喬城之上﹐喬城爲五行出入之墟﹐以正分度﹐經變造化﹐順隆時符﹐字皆廣長一丈。天眞皇人昔書其文﹐以爲正音。有知其音﹐能齋而誦之者﹐諸天皆遣日直仙吏﹐飛玄大神﹐下觀其身﹐書其功勤﹐上奏諸天﹐萬神朝禮﹐地祇侍門﹐大功眞王﹐保舉五辰﹐道備克得﹐遊行三界﹐升入金門。此音無所不辟﹐無所不禳﹐無所不度﹐無所不成﹐天眞自然之音也。故誦之致仙吏下觀﹐上帝遙唱﹐萬神朝禮﹐三界侍軒﹐羣祆束首﹐鬼精自亡﹐琳瑯振響﹐十方肅淸﹐河海靜默﹐山嶽吞煙﹐萬靈振伏﹐招集羣仙﹐天無氛穢﹐地無祆塵﹐冥慧洞淸﹐大量玄玄也。

斬滅木宮邪怪靈符

斬滅火宮邪怪靈符

斬滅土宮邪怪靈符

斬滅金宮邪怪靈符

斬滅水宮邪怪靈符

靈寶無量度人上品妙經卷之五十三竟

卷之五十四

斬馘不祥品

道言﹕昔於始靑天中﹐紫陽泛歌大福樂土﹐受元始度人斬馘不祥妙品。元始天尊當說是經﹐周回十過﹐以召十方﹐始當詣座。天眞大神﹐上聖髙尊﹐妙行眞人﹐靈威神王﹐黑天玉京大將﹐斬邪馘毒威兵﹐巨魁伏魔誅魂都吏﹐無鞅數眾﹐乘空而來。寶云接天﹐明霞覆海﹐瑤車玉輪﹐珠景垂蔭﹐飛華妙光﹐疊彩蔥薈﹐森映碧空﹐三日三夜﹐諸天宮殿﹐山川溪谷﹐混交九色﹐三辰定照﹐五斗停機﹐四極運明﹐神煙澄霽﹐一國地土都鄙人物﹐遞相鑑燭﹐萬身入於一身﹐一影普涵萬影﹐色空同顯﹐神气合冥﹐遐爾若等﹐無復髙下﹐土變柔碧﹐洞徹九虛。眾眞侍座﹐元始天尊玄坐雙景回旋神龍天寶之座。說經一徧﹐諸天大聖同時稱善﹐是時﹐一國男女﹐天身淨睦﹐妙香飄馥。說經二徧﹐天境髙嚴﹐九霄散縟。說經三徧﹐沆露凝珠﹐寶林綴网。說經四徧﹐天籟成音﹐瓊金流響﹐自然法唱﹐贊詠衝玄。說經五徧﹐水光湛瑩﹐海嶽呈祥。說經六徧﹐飛仙揚花﹐彌空錦色。說經七徧﹐靈威降世﹐掃滅祆氛。說經八徧﹐三界蒙福﹐人道安寧。說經九徧﹐六气順常﹐三災消殄。說經十徧﹐天眞下濟﹐說法度人﹐是時﹐一國是男是女﹐莫不傾心﹐皆受護度﹐咸得長生。

道言﹕是時﹐元始天尊說經一徧﹐東方無極無量品靈威勃法大神﹐無鞅之眾﹐浮空而至。說經二徧﹐南方無極無量品靈威斬祆大神﹐無鞅之眾﹐浮空而至。說經三徧﹐西方無極無量品靈威斬鬼大神﹐無鞅之眾﹐浮空而至。說經四徧﹐北方無極無量品靈威斬精大神﹐無鞅之眾﹐浮空而至。說經五徧﹐東北無極無量品靈威典獄大神﹐無鞅之眾﹐浮空而至。說經六徧﹐東南無極無量品靈威斬邪大神﹐無鞅之眾﹐浮空而至。說經七徧﹐西南無極無量品靈威飛符大神﹐無鞅之眾﹐浮空而至。說經八徧﹐西北無極無量品靈威吐毒大神﹐無鞅之眾﹐浮空而至。說經九徧﹐上方無極無量品靈威九首大神﹐無鞅之眾﹐浮空而至。說經十徧﹐下方無極無量品靈威殺伐大神﹐無鞅之眾﹐浮空而至。

十徧周竟﹐十方無極靈威大神﹐一時同至﹐一國男女﹐傾心歸仰。來者有如歸雲斂霧﹐無鞅之眾﹐徧滿一國﹐咸覬和寧﹐斬馘羣醜﹐不祥捐蕩﹐境宇鎭淸﹐駢沯凝瞻﹐非可禁止。於是元始天尊於眉間﹐示現金色光明﹐色光宛轉﹐於其光中化出十方宮殿﹐戶牖敞對﹐重堂巍閣﹐光气同流﹐冉冉浮空﹐去地五丈也。元始登引﹐天眞大神﹐上聖髙尊﹐妙行眞人﹐十方無極靈威大神﹐無鞅數眾﹐俱入化宮之中。天人仰看﹐惟見勃勃從化宮金光中入﹐旣入光中﹐不知所在。國人廓散﹐神宮流轉﹐勢如旋虹。元始卽於其內﹐說經都竟﹐眾眞監度﹐以授於我﹐當此之時﹐喜慶難言﹐法事粗悉﹐諸天復位﹐倏欻之間﹐寂無遺響。是時﹐天人遇值經法﹐普得濟度﹐邪正道分﹐斬魔馘祆﹐蕩滅不祥﹐傾土歸仰﹐成行善心。正智正道﹐正神正念﹐正思正意﹐正力正威﹐正行正儀﹐言詞朗直﹐口慧和聲。齊同慈愛﹐異骨成親。國安民丰﹐欣樂太平﹐正教開廓﹐魑魅馘平。道妙至眞﹐悉廣明心。寶奉宗禮﹐皆得度世。

道言﹕元始天尊說經中所言﹐並是諸天上帝正眞內名﹐隱韻之音。亦是十方靈威神王﹐內諱斬馘不祥之隱名也﹐非世之常辭。上聖已成眞人﹐探妙極微﹐能悉其章﹐誦之十過﹐諸天命靈﹐八威鼓气﹐神官執刺﹐魔帥稟章﹐綱緯合軌﹐元魁吐暉﹐邪精滅迹﹐鬼徒喪形﹐正道通心﹐眞光衛魂﹐陽施至徳﹐死而更生。至學之士﹐誦之十過﹐則九天策名﹐五帝給乘﹐三元備兵﹐惡注逃殞﹐生功充盈﹐邪關杜塞﹐赤書降庭﹐福源自布﹐災殃不經。所以爾者﹐學士感徹玉淸﹐髙上遐鑑﹐羽葆列營﹐召制十方﹐威被六天﹐道爲太極所仰﹐萬靈咸尊﹐已試無難﹐固守黃寧﹐地祇敬伏﹐攝禦魔靈﹐辟除災病﹐永與生存。輕誦此章﹐削落胎元﹐神廬圯摧﹐七魄蹈揚。供養尊禮﹐門戶興隆﹐霄京降契﹐福祿共滂。大帥秉鉞﹐斬馘不祥。世授道徳﹐孫葉茂昌。慶善相因﹐萬災伏藏。斯經尊妙﹐獨步玉京﹐度人無量﹐爲大

法之宗。巍巍正气﹐天徳自勝。

道言﹕凡誦是經十過﹐諸天齊到﹐神綱五斗﹐巨天斬馘﹐天騶甲士﹐威南巨兵﹐五天大帥﹐部率十方靈威﹐河魁大神﹐銜符操鉞﹐卽至其所﹐搜捕九醜﹐暗澤幽川﹐古空巫祠﹐一切祆魅。及以魂爽﹐依附木石﹐潛遘生人﹐誣訟三官﹐覬伺禱祭﹐四目大呼﹐神虎奮翅﹐毒獸舉牙﹐擲火激電﹐斬首馘耳﹐世之不祥﹐應皆蠲蕩也。上學之士﹐修誦是經﹐靑房大神﹐鳴鈴以卻穢﹐紫戶將軍﹐引劍以辟魔﹐玉女叩瓊於九室﹐黃老振音於三素也。世人受誦﹐則延壽長年﹐黃庭之下戶﹐白雲之窮閭﹐泉曲寒池﹐萬鬼弭蟄﹐腎海不波﹐水怪竄迹﹐上宮唱善﹐三府樂玄﹐後皆得作尸解之道﹐魔鬼不得而徵呼﹐地司不得而攝錄。神气蘊形﹐自成法體﹐魔精受煉﹐飛行太空。此經微妙﹐普度無窮。一切天人﹐莫不受慶。天界五魔﹐中元五屍﹐地司五考﹐永斷不祥﹐長保元吉。無量之福﹐生死蒙惠。上天所寶﹐不傳下世。至士賫金寶效心﹐盟天而傳。經泄漏慢﹐殃及九祖﹐長役鬼官。侍經五帝﹐玉童玉女﹐各二十四人﹐營衛神文﹐保衛受經者身。

道言﹕正月長齋﹐誦詠是經﹐召攝北淸洞陰尊神﹐部督神兵﹐奏詣上宮。七月長齋﹐誦詠是經﹐召攝中天五帥﹐三界大魔﹐紫微帝君﹐統按百神﹐滌蕩邪源﹐掃滅祆氛。十月長齋﹐誦詠是經﹐召攝六天洞臺之靈﹐三官曹局考魂大神﹐執禦八山勾鎖勅殺大神﹐九首龍君﹐斬馘故气﹐不祥窮魂﹐五媼疫毒﹐土木百精﹐害於生類羌夷鬼神。使國界安寧﹐人民遂成﹐國王帝主﹐君臣父子﹐安鎭國祚﹐保天長存﹐世世不絕。常爲人君安鎭其方﹐民稱太平。八節之日﹐誦詠是經﹐召攝八天大威煙火洞燻太一八神﹐八殺靈君﹐領駕風雲遊盻九宮﹐孤虛奇門﹐斬馘不祥﹐無使亂程。本命之日﹐誦詠是經﹐召攝三眞﹐升入泥丸﹐斗極紫煙﹐中黃上眞﹐口吐靑華﹐鎭兆等身﹐三尸消落﹐殃疰枯焚﹐黑結白姦﹐斬伐無停﹐三帝紀功﹐七眞運靈﹐神童導前﹐身有光明﹐三界侍衛﹐五帝司迎﹐萬神朝禮﹐名書上天﹐功滿徳就﹐飛升上淸。

道言﹕行道之日﹐皆當香湯沐浴﹐齋戒入室﹐東向﹐叩齒三十二通﹐上聞三十二天﹐心拜三十二過﹐閉目﹐靜思身坐靑黃白三色雲气之中﹐內外蓊冥﹐有靑龍﹑白虎﹑朱雀﹑玄武﹑獅子﹑白鶴﹐羅列左右﹐三天直事﹐左右兵吏﹐殺鬼使者﹐斬馘天務﹐森然備衛﹐日月照明﹐洞煥室內﹐項生圖像﹐光映十方﹐如此分明。密咒曰﹕

無上玄元﹐太上道君﹐召出臣身中三五功曹﹐左右官使者﹐侍香玉童﹐傳言玉女﹐五帝直符﹐直日香官﹐各三十二人﹐關啟所言。今日吉慶﹐長齋淸堂﹐修行至經﹐無量度人﹐願所啟上徹﹐徑禦無上三十二天元始上帝至尊幾前。

畢﹐引炁三十二過﹐東向誦經。

元始無量度人上品妙經

元始洞玄靈寶本章﹐斬馘不祥﹐十回度人﹐破邪隱韻﹐離合自然。太無無名﹐混洞北淸。太一正眞﹐化爲老人。紫羽錦﹐腰帶流鈴﹐首建天英﹐執禦洞經。口吐靈和﹐斬馘百精。天和至眞﹐眞气煥明。五色玄黃﹐八角成文。龍章虎書﹐符圖啟靈。化生六甲﹐役使六丁。三元定錄﹐五帝變形。開廓陰穢﹐正道聿興。無文不光﹐無文不明﹐無文不立﹐無文不成﹐無文不度﹐無文不生﹐是謂大梵﹐天中之天。玉符妙重﹐諸天所尊。變化金闕﹐上淸之神。太霄九華﹐梵气洞冥。圓羅紫極﹐七九合玄﹐玄臺玉京﹐中有上皇。斬邪討姦﹐惡源消斷﹐眞道自然﹐自然靈威。火山炎池﹐冶煉至神。龍巾鳳衣﹐主攝不祥﹐聖賾通開﹐萬二千神。符圖火兵﹐俠衛上皇﹐都校三元。眇眇玄道﹐若亡若存﹐雙景內朝﹐陰陽循環。紫景白霏﹐嚴駕不停﹐大行梵气﹐周回十方。中有三天正法之神﹐中有北玄斬邪之君﹐中有司禁勃法之神﹐中有神符保命之君﹐中有六天普護丈人﹐中有九天司命采察之君﹐巡遊五嶽丈人﹐都禁眞官﹐身化水火﹐立生風雲。神公萬億﹐虎賁兆民。斬馘不祥﹐無量度人。今日校錄﹐諸天臨軒。

東方無極靈威神王﹐長生大聖﹐無量度人。

南方無極靈威神王﹐長生大聖﹐無量度人。

西方無極靈威神王﹐長生大聖﹐無量度人。

北方無極靈威神王﹐長生大聖﹐無量度人。

東北無極靈威神王﹐長生大聖﹐無量度人。

東南無極靈威神王﹐長生大聖﹐無量度人。

西南無極靈威神王﹐長生大聖﹐無量度人。

西北無極靈威神王﹐長生大聖﹐無量度人。

上方無極靈威神王﹐長生大聖﹐無量度人。

下方無極靈威神王﹐長生大聖﹐無量度人。

十方至眞靈威神王﹐長生度世無量大神。並乘紫气丹霞﹐徊光赫衝﹐翠旌錦節﹐素蓋瓊輿﹐驂禦龍虎﹐導從仙眞﹐建五神流輝之幢﹐三素翔鸞之紱﹐前嘯玉籟齊唱﹐後吹碧鑰同鳴﹐絳鵲靑禽﹐嘯歌噰噰﹐四明治道﹐五仙陪車﹐億乘萬騎﹐浮空而來。傾光回駕﹐檢錄不祥。諸天上公﹐北酆眞宰﹐九天都司﹐七政八靈。騁霧淩風﹐奔馳炎獸﹐擲旗鼓革﹐號呼獵響。執案考籍﹐齊到帝前。隨所應度﹐嚴校諸天。下及人都﹐幽關冥界﹐無極神鄕﹐泉曲之府﹐北都羅酆﹐三官九府﹐十二河源﹐爍羅鬼國﹐二十四境﹐幽獄罪徒﹐生魂死魄﹐停系嶽瀆。注害世間﹐喜爲不祥﹐促人壽命﹐發災興毒﹐成厄誣冤﹐放施毒邪﹐臨民命祿﹐使福徳不備﹐智暗偏稟﹐克夭族屬﹐陰曹肆便﹐充惑綿邈。嚴奉赤文﹐只行符命﹐神刀斬戮﹐萬鬼縻睛﹐解釋祖考﹐億劫種親﹐及大魔魂﹐攻蝕攝考﹐肆虐生民﹐不得拘畱﹐逼合鬼羣。元始符命﹐時刻升遷。赦過伐罪﹐一一記名。北都寒池﹐部衛形魂。制魔保舉﹐度品南宮。世無災殃﹐福慶自生。來斬馘者﹐鬼錄課盟。死魂受煉﹐仙化成人。生身受度﹐億劫無傾。陰陽九六﹐常與善循。隨劫輪轉﹐與天齊年。永度三途﹐五苦八難﹐超淩三界﹐逍遙上淸。上淸之天﹐天帝玉眞﹐無色之境梵行。

東方八天

紫景玉華天﹐帝肇符喜生。

都極重明天﹐帝郁黎兼登。

宣眞都正天﹐帝覺霞定符。

穹耀思微天﹐帝正辧九區。

蒼微露帝天﹐帝惇和學謀。

至正常無天﹐帝孔彰儀能。

靈姬肇符天﹐帝元昌崇。

耀樞觀化天﹐帝龍扶越聰。

南方八天

赤明耀明天﹐帝賈須騫蒲。

阮諸綿丙天﹐帝珠鋹祕圖。

太眞素霞天﹐帝鳳趺玉孤。

道山空際天﹐帝九星演湖。

洞浮紫華天﹐帝光平敷。

元理妙機天﹐帝奧庭竟星。

嶠嶼洞洪天﹐帝別南彥冥。

烈欻髙晨天﹐帝黨輔元需。

西方八天

寥霞云素天﹐帝偃庭幹鉏。

化宛丘緒天﹐帝援揚斗然。

九道化陽天﹐帝勃羅會明。

八地素歷天﹐帝願慈眞逾。

太微妙觀天﹐帝孽嶺昭淵。

飛華浩圓天﹐帝翕祺夷妃。

金映灝都天﹐帝那離權機。

玉煉道成天﹐帝虞亭玞。

北方八天

冥洞斗魁天﹐帝術遐捲承。

雉室羅宏天﹐帝云笏潛虛。

玄靈修化天﹐帝尙賢玉明。

除眞穹臺天﹐帝羅都元虛。

太霞玄眞天﹐帝暮緣景昌。

混明耀景天﹐帝眞期陽。

靜順慶宗天﹐帝部靜祉詹。

玄精秀光天﹐帝卞丁千期。

三十二天﹐三十二帝。諸天隱諱﹐諸天隱名。天中空洞﹐自然靈章﹐諸天隱韻﹐天正之音。天正之尊﹐天正之神﹐天正大魔﹐天正之靈。气和道合﹐變化北淸﹐出教布正﹐萬邪莫幹。劍芒斬梟﹐鬼井逃奔﹐玄文紫書﹐云篇洞章。敷落神眞﹐普度天人﹐生兆正气﹐奕奕法輪。長矛巨矢﹐瀝血喪睛。今日急速關察﹐火令橫摧﹐斬馘刳滅﹐五帝列儀﹐炎煙萬丈﹐雷電交馳。車破鬼營﹐兵散積屍﹐冥官送檄﹐九道並追。飛行五門﹐順逐三奇﹐神王稽顙﹐六天迎魔。東斗降气﹐西斗垂綱﹐北斗勃法﹐南斗火然﹐中斗紫宸﹐役禦九天。靑帝變文﹐白帝斬形﹐赤帝傳符﹐黑帝運神﹐黃帝出令﹐萬靈咸聽。靑天神王﹐瞿羅彭興。赤天神王﹐鼓畢衝明。白天神王﹐虎目昌英。黑天神王﹐霹石漂淩。黃天神王﹐皛都呆凝。五天神王﹐萬神之宗。斬鬼億千﹐馘珍不祥。總領鬼兵﹐泛泳大荒。麾幢鼓節﹐遊盻翺翺。霞結成書﹐龍舉爲章。火風赫炎﹐諸天齊功。上天斬邪﹐嚴攝北酆。神公受命﹐

普掃不祥。丹靈敷熾﹐黃越誅殃。六手操兵﹐鐵額擲煙。食邪之獸﹐啖鬼之王。霜甲秋陳﹐殺气夜河。元帥統軍﹐大帝命魔。玄老前戮﹐龍將殿圍。擁騎云崿﹐王鉞迎阿。玄獸吞槍﹐靑斗列言﹐速登我前。敢有干試﹐抿遏上眞﹐羽葆轉碧﹐鸞惟翊軒。萬旅震途﹐羣眞回軿﹐屠割摧裂﹐毒求激淵。邪道靜默﹐有誅無捐。萬萬截首﹐千千劓勍。魔無干犯﹐鬼無祆精。三官北酆﹐明檢鬼營。不得容隱﹐金馬驛呈。普告無窮﹐靈威俯聽。地司五皇﹐列言上淸。

寥無恢運﹐幽虛含精。龍漢延康﹐浩浩赤明。劫成界開﹐陰陽體名。倏忽變化﹐三景玉淸。上通無玄﹐下際無淵。風爲陰火﹐水爲陽津。風秀成爓﹐水凝爲石。洞虛穹貫﹐三十二天。中有正气﹐爲道髙眞。辟陰萬邪﹐會歸正明。至化通玄﹐鬼試莫幹。道爲天父﹐神爲气根。金剛乘天﹐天無幽冥﹐天無形影﹐天無極窮。溟涬大梵﹐爲道之宗。遼廓天光﹐萬象畢容。爰有九都﹐爲鬼之皇。與帝同生﹐龍穴彷徨。擅治六天﹐害正無光。元始開圖﹐赤明洞張。三界化現﹐千神佩璫。玉文誅斬﹐馘滅不祥。麟迹虎符﹐飛雲並藏。元气成符﹐精�滅亡。帝一捧日﹐玉女侍傍。梵气流行﹐仙聖禳禳。正意梵魔﹐萬法克揚。絡云架霞﹐綴珠垂芒。丹繩絳縷﹐屈曲低昂﹐上布玉淸﹐三十二天。輪轉無色﹐周回十方。玉宇分譯﹐大極洞房。長樓寶山﹐妙臺玉堂。正天運度﹐消滅不祥。气運五色﹐玉虹奠方。旋角歷氐﹐繞心蒂奎。牛女入斗﹐冥祆四飛。橫度中樞﹐回行五緯。二十八捨﹐總气眞元。八威合气﹐气入太元。玄中帝皇﹐洞陰北眞。身帶瓊璽﹐頭建神光。泛景紫霞﹐嘯詠洞章。流鈴電火﹐響震鬼營。玉眞吐气﹐靈官騎星。風火敕命﹐金石生煙。地囊泮潰﹐屍魅升仙。千化萬移﹐自然知眞。知眞得道﹐道性通神。中有至眞﹐長生大君﹐九气丈人﹐八極尊神。五天元宰﹐總正神靈﹐太一轉式﹐司命揀卿。齊到下方﹐斬伐祆倫﹐符籙前驅﹐兵馬糾紛。靑髻蝕暈﹐赤靈考魂﹐校約宿命﹐俱奏

昆侖。上游上淸﹐出入黃房。八冥之內﹐鬼道不祥。束送帝君﹐及於世間﹐生化所因﹐不得隱避。枉禍善人﹐細微之中﹐下鎭人身﹐泥丸絳宮。黃池紫海﹐十二之泉﹐寒夜幽路﹐百鬼之羣。佩服者書﹐八會神文﹐气血流轉﹐斬馘邪神。鬼祖畢陽﹐聽命喪精。寶符降告﹐變骨成眞。中理五气﹐混合百神。十轉回靈﹐萬气齊仙。仙道自生﹐無量度人﹐神入天門﹐心自通眞。神珠運行﹐如大法輪。精守禁戒﹐信悟因緣。心目爲開﹐見道眞形。普受開度﹐死魂生身。身得受生﹐上聞諸天。諸天之上﹐各有生門。變極不窮﹐自然常存。存者無形﹐空洞合明。謠歌之章﹐神王靈篇﹐辭參髙眞。

第一天界靈威正道神王飛空之音

玉巓碧嵯﹐鳳軒八敞。云螭在樓﹐飛仙俯仰。金馬奔衝﹐星階重重。太極化生﹐眞人遊龍。正气盤蔚回﹐車梁光無窮。赤書布金斗﹐立召四目翁。爲誅萬道魔﹐千邪不爲凶。三明炯無昏﹐壽以浩劫終。天老發紺城﹐長劍磨太嵩。精祟滅形影﹐哀哀畏刀風。我降九霄气﹐咽之洞樓中。施以救世悲﹐成此脫度功。

第二人界靈威破邪神王之章

絳章虎裳﹐浮華十天。龍刀斬邪﹐六道侍軒。印光凝海﹐劍气飛雷。戮滅不祥﹐正道所歸。小醜其何﹐禍試之媒。我有洞章﹐姦害元施。大君惠生﹐慶錫難老。金華九色﹐與天相保。靜智合神﹐玄元體妙。蠢玆繁生﹐蒙蔽眞道。廣度天人﹐萬善同因。劫界共長﹐上帝宏恩。制魔成眞﹐天籙紀名。邪無干犯﹐仙聖受盟。元始洞空﹐悟者幾人。能悟自然﹐泠泠玉音。

第三地界靈威斬鬼神王歌曰

茫茫塊壘﹐下有重山。蒼崔白雲﹐往者不還。太上哀之﹐請度無間。神風飄霞﹐碧玉彎環。出書九幽﹐赤文乃宣。制魄拘魂﹐斷此幽關。生類何辜﹐刑禍孱顏。明明太帝﹐正气自然。眞道正明﹐子得升遷。捨此塵埃途﹐庶兔陰邪源。我有元始章﹐誦詠萬祖遷。結滯超然散﹐默契歸無言。度人豈終窮﹐勤此眞王篇。

此三界之上﹐飛空之中﹐眞王歌音﹐音參洞章。誦之百徧﹐名度南宮。誦之千徧﹐眞王保迎。萬徧道備﹐飛升太空﹐過度三界﹐位登仙公。有聞靈音﹐神王敬形﹐勅制地祇﹐侍衛送迎﹐拔出地戶﹐五苦八難﹐七祖升遷﹐永離鬼宮。魂度朱陵﹐受煉更生。斬馘世不祥﹐福慶隨日增。是謂無量﹐普度無窮。有祕上天文﹐諸天共所崇。泄慢墮地獄﹐禍及七祖訪。

道言﹕此二章並是諸天上帝﹐及靈威神王隱祕之音。皆是大梵之言﹐非世上常辭。皆斬馘不祥之要旨﹐六天殺鬼之司名。陰類沮喪﹐邪精消卻﹐身得長生﹐位登仙眞。故謂玄奧﹐難可尋詳。上天所寶﹐祕於玄都紫微上宮﹐依玄科四萬劫一傳。若有至人賫金寶質心﹐依舊格告盟十天﹐然後而付焉。

道言﹕夫斬馘不祥之道﹐實系大法有四。謂九六運終﹐三景虧盈﹐聖神休否﹐末學疾傷。凡有此災不祥之重﹐同气皆當齊心修齋﹐六時行香﹐十徧轉經。北極中玄天帝君洞陰天尊﹐當勅飛雷電騎五方殺伐大神﹐威劍神王﹐符圖火兵﹐素梟嚇天元帥﹐下降斬馘災咎﹐福徳立降﹐消諸不祥。無量之文﹐普度無窮。

道言﹕末學道淺﹐眞業未成﹐有冥泉之鬼﹐六天。之神﹐妄作災凶﹐遘諸厄難﹐身年注害﹐福祿減削﹐門戶不寧﹐家庭祟害。同學至人爲其行香﹐誦經十過﹐以解禳刑禍﹐被除苴穢如法﹐中天大神﹐七元眞气﹐下入身中﹐吉祥自生﹐永保利貞﹐長存不滅﹐便得神仙。

道言﹕夫欲諸天降庭﹐神兵衛身﹐斬馘不祥者﹐齋戒誦經。可以致仙眞﹐除咎癘也。天地運終﹐星宿錯度﹐日月失昏﹐四時失度﹐陰陽不調﹐兵革時動﹐疫毒流行﹐兆民夭傷﹐師友命過﹐皆當修齋﹐行香誦經。夫齋戒誦經﹐功徳甚重。上消天災﹐保鎭帝王。下禳毒害﹐以度兆民。生死受賴﹐其福難勝。故曰無量﹐普度天人。

道言﹕凡有是經﹐能爲天地帝主兆民﹐行是功徳。有災之日﹐發心修齋燒香﹐誦經十過﹐皆諸天記名﹐萬神侍衛﹐右別至人﹐克得爲聖君金闕之臣。諸天記人功過﹐毫分無失。天中神王亦保舉爾身﹐得道者乃當洞明至言也。

諸天中大梵隱語無量音道君撰

元始書斬馘不祥玉篇

東方八天

明箕海芒﹐黨路徐忱。玨勤合帝﹐如輔洞眞。郁依多迂﹐麥吝需云。拯河沙那﹐碧浙東書。持定羽頤﹐法坡波吟。魯朝仙英﹐依璉拯坷。偃祕羅岑﹐月珠素離。美披元謠﹐寶褚宏參。

南方八天

扶陁九首﹐攸惇遏壺。皇鎭洞樊﹐鄒阿頻蘇。玄尙流函﹐屠論佑霞。道悟正元﹐麓謀仙居。敬邈元岨﹐景著眞丘。圓羅季僕﹐凝宜啟珠。云題迮粵﹐賢梵遄徐。藹原宋歸﹐澄幾演虛。

西方八天

直隨宛藪﹐智嬰玆洪﹐河究通極﹐正斗飛雲。祕鏗剛眉﹐嵫池�宗。告辧丁孟﹐嘉社元侯。吉河大魁﹐將馘冥求。金度冶華﹐紫鎭平優。玄道維寂﹐無始光休。仙气司屢﹐酉露涓舟。

北方八天

黃玄載元﹐玃虎升乾。梵景流弭﹐符傳炎宣。達躍度命﹐微玄力延。儀�﹟1丹鑑﹐隱悟定仙。謹濟順常﹐道明妙筌。軹騫縢盈﹐府圖凝邊。龍黎惡沙﹐變歌保天。洞瑞素尢﹐芝瑜功都。

道言﹕此諸天中大梵隱語﹐無量之音。舊文刻紀北都玄臺紫微南館﹐下通酆羅九幽泉關﹐以降道威神﹐馘除鬼魔﹐陰魄屍蠱之气。天眞皇人采洞淸之華﹐染丹筆以成文﹐字皆廣長一丈﹐以爲正音。有知其音﹐能齋而誦之者﹐諸天皆遣護正斬邪之神﹐天毒八威﹐九首四目之吏﹐導從丁史﹐下衛其身。剪伐不祥﹐惠以福澤﹐延命長眞﹐書其功勤﹐上奏諸天。萬神朝禮﹐地祇侍門﹐大勛眞王﹐保舉上眞﹐道備克得﹐遊行三界﹐升入金門。此音無所不辟﹐無所不禳﹐無所不度﹐無所不成﹐天眞自然之音也。故誦之致天眞下觀﹐上帝逼唱﹐萬神朝禮﹐三界侍軒﹐羣祆束首﹐鬼精自亡﹐琳瑯振響﹐十方肅淸﹐河海靜默﹐山嶽吞煙﹐萬靈振伏﹐招集羣仙﹐天無氛穢﹐地無祆塵﹐冥慧洞淸﹐大量玄玄也。

靈寶無量度人上品妙經卷之五十四竟

﹟1『�』﹐底本缺損不淸。

卷之五十五

追度上世亡魂品

道言﹕昔於龍梵天中﹐景霄幽歌大煉化土﹐受元始度人追度上世亡魂無量上品。元始天尊當說是經﹐周回十過﹐以召十方﹐始當詣座。九皇上眞﹐飛天大聖﹐妙行眞人﹐玄中法師﹐洞陰朔單郁絕之境﹐五靈玄老﹐黑帝天君﹐酆都北帝﹐六天大魔﹐救苦靈仙﹐九宮曹屬﹐三元考魂﹐無鞅數眾﹐乘空而來。三素飛雲﹐八景霄輿﹐華蓋垂蔭﹐碧翠交光﹐九色瓊蕤﹐泛煥太空﹐七日七夜。諸天臺城樓觀﹐影徹幽寥﹐珠緯玉毫﹐停輪息耀﹐神風襲瑞﹐空藏傾波﹐一國地土山川林木﹐緬平一等﹐無復髙下﹐土皆作靑玉﹐萬里通映﹐無有異色。眾眞侍座﹐元始天尊玄坐空浮九光寶局之上。說經一徧﹐諸天大聖同時稱善﹐是時大地眾生﹐祖先積罪﹐威蒙赦原。說經二徧﹐光照九幽﹐開悟宿命。說經三徧﹐云周道境﹐甘露灑空。說經四徧﹐火山息焰﹐寒池靜波。說經五徧﹐地獄弛關﹐幽魂解脫。說經六徧﹐落滅惡根﹐不沈苦趣。說經七徧﹐焚燒黑簿﹐考對休閒。說經八徧﹐泉曲冥官﹐進升仙品。說經九徧﹐暗域飛雲﹐陽光蕩翳。說經十徧﹐枯骨更生﹐皆起成人﹐是時﹐一國是男是女﹐莫不傾心﹐皆受護度﹐咸得長生。

道言﹕是時元始天尊說經一徧﹐東方無極無量品靑宮救苦大神﹐無鞅之眾﹐浮空而至。

說經二徧﹐南方無極無量品朱宮明悟大神﹐無鞅之眾﹐浮空而至。

說經三徧﹐西方無極無量品素靈宮玄定大神﹐無鞅之眾﹐浮空而至。

說經四徧﹐北方無極無量品紫元宮幽感大神﹐無鞅之眾﹐浮空而至。

說經五徧﹐東北無極無量品酆都宮云營大神﹐無鞅之眾﹐浮空而至。

說經六徧﹐東南無極無量品九幽宮拔罪大神﹐無鞅之眾﹐浮空而至。

說經七徧﹐西南無極無量品泉曲宮度生大神﹐無鞅之眾﹐浮空而至。

說經八徧﹐西北無極無量品天福宮超化大神﹐無鞅之眾﹐浮空而至。

說經九徧﹐上方無極無量品眞都宮靈妙大神﹐無鞅之眾﹐浮空而至。

說經十徧﹐下方無極無量品玄妙宮寂定大神﹐無鞅之眾﹐浮空而至。

十徧周竟﹐十方無極升度苦爽天眞大神﹐一時同至。元始天尊初說法時﹐一國男女﹐各各追懷上世亡魂﹐億曾萬祖﹐古往先親。或系宿因承於業力﹐已遂生方﹐遨遊三界。或尙沈幽境﹐滯爽冥關﹐代歷綿長﹐時丁久遠﹐魂無依止﹐體化塵埃﹐性識未消﹐尙存心念﹐罹斯陰罪﹐必犯陽愆。今遇元始將陳追度之法﹐慶會無邊﹐願虛俟教﹐廣利有生。是時天尊四觀天人﹐一切鬼神﹐一方聖眾﹐舉山水雲霞之袂﹐揮九色碧光﹐宛轉之紱。良久之頃﹐以九色碧光一縷之絲﹐垂明下徹﹐遙至九壘七圍﹐鐵山之間﹐十大地獄。方面八千餘里﹐髙廣深厚﹐其量過之﹐隨此碧光一縷之絲﹐拔地之聲﹐六種俱振。猶於大海交磕二山﹐亦如諸天五雷並起﹐正行遊梵﹐三十六宮應時傾動﹐北酆諸大地獄﹐翩翩髙舉﹐下離冥漠﹐升於絕空。碧紱之絲挽提獄頂﹐洞出剛風﹐及於天界。以此大獄﹐系於絲杪﹐形如彈九。無量之眾﹐瞻矚無礙﹐皆見諸大地獄﹐五刑萬苦﹐血刃火然﹐表裹明睹﹐不有纖障。各見有罪祖先﹐受諸苦報﹐禁考獄中﹐哀吟求救。一切眾生見此事﹐相舉聲號泣﹐響震諸天﹐祈告虛皇﹐願垂追度。元始怡顏微笑﹐卽於頂上﹐出大光明﹐煥照天地。於光明中有赤文云書﹐升天寶券﹐芒金角玉蚪曲﹐詳分示眾。宣言爾等眾生﹐上世亡魂﹐用此追度之法﹐周回十過﹐皆獲升天。來者霧合云屯﹐非可禁止﹐迮國一半土皆偏陷﹐乃懸一寶珠﹐大如黍米﹐在空玄之中﹐去地九丈。元始登引﹐天眞大神﹐上聖髙尊﹐十方救苦拔罪眞人﹐至眞大神﹐無鞅數眾﹐俱入寶珠之中。天人仰看﹐惟見拂拂從珠口中入﹐旣入珠口﹐不知所在。國人廓散﹐地還平正﹐無復欹陷。元始卽於寶珠之內﹐說經都竟﹐眾眞監度﹐以授於我﹐當此之時﹐喜慶難言。法事粗悉﹐諸天復位﹐倏欻之間﹐寂無遺響。是時﹐天人遇值經法﹐普得濟惠拔度﹐祖先不墮惡道﹐傾土歸仰﹐鹹行孝心。能敬能讓﹐能廉能貞﹐能柔能和﹐能奉能承﹐能忍能養。心無悖慢﹐口無怨言﹐齊同慈愛﹐異國成親。國安民丰﹐欣樂太平﹐經始出教﹐一國以道。預有志心﹐宗奉禮敬﹐皆得度世。

道言﹕元始天尊說經中所言﹐並是諸天上帝內名﹐隱韻之音。亦是眞王內諱﹐百靈之隱名也﹐非世之常辭。上聖已成眞人﹐通玄究微﹐能悉其章﹐誦之十過﹐諸天遙唱﹐萬罪悉原﹐上世亡魂﹐皆獲升仙﹐旁資一切﹐普度萬生﹐回屍起死﹐白骨成人。至學之士﹐誦之十過﹐則五嶽奏刺﹐三官奉詞﹐幽魂遷化﹐逝魄超升﹐濟度亡歿﹐絕而得生。所以爾者﹐學士道徳未充﹐體未洞眞﹐以制十方﹐威未制天政﹐徳可伏禦地祇。資濟幽靈﹐濟拔祖先而已。輕誦此章﹐身則被殃。供養尊禮﹐門戶興隆。世世昌熾﹐與善因緣﹐萬災不幹﹐神明護門。斯經尊妙﹐獨步玉京﹐度人無量﹐爲萬道之宗。巍巍大範﹐徳難可勝。

道言﹔凡誦是經十過﹐諸天齊到﹐億曾萬祖﹐幽魂苦爽﹐皆卽受度﹐上升朱宮﹐格皆九年﹐受化更生﹐得爲貴人。而好學至經﹐功滿徳就﹐追度髙玄﹐皆得神仙﹐飛升金闕﹐遊宴玉京也。上學之士﹐修誦是經﹐上世亡魂﹐皆卽追度﹐飛升南宮。世人受誦﹐則亡過祖考﹐得太陰煉形之道﹐魂神暫滅﹐不經地獄﹐卽得返形﹐遊行太空。此經微妙﹐普度無窮。一切天人﹐莫不受慶。無量之福﹐生死蒙惠。上天所寶﹐不傳下世。至士賫金寶效心﹐盟天而傳。輕泄漏慢﹐殃及子孫﹐長役三宮。侍經五帝﹐玉童玉女﹐各二十四人﹐營衛神文﹐保護受經者身。

道言﹕正月長齋﹐誦詠是經﹐爲上世亡魂﹐斷地逮役﹐度上南宮。七月長齋﹐誦詠是經﹐九祖七玄﹐升入天門﹐赦罪遷善﹐身得神仙。十月長齋﹐誦詠是經﹐追度古先眷屬﹐億遠幽靈﹐卽獲煉化﹐刻錄太淸。八節之日﹐誦詠是經﹐遠世魂爽﹐罪滅北都酆山﹐息考罷役河源﹐得爲九宮眞人。本命之日﹐誦詠是經﹐玄堂七世﹐往劫滯魂﹐靈肉附骨﹐近生爲人。魂神澄正﹐萬气長存﹐不經苦惱﹐身有光明﹐三界侍衛﹐五帝司迎﹐萬神朝禮﹐名書上天﹐功滿徳就﹐飛升上淸。

道言﹕行道之日﹐皆當香湯沐浴﹐齋戒入室﹐東向﹐叩齒三十二通﹐上聞三十二天﹐心拜三十二過﹐閉目﹐靜思身坐碧紫絳三色雲气之中﹐內外蒼冥﹐有靑龍﹑白虎﹑朱雀﹑玄武﹑獅子﹑白鶴﹐羅列左右﹐日月照明﹐洞煥室內﹐十方救苦無量大神﹐駐輦空極﹐項生圓象﹐光映十方﹐如此分明。密咒曰﹕

無上玄元﹐太上道君﹐召出臣身中三五功曹﹐左右官使者﹐侍香玉童﹐傳言玉女﹐五帝直符﹐直日香官﹐各三十二人﹐關啟所言。今日吉慶﹐長齋淸堂﹐修行至經﹐無量度人﹐願所啟上徹﹐徑禦無上三十二天元始上帝至尊幾前。

畢﹐引炁三十二過﹐東向誦經。

元始無量度人上品妙經

元始洞玄靈寶本章﹐追度上世亡魂﹐十徧度人。九冥隱韻﹐開化自然﹐空洞降靈﹐太虛生神。總治法象﹐統歸三元。瓊宮大聖﹐髙居帝尊﹐敷弘至妙﹐考校因緣。靑編丹簡﹐紀錄玄文。元陽紫微﹐方諸洞泉。太陰署罰﹐火官舉遷。生民隨業﹐攝送酆山。九河六洞﹐萬鬼之營。火城劍樹﹐沸鑊寒庭。鬼帥大魔﹐考責罪魂。元始玉符﹐下拔幽扃。普爲眾生﹐追度祖先。上詣朱陵﹐功告三官。五嶽四瀆﹐名山大川﹐水府洞宮﹐主宰神靈﹐原赦滯爽﹐不得稽停。大會玄都﹐速召萬神。中有東極尋聲赴感太一救苦天尊﹐中有度魂化形之君﹐中有太冥煉屍大神﹐中有大慈妙行眞人﹐中有天樞天機好生文昌延壽度厄尊神。招靈太玄﹐無量度人。今日校錄﹐諸天臨軒。

東方無極龍威神王﹐長生大聖無量度人。

南方無極丹靈神王﹐長生大聖無量度人。

西方無極皓華神王﹐長生大聖無量度人。

北方無極玄英神王﹐長生大聖無量度人。

東北無極煉度神王﹐長生大聖無量度人。

東南無極變身神王﹐長生大聖無量度人。

西南無極復相神王﹐長生大聖無量度人。

西北無極正精神王﹐長生大聖無量度人。

上方無極火府神王﹐長生大聖無量度人。

下方無極返形神王﹐長生大聖無量度人。

十方至眞飛天度魂超化神王﹐長生度世無量大神。並乘八景瑯輿﹐飛雲葆蓋﹐霞輦飆輪﹐驂駕天馬﹐白鳳靑鸞﹐建玄靈翠節﹐綠羽龍旛﹐前導鈞天廣樂﹐後參八素陽歌﹐巨象麒麟﹐翼衛辟邪﹐十精啟途﹐七辰捧轅﹐億靈萬神﹐浮空而來。光明照耀﹐洞朗諸天。神霄府相﹐元黃左宮﹐陶公仙伯﹐執籙把籍﹐齊到帝前。普度眾生﹐上世亡魂。勅攝鬼帝﹐來聽教言。羅酆六宮﹐陰洞鐵山﹐賓友僚佐﹐四大明公。司禁侍宸﹐此河列侯﹐各持黑簿﹐削落罪根﹐不得拘畱﹐逼合鬼羣。元始符命﹐時刻升遷。息苦寒池﹐濯灌天津。制魔保舉﹐度品南宮。九玄受煉﹐仙化成人。生身受度﹐劫劫長存。隨劫輪轉﹐與天齊年。永度風火刀兵考訟連對之難﹐超淩三界﹐逍遙上淸。上淸之天﹐天帝合延﹐無色之境梵行。

東方八天

基化正宣天﹐帝變津宜。

由明應玄天﹐帝徧臻元。

極樂樞冥天﹐帝六關玄玄。

變眞九仙天﹐帝陣希務誇。

耀靈華運天﹐帝揀丘澤方。

不驕悲識天﹐帝覺海云。

佑祺素寶周儲天﹐帝柳蒙少滋。

歷爽古澠弘思天﹐帝季路時。

南方八天

李檀舜籍天﹐帝木舒。

霞洞宴王天﹐帝景唐無央。

剎聽化髙天﹐帝效慈澆穹。

封冥錄陰天﹐帝伯皇宥中。

魂度升慶天﹐帝用鄰徳光。

超對希樂天﹐帝息常如。

慈登福果天﹐帝不逸披門。

神校司官領錄天﹐帝蹈兟修嶼。

西方八天

應祈勝妙天﹐帝適端俟。

通化慮仙易眞天﹐帝靖常嵩。

久世坰畿影化天﹐帝虛凡自微。

道戶寂然天﹐帝吉動寵邦。

慜正遙靈補天﹐帝照符率從。

玉都蕭韓主成天﹐帝命玄衝。

升虛玄變天﹐帝乞章融畱。

梵行太無天帝攝神總靈。

北方八天

太微玉華天﹐帝流傞宛興。

微覺宗仙天﹐帝正刀蒲王。

度靈迹眞天﹐帝椰題衍衡。

董正黎辧天﹐帝步鏘極眞。

陰臺總按天﹐帝奏猗連。

嶽韶遷證天﹐帝唐曜明輪。

龍化珍惠天﹐帝定智丕旋。

女靑攄文天﹐帝阿都祉疏。

三十二天﹐三十二帝。諸天隱諱﹐諸天隱名。天中空洞﹐自然靈章﹐諸天隱韻﹐返空之音。化靈之導﹐追度之神。監魂大魔﹐返生之靈。九聖十眞﹐變化上淸。無量之奧﹐深不可詳。敷落神眞﹐追度亡魂。今日欣慶受度﹐歷關諸天。請滅三惡﹐釋放地牢﹐不經五道﹐魂升太玄。眞王監舉﹐無拘天門。東斗擢神﹐西斗煉精﹐北斗追冥﹑南斗度生﹐中斗統運﹐總司眾靈。靑帝護魂﹐白帝待魄﹐赤帝養气﹐黑帝通血﹐黃帝中主﹐萬神無越。靑天魔王﹐開運化機。赤天魔王﹐法令奪施。白天魔王﹐統領八威。黑天魔王﹐察凶檢非。黃天魔王﹐萬神總歸。五帝大魔﹐生化之宗。飛行鼓從﹐下攝幽魂。麾鐘鼓節﹐考校鬼神。位號赫奕﹐髙淸上公。上天度魂﹐光勅北酆。七玄受度﹐追召冥陽。九幽奏簡﹐泰山列章。眞魔附靈﹐生气聚光。乘化人天﹐道力恢張。敢有干試﹐拒遏上眞。金鉞前戮﹐巨天后刑。屠割祆黨﹐風火無停。追度上世﹐久遠亡魂。化气受神﹐返生還形。魔無干犯﹐眞識炯精。三官北酆﹐明檢魂營。不得容隱﹐金馬驛呈。普告無窮﹐萬神威聽。三界五帝﹐列言上淸。

混黃元紀﹐化用渺茫。感激眞妙﹐肇立二儀。風澤上騰﹐元綱下施。陽魂耀靈﹐陰魄玄暉。空洞杳冥﹐中藏至神。把握元化﹐無上之尊。號曰虛皇﹐玄居玉淸。龍漢大劫﹐蒼帝運終。延康溟涬﹐長安太空。無形無影﹐無極無窮。赤光啟運﹐傳道玉宸。柏陵長樂﹐丹天始靑。開明三境﹐三十六宮。元變周流﹐四方之天。五斗列宿﹐綱气相連。輪轉升降﹐生育萬靈。乃錫玄符﹐九天玉文。安鎭五山﹐長保無傾。洞淵九壘﹐諸大土皇。正行遊梵﹐寶闕云營。軒始之主﹐虎口土龍﹐執天大憲﹐與道同功。運以神化﹐包以剛風。是爲靈寶﹐玄中之玄。羅布萬神﹐統歸三官。生化品物﹐考治人民。錄善登眞﹐惡業沈淪。擔沙負石﹐漣汲溟波。驅雷役電﹐幽夜之河。萬劫受報﹐備歷酸辛。吾不原赦﹐何以超升。爲汝追度﹐上世亡魂。是故宣告大道之根﹐皆使開悟﹐與善因緣﹐靈符破獄﹐萬苦成停﹐玄光照暗﹐朗耀重昏﹐鬼官升遷﹐上聞諸天。諸天之上﹐各有生門。中有追度上世亡魂之章﹐飛天靈歌﹐辭參髙眞。

第一欲界追度飛空之音

空洞宸景﹐玉妙元皇。統神化兮﹐開生度人。萬祖億曾﹐中有沈魂。欲念相牽纏﹐幽幽長夜閽。不遂齊玄覺﹐何以超冥津。滌慮脫塵垢﹐淸心蕩穢氛。回我慈慧光﹐靈風冉冉升。冤仇當罷對﹐由資大法乘。摧破癡迷网﹐逍遙寓十方。稽首無上王﹐誦此靈寶章。煉質陽華館﹐受度歸南昌。慶會合一際﹐俱蒙登福堂。

第二色界追度成眞之章

杳杳冥途﹐北帝鬼官。下統幽府﹐中有罪魂。業禍喪眞﹐色累苦神。淪溺劫年﹐以失其生。我界險巘﹐穢念紛紛。開悟正道﹐稟我玄科。獲升度兮﹐飛越匏河。九天沖气﹐三元妙華。混至化兮﹐敷張慶雲。統運機感﹐結育成人。億曾受煉﹐解滅冤愆。殃散福來﹐逮及爾身。濟拔無窮﹐共獲帝仙。哀斯塵昧﹐故示法言。

第三無色追度升玄歌曰

玉聖之尊﹐太一上神。號曰景精﹐招眞命靈。接生降气﹐度魄超魂。巍巍妙範﹐昭昭洞文。開悟無際﹐愛結悉除。慧朗回光﹐煥耀幽關。赫奕符告﹐上扳七玄。敕赦滯爽﹐孰敢拘延。永過三界﹐煉化朱陵。逍遙太淸﹐晏盻劫年。我道廣大﹐陶運億千。不但於祖考﹐而獲此登升。萬徧旣道備﹐身俱乘景云。

此三界之上﹐飛空之中﹐眞王歌音﹐音參洞章。誦之百徧﹐七祖飛升。誦之千徧﹐列仙保迎﹐億曾萬祖﹐逍逼太淸。萬徧道備﹐普度含生﹐身超三界﹐位證仙卿。有聞靈音﹐六天敬形﹐勅制地祇﹐侍衛送迎。拔出地戶﹐五苦八難﹐永離北酆﹐魂度朱陵。是謂無量﹐濟惠無窮。有祕上天文﹐諸天共所崇。泄漫墮地嶽﹐禍及七祖翁。

道言﹕此二章並是諸天上帝﹐及玉淸眞王隱祕之音﹐皆是大梵之言。朗徹九幽﹐追度祖考﹐冥漠久逝之魂﹐聞是洞文﹐眾苦消解﹐神識超升﹐非世上常辭。言無韻麗﹐曲無華宛。故謂玄奧﹐難可尋詳。上天所寶﹐祕於玄都神霄玉淸王府東室﹐寶經祕藏。道亨昌運﹐符運下傳。若有至人賫金寶質心﹐依舊格告盟神霄。然後而付焉。

道言﹕夫世之生民﹐皆有玄祖上世髙曾﹐𨿽繼子孫﹐鮮及遠代﹐七世而上﹐禮不稱論。脫有先逝﹐代數遼遠﹐祭祀莫及﹐資修之度﹐不克稽用﹐業累未除﹐魂畱地司。皆當祈告眞靈﹐請乞報應。得告報祥感﹐則已獲超遷。夢想不眞﹐多見冢墓考對之像﹐則亡魂幽擊﹐未脫狴牢。皆當齊心修齋﹐六時行香﹐十徧轉經﹐以靑紙丹書大梵隱語﹐著亡魂姓氏﹐去世年月﹐作四門方符。牒之面以丹書升天券文﹐背書年辰﹐法師位號﹐盛以絳囊﹐祝地司主者﹐及亡魂姓名﹐焚於建齋處﹐卽得追度。佩券生天﹐福徳立降﹐消諸不祥。無量之文﹐普度無窮。

道言﹕夫六親眷屬﹐末學道淺﹐或仙品未充﹐運應滅度﹐身經太陰。臨過之時﹐爲其行香﹐誦經十過﹐以度屍形如法﹐魂神徑上南宮﹐隨其學功﹐計日而得更生。輪轉不惑﹐便得神仙。

道言﹕夫天地始生﹐元始開圖﹐卽有人物。人物具備﹐卽有死生。死生者﹐神气來往﹐人命之數也。上世亡魂﹐不惟久遠﹐億曾萬祖﹐有經劫成壞而魂未超升者。世之學士﹐不知天地幾經成壞﹐爲劫長短﹐亡魂定業幽摯不解者。皆當拜奏章表﹐行香誦經﹐焚升天寶券﹐修齋設醮﹐祈向髙眞﹐卽得追度﹐生大福堂。夫齋戒誦經﹐功徳甚重﹐使亡魂昭泰﹐長夜通光﹐地獄苦消﹐火山息焰﹐冥曹考罰頓罷﹐炎寒一切受賴﹐其福難勝。故曰無量﹐普度天人。

道言﹕凡有是經﹐能爲兆民行是功徳。發心修齋﹐誦經十過﹐皆諸天記名﹐萬神侍衛﹐右別至人﹐克得爲聖君金闕之臣。諸天記人功過﹐毫分無失。玉淸眞王亦保舉爾身﹐得道者乃當洞明至言也。

諸天中大梵隱語無量音道君撰

元始靈書中篇

東方八天

達朗披覬﹐玄紀法王。魔師赫廬﹐炎池誦光。斗魯幽察﹐擷司定廂。宛了究氏﹐盈門肥堂。勅捕醜虐﹐混開紫皇。蔚房靜除﹐寂音思彊。汴神逸羅﹐廣明檢禳。破解妙行﹐其气耀邦。

南方八天

籍羅八臺﹐四明建仙。匱錄窮魂﹐歷都命玄。泉沙般拉﹐阿列邅姿。妙澄演覺﹐離璘愆阿。擺笳頻夷﹐欹連遣那。籠卯遏戌﹐虛府蒲圭。都文曷騤﹐臻和夢持。衮物汨謨﹐塊額頤基。

西方八天

乾帝華樞﹐焦平觀都。景孽銖行﹐周萌賓呼。烈井驅力﹐玉判歸浮。趙章延蹊﹐鹿桓蚪檀。追冥叩無﹐綱石屍徒。閱頂辭緯﹐奕奕霹靈。左翊箕制﹐木玄魔丘。略負廣須﹐韓司主圖。

北方八天

鱉靈典洞﹐酆牢鎖魂。赤章檢考﹐問籍通詗﹐檛求過諺﹐報罰遣程。億資歲成﹐杳檄文靈。變孤驛弭﹐譎躍洞京。雕嚚布欸﹐孽齊交明。防邊衝廬﹐九口津洴。馬猛戮奴。奔愛莽神。

道言﹕此諸天中大梵隱語﹐無量之音。舊文字皆廣長一丈﹐刻書北淸玄天寶幢之上。散酆都泉曲九幽之罪﹐赦積世亡魂﹐追度超升﹐利拔苦爽﹐解脫業因﹐往劫定債﹐獲免償還﹐自在逍遙﹐不拘泰山。子孫福報﹐貴祿宜官﹐家無故气﹐傳逮不行﹐天保其昌﹐徳富爾身。靈應元君昔書其文﹐以爲正音。有知其音﹐能齋而誦者﹐諸天皆遣追度靈官﹐下拔其魂﹐書其功勤﹐上奏諸天﹐萬神朝禮﹐地祇侍門﹐大勛眞王﹐保舉神霄﹐道備克得﹐遊行三界﹐升入金門。此音無所不辟﹐無所不禳﹐無所不度﹐無所不成﹐天眞自然之音也。故誦之致靈人下觀﹐上帝遙唱﹐萬神朝禮﹐三界侍軒﹐羣祆束首﹐鬼精自亡﹐琳瑯振響﹐十方肅淸﹐河海靜默﹐山嶽吞煙﹐萬靈振伏﹐招集羣仙﹐天無氛穢﹐地無祆塵﹐冥慧洞淸﹐大量玄玄也。

靈寶無量度人上品妙經卷之五十五竟

卷之五十六

濟度死魂品

道言﹕昔於紫暉玄濟天中﹐綠景虛明大慈靈土﹐受元始度人濟度死魂無量上品。元始天尊當說是經﹐周回十過﹐以召十方﹐始當詣座。天眞大神﹐上聖髙尊﹐北酆大帝﹐九幽拔罪天尊﹐金闕濟度天尊﹐太一救苦天尊﹐大慈大悲救苦眞人﹐大惠眞人﹐無鞅數眾﹐乘空而來。碧耀流輝﹐華云映彩﹐龍軿鳳駕﹐寶蓋靈旛﹐彌漫羅列﹐香藹氛氳﹐日月停景﹐洞朗太無﹐九日九夜。諸天瓊樓玉闕﹐云殿霞房﹐一時同明﹐下極昆崗三山﹐十洲四海﹐九河泉曲之阿﹐酆都寒庭長夜之關﹐悉被神光﹐普獲開煥﹐萬象澄淸﹐十天昭廓﹐一國地土山川林木﹐緬平一等﹐無復髙下﹐地成紺碧﹐無有異色。眾眞侍座﹐元始天尊玄坐空浮瓊光洞陽寶牀之上。說經一徧﹐諸天大聖同時稱善﹐是時﹐天地山嶽﹐鐵城大嶽﹐自然齊啟﹐咸釋罪爽﹐來聽法音。說經二徧﹐鑊湯聲震﹐忽變淸涼﹐水吐靑蓮﹐異气芬馥﹐萬刃刀山﹐悉爲寶樹﹐杻械銷鎔﹐骨骸生復﹐還得成人﹐俱承道蔭。說經三徧﹐仙聖贊揚﹐靈瑞咸臻。說經四徧﹐一切人民﹐悟解法要。說經五徧﹐昆虫善慧﹐省識罪原。說經六徧﹐虎狼毒蝮﹐滅斷惡根。說經七徧﹐冤仇和釋﹐異骨成親。說經八徧﹐鬼道塞絕﹐永保生津。說經九徧﹐幽沈滯魄﹐煉化升遷。說經十徧﹐道徳純一﹐俱登妙眞﹐是時﹐一國有情有識﹐冥不傾心﹐皆受護度﹐咸得長生。

道言﹕是時﹐元始天尊說經一徧﹐東方無極無量品考較濟度大神﹐無鞅之眾﹐浮空而至。說經二徧﹐南方無極無量品司察濟度大神﹐無鞅之眾﹐浮空而至。說經三徧﹐西方無極無量品司禁濟度大神﹐無鞅之眾﹐浮空而至。說經四徧﹐北方無極無量品司化濟度大神﹐無鞅之眾﹐浮空而至。說經五徧﹐東北無極無量品典獄濟度大神﹐無鞅之眾﹐浮空而至。說經六徧﹐東南無極無量品九幽濟度大神﹐無鞅之眾﹐浮空而至。說經七徧﹐西南無極無量品泉曲濟度大神﹐無鞅之眾﹐浮空而至。說經八徧﹐西北無極無量品羅酆濟度大神﹐無鞅之眾﹐浮空而至。說經九徧﹐上方無極無量品超生濟度大神﹐無鞅之眾﹐浮空而至。說經十徧﹐下方無極無量品升化濟度大神﹐無鞅之眾﹐浮空而至。

十徧周竟﹐十方無極天眞濟度大神﹐一時同至﹐一國男女﹐傾心歸仰。來者萬億﹐並駕同驅﹐靈光散彩﹐華霧彌空。八部六天﹐三官九署﹐威光召致﹐異趣苦魂﹐無鞅之眾﹐迮國一半土皆偏陷﹐非可禁止。於是元始洞觀遐邇﹐哀念眾生﹐手執寶翇﹐翌出妙光﹐光及十方﹐一切聽法天仙聖眾﹐自見身相﹐有如琉璃﹐內映濯羅。鬼神魂爽﹐各於其類中得圓滿﹐心體淸淨﹐業火消除﹐仙花時飛﹐大震瓊音﹐宣明法要。爾等眾生﹐造諸罪惡﹐累彼死魂﹐飄蕩無依﹐散入諸趣﹐備經輪轉﹐莫測道緣。今以九陽神霄大梵之气﹐化十二靈文﹐濟度死魂﹐超升天境。始從亡歿﹐以煉屍形﹐屍神守骸﹐滯爽超升﹐仙聖合徳﹐還自成人。出離三塗﹐往度八難。大眾欣躍﹐仰俟恩光。於是元始引眄惻然鑪炷寶香﹐上結密雲﹐化爲玉闕﹐去地九丈﹐內垂天虹﹐熒煌五色﹐接待大眾﹐俱入其中。元始申命拔罪天尊﹐羅酆帝宰﹐救苦眞人﹐無鞅數眾﹐同升化闕蕊華紫玉靈妙之臺。天人仰看﹐惟見勃勃影現﹐萬殊旣入玉闕﹐不知所在。國人廓散﹐地還平正﹐無復欹陷。元始卽於紫臺之上﹐說經都竟﹐眾眞監度﹐以授於我﹐當此之時﹐喜慶難言﹐法事粗悉﹐諸天復位﹐倏欻之間﹐寂無遺響。是時﹐天人遇值經法﹐普得濟度﹐全其道眞﹐無有沈淪﹐傾土歸仰﹐成行善心。不愆不犯﹐不忿不爭﹐不迷不忘﹐不愛不著﹐不擾不驚。言必眞正﹐口無惡聲﹐齊恩慈愛﹐道化合並﹐存亡安泰﹐度樂生榮。經始出教﹐幽顯協徳。預有至心﹐宗奉禮敬﹐皆得度世。

道言﹕元始天尊說經中所言﹐並是諸天上帝內名﹐隱韻之音。亦是眞王內諱﹐百靈濟度之隱名也﹐非世之常辭。上聖已成眞人﹐通玄究微﹐能悉其章﹐誦之十過﹐諸天遙唱﹐萬帝設禮﹐沈逝死魂﹐證升仙品﹐緣愛積習﹐皆獲蛻捨﹐羣魔敬衛﹐蕩化鬼精。至學之士﹐誦之十過﹐則四司釋訟﹐九獄除冤﹐回屍起死﹐白骨返形﹐普受濟度﹐以得生成。所以爾者﹐學士誦詠寶章﹐招眞召靈﹐妙气來臻﹐道生神徳﹐故可下濟死亡﹐卽獲超度而已﹐莫不升遷。輕誦此章﹐身則被殃﹐供養尊禮﹐門戶興隆﹐世世昌熾﹐與善因緣﹐萬災不幹﹐神明護門。斯經尊妙﹐獨步玉京。度人無量﹐爲萬道之宗。巍巍大範﹐徳難可勝。

道言﹕凡誦是經十過﹐諸天齊到﹐酆都六洞鬼帝官君﹐寒庭泉曲幽夜之河﹐泰山地壘﹐主宰神靈﹐簡奏上功﹐超拔罪魂﹐億曾萬祖﹐幽沈苦爽﹐皆卽受度﹐上升朱宮﹐格皆九年﹐受化更生﹐得爲貴人。而好學至經﹐功滿徳就﹐皆得神仙﹐飛升金闕﹐遊宴玉京也。上學之士﹐修誦是經﹐皆卽受度﹐飛升南宮。世人受誦﹐開度九玄﹐出離地獄﹐生福天堂﹐延慶後昆﹐永無身殃。此經微妙﹐普度無窮。一切天人﹐莫不受慶。無量之福﹐生死蒙惠。上天所寶﹐不傳下世。至士賫金寶效心﹐盟天而傳。輕泄漏慢﹐殃及九祖﹐長役陰官。侍經五帝﹐玉童玉女﹐各二十四人﹐營衛神文﹐保護受經者身。

道言﹕正月長齋﹐誦詠是經﹐濟度死魂﹐解釋天官罪考之愆﹐五方大殺屍劫之鬼﹐威毒咸息﹐開貸死魂﹐獲度南宮﹐逍遙自然。七月長齋﹐誦詠是經﹐濟度死魂﹐解釋地官罪考之愆﹐五嶽四司﹐北都羅酆﹐曠野山澤﹐社令城隍﹐應關囚對﹐禍害滅連﹐黑簿削除﹐白簡上生。十月長齋﹐誦詠是經﹐濟度死魂﹐解釋水官罪考之愆﹐北海河侯﹐河伯溟泠﹐四瀆主宰﹐當令幽苦撻汲冥魂﹐役難散除﹐度越生門。八節之日﹐誦詠是經﹐濟度死魂﹐解釋罪考﹐八方大獄﹐八洞鬼牢﹐悉承道化﹐永變福庭﹐迷識開悟﹐咸登妙津﹐得生世間﹐智用髙明﹐務勤上學﹐克致成眞。三元之日﹐誦詠是經﹐濟度死魂﹐各遂其情﹐煉度南宮﹐返生受靈﹐魂神澄正﹐萬气長存﹐不經苦惱﹐身有光明﹐三界侍衛﹐五帝司迎﹐萬神朝禮﹐名書上天﹐功滿徳就﹐飛升上淸。

道言﹕行道之日﹐皆當香湯沐浴﹐齋戒入室﹐東向﹐叩齒三十二通﹐上聞三十二天﹐心拜三十二過﹐閉目﹐靜思身坐靑黃白三色雲气之中﹐內外蓊冥﹐有靑龍﹑白虎﹑朱雀﹑玄武﹑獅子﹑白鶴﹐羅列左右﹐日月照明﹐洞煥室內﹐項生圖像﹐光映十方﹐如此分明。密咒曰﹕

無上玄元﹐太上道君﹐召出臣身中三五功曹﹐左右官使者﹐侍香玉童﹐傳言玉女﹐五帝直符﹐直日香官﹐各三十二人﹐關啟所言。今日吉慶﹐長齋淸堂﹐修行至經﹐無量度人。願所啟上徹﹐徑禦無上三十二天元始上帝至尊幾前。

畢﹐引炁三十二過﹐東向誦經。

元始無量度人上品妙經

元始洞玄靈寶本章﹐濟度死魂﹐十回度人。元皇上錄﹐煉度自然。九宮妙範﹐靑華帝靈。至神開運﹐合會玄關。制命造化﹐長養生根。上布玄功﹐無所不周。五气承徳﹐結絡形軀。萬神羅列﹐帝一居尊。二十四宮﹐八景徊環。混洞天辟﹐辟非藏煙。明梁開道﹐塞絕死門。斬伐胞樹﹐超度億曾。解釋罪考﹐朱陵煉魂。太一定命﹐南昌衛形。無量濟度﹐長生大君。破滅罪府﹐司馬大神。超拔滯爽﹐韓君丈人。司命司錄﹐除削冤愆。拔罪天尊﹐度厄尊神。回骸起死﹐無量度人。今日校錄﹐萬聖臨軒。

東方無極保命神王﹐長生大聖無量度人。

南方無極保化神王﹐長生大聖無量度人。

西方無極散禍神王﹐長生大聖無量度人。

北方無極度厄神王﹐長生大聖無量度人。

東北無極救苦神王﹐長生大聖無量度人。

東南無極衛生神王﹐長生大聖無量度人。

西南無極拔罪神王﹐長生大聖無量度人。

西北無極度魂神王﹐長生大聖無量度人。

上方無極超化神王﹐長生大聖無量度人。

下方無極自在神王﹐長生大聖無量度人。

十方至眞濟度死魂神王﹐長生度世無量大神。並乘八色祥雲﹐九華翠輦﹐龍鳳驂駕﹐羽蓋騰軒﹐建度魂定命之節﹐召神靈旛﹐前嘯玉童齊唱﹐後吹簫籟同鳴﹐獅子白鶴﹐嘯歌噰噰﹐四明啟途﹐神官翼轅﹐億乘萬騎﹐浮空而來。傾光回駕﹐監魂度生。南昌丞相﹐天機上宰。韓司主錄﹐監生大神。執綫把籍﹐齊到帝前。隨所應度﹐嚴校諸天。普告三界﹐無極神鄕。泉曲之府﹐北都羅酆﹐三官九府﹐十二河源。上解祖考﹐億劫種親﹐疾除罪簿﹐落滅惡根。不得拘畱﹐逼合鬼羣。元始符命﹐時刻升遷。北都寒池﹐部衛形魂﹐制魔保舉﹐度品南宮。死魂受煉﹐仙化成人。生身受度﹐劫劫長存。隨劫輪轉﹐與天齊年。永度三塗﹐五苦八難﹐超淩三界﹐逍遙上淸。上淸之天﹐天帝洞眞﹐無色之境梵行。

東方八天

濟魂逸慶天﹐帝扈迪狂。

曜澤證玄天﹐帝梵聿斯平。

流剛升陽天﹐帝振祖流光。

梵气舉神天﹐帝屍眞化魂。

蕭臺校錄天﹐帝拔苦尊。

祖猷徽緒天﹐帝道玄巨英。

麗慈變生天﹐帝敷承庸光。

道用超神天﹐帝伯常妙衝。

南方八天

紫暉洞明天﹐帝覺善自伸。

玉宸慈化天﹐帝退阪靑輿。

正宗玄露天﹐帝定意須光。

初嬰育靈天﹐帝判載司彊。

佐無肇宗天﹐帝嚇陳元防。

鵲史利眞天﹐帝侯進斗光。

冥超生魂天﹐帝妙智仙。

祖靈增變天﹐帝勞提丙顓。

西方八天

蠙棣益司天﹐帝常容眞。

果成超衢天﹐帝儀慈壽均。

瑛觀紫虛天﹐帝韓承翎言。

溢靈慶彰天﹐帝蹈方滋革。

朱霞淇至天﹐帝海暾總陽。

黨峻悅疆天﹐帝孟勤禮冥。

度生升魂天﹐帝招云煉玄。

魁符考嶽天﹐帝覺上生。

北方八天

玉頤淨睹天﹐帝柳昴順玄。

機牛亢化天﹐帝耀洞觀周。

育乾次寧天﹐帝顯道離田。

昭本神華天﹐帝絕憩斯仁。

玄龍史墟天﹐帝太完子賢。

仙斗迎祺天﹐帝昭迪用寥。

朝瑞玉幘天﹐帝伯緒遠。

康庸濟魂天﹐帝常元隱公。

三十二天﹐三十二帝。諸天隱諱﹐諸天隱名。天中空洞﹐自然靈章。諸天隱韻﹐開度之音。開度之尊﹐煉化之神。天中大魔﹐玉淸之靈。混合變化﹐而成上眞。無量之奧﹐深不可詳﹐敷落神篇﹐濟度窮魂。今日欣慶受度﹐歷關諸天﹐請滅三惡﹐斬絕地根。飛度五陰﹐名升太淸﹐眞王監舉﹐無拘天門。東斗受性﹐西斗結形﹐北斗保命﹐南斗超升﹐中斗大魁﹐總禦生成。靑帝通眞﹐白帝衛靈﹐赤帝運化﹐黑帝結神﹐黃帝養育﹐萬善咸臻。九竅四體﹐悉獲生全。靑天魔王﹐巴元醜伯。赤天魔王﹐負天擔石。白天魔王﹐反山六目。黑天魔王﹐監醜朗馥。黃天魔王﹐橫天擔力。五帝大魔﹐萬神之宗。飛行鼓從﹐總統神兵。麾憧震節﹐八道揚威。遊觀天地﹐開度死魂。自號赫奕﹐功甩無窮。啟運生津﹐嚴攝北酆。靈眞受命﹐普掃不祥。神龍吐毒﹐鱗騎騰驤。天吏持麾﹐蕩化不祥。擲火萬里﹐流鈴八衝。敢有干試﹐拒遏上眞。金鉞前戮﹐巨戈後刑﹐制令鬼爽﹐咸得升遷。冤愆和會﹐盡獲釋形﹐魔無干犯﹐鬼無祆精。三官北酆﹐明檢鬼營。不得容隱﹐金馬驛程。普告無窮﹐萬神咸聽。三界五帝﹐列言上淸。

洞虛妙化﹐海嶽河源﹐中有冥關﹐幽閉罪魂。冥冥妙眇﹐億劫長昏。上無天光﹐下無所安﹐風刀亂施﹐哺聲塞空。惟有元皇﹐太一之尊﹐普施慈惠﹐神力自然。拔除罪苦﹐敷落靈篇﹐赤書玉字﹐無上眞文﹐超度魂爽﹐使入生門。梵气彌羅﹐萬形開張。元綱流演﹐三十二天。輪轉無色﹐周回十方。普被玄恩﹐皆得升遷。八景和合﹐气入髙玄。玄中太皇﹐上帝髙眞。浮景太霄﹐嘯詠洞章。金眞明郁﹐流響云營。玉音攝气﹐靈風聚魂。紫虛郁秀﹐輔翼萬仙。千和萬合﹐自然成眞。眞中有神﹐長生大君﹐無英公子﹐白元尊神。煉化生死﹐拔兆屍形。太一司命﹐攝气還神。桃康合延﹐三一帝尊。執符把籙﹐保命生根。上游上淸﹐出入華房。八冥之內﹐細微之中。下鎭人身﹐泥丸絳宮﹐中理五气﹐混合百神。十轉回靈﹐萬气齊仙。仙道貴生﹐無量度人。上開八門﹐飛天法輪。罪福禁戒﹐宿命因緣。普受開度﹐死魂生身﹐身得受生﹐上聞諸天。諸天之上﹐各有生門。中有空洞謠歌之章﹐眞王靈篇﹐辭參髙眞。

第一度魂欲界飛空之音

人道易墮﹐塵心苦神。神勞散逝﹐杳杳沈魂。魂爽何所覺﹐忽爾離軀形。形化爲劫灰﹐魂魄歸無因。默默有舊憶﹐索索忘其親。舉目無三光﹐棲棲誰所鄰。鬼官肆酷毒﹐鞭撻常無停。隊仵如驅羊﹐渺渺沒冥津。鐵獄常燒然﹐惡煙起繽紛。積骸若丘山﹐涕泗如河傾。經劫罪業纏﹐死魂悲酸辛。神霄玉淸王﹐出書度天人。元始靈寶符﹐超化能生神。

第二升玄色界眞王之章

絳闕南昌﹐景耀輝煌。萬神之家﹐生化之門。中有長生﹐大帝紫君。碧羽龍衣﹐飛靑紫裙。手執黃籙﹐靈寶上篇。校功玉軒﹐升度死魂。魂气受煉﹐結植靈根。神眞運度﹐隨陽化升。升玄契妙﹐水激火焚。炎炎流池﹐玉虹萬鱗。跨池爲橋﹐金光橫奔。無上七元﹐九幽罪魂。銜領符命﹐超升化輪。乘雲馭風﹐與天相傾。

第三變化示體無色界眞王歌曰

三天上境﹐元皇妙宮。回超三界﹐鬱鬱靈光。中有大神﹐號曰眞王。設化開度﹐萬道之宗。元始上帝﹐錫命靈篇。普告下司﹐罪苦升遷。破蕩冥暗﹐普現光明。滅除禍害﹐永植福根。生死受度﹐仰承玄恩。冥曹解散﹐慶會長亨。威化所被﹐敢有不從。玉符保煉﹐晏盻劫年。上無色景﹐與道同玄。碧空圓羅﹐億劫自然。

此三界之上﹐飛空之中﹐眞王歌音﹐音參洞章。誦之百徧﹐名度南宮。誦之千徧﹐魔王保迎。萬徧道備﹐飛升太空﹐過度三界﹐位登仙公﹐有聞靈音﹐魔王敬形﹐敕制地祇﹐侍衛送迎﹐拔出地戶﹐五苦八難﹐七祖升遷﹐永離鬼官﹐魂度朱陵﹐受煉更生。是謂無量﹐普度無窮。有祕上天文﹐諸天共所祟。泄慢墮地獄﹐禍及七祖翁。

道言﹕此二章並是諸天上帝﹐及神霄眞王隱祕之音。煉度死魂﹐超登上遷﹐天壽九劫﹐罪愆冤仇﹐俱蒙和釋﹐理極奧妙﹐皆是大梵之言﹐非世上常辭。言無韻麗﹐曲無華宛。故謂玄奧。難可尋詳。上天所寶﹐祕於神府靑琳寶藏﹐依玄科應運下傳。若有至人賫信效盟質心﹐依舊格告盟三天﹐然後而付焉。

道言﹕夫天地育形﹐至道生神。形爲靈宅﹐神爲元靈。神風鼓煉﹐天與其生。生迷道本﹐纏著罪緣。疑网癡獄﹐貪念爲愆﹐境物亂心﹐思慮攻神﹐精喪气謝﹐形軀敗昏﹐五臟內腐﹐七情外奔﹐神宅喪壞﹐神去離形﹐沈淪幽苦﹐爲業所牽﹐善者生天﹐惡陷酆泉。死魂所賴﹐至道宣慈。靈文濟度﹐眞符捧持。冥官拜首﹐眞吏咸依。大梵之宗﹐元眞是棲。同气皆當齊心修齋﹐六時行香﹐十徧轉經﹐福徳立降﹐魂升天堂。無量之文﹐普度無窮。

道言﹕夫末學道淺﹐或仙品未充﹐運應滅度﹐身經太陰。臨過之時﹐同學至人爲其行香﹐誦經十過﹐以度屍形如法﹐魂神徑上南宮﹐隨其學功﹐計日而得更生。轉輪不惑﹐便得神仙。

道言﹕夫至學之士﹐修誦上淸三洞寶文﹐專持戒籙﹐幽棲山澤﹐淸慮忘世。或積徳行﹐陰功及物﹐父母師長﹐去世之日﹐欲濟度死魂﹐使超登洞臺﹐列名仙階者﹐當以五香煉湯。沐浴屍魂﹐以靑繒朱書元始靈文一十二符﹐布著玄宮之內﹐一形上下﹐謂以臥符。枕上符﹐面上符﹐兩手符﹐兩足履中符﹐安心前符﹐槨四面符﹐凡十二道。焚香﹐北向書訖。安時咒曰﹕道民王甲﹐生奉仙眞。運終煉化﹐形歸太陰。上帝神符﹐赤書玉文。濟度死魂﹐速付玉眞。飛升天堂﹐刻簡仙名。骨成蘭玉﹐面有金英。太一守屍﹐三官衛靈。忽然輕舉﹐上登太淸。土下大殺﹐屍鬼百精。敢幹神符﹐亂甲神明。天丁把斧﹐斬汝五形。山澤水火﹐風气至眞。護完甲屍﹐返生還魂。北帝驚吒﹐落甲死名。飛雲玉輿﹐朝謁紫庭。急急如律令。行符訖﹐更當修齋﹐行香﹐誦經。夫齋戒誦經﹐功徳甚重。魂爽飛化﹐享福生形。下禳毒害﹐以度兆民﹐生死受賴﹐其福難勝。故曰無量﹐普度天人。

道言﹕凡有是經﹐能爲王公侯伯兆民﹐行是功徳。濟度之日﹐發心修齋燒香﹐誦經十過。皆諸天記名﹐萬神侍衛﹐右別至人﹐克得爲聖君金闕之臣。諸天記人功過﹐毫分無失。天中眞王亦保舉爾身﹐得道者乃當洞明至言也。

諸天中大梵隱語無量音道君撰

元始靈書度魂中篇

東方八天

英曜斗極﹐領帝都關。運推息數﹐水火流根。生道稟玄﹐聽天自然。解掖蛻謝﹐魂禧雙羅。圓體用神﹐曲阿明伸。想眞普玉﹐慶雲門臻。梵遷靈易﹐魂度八極。素華應歷﹐符行昴畢。

南方八天

煉眸玉庭﹐籍檢女侯。勘賾有爽﹐度升昌都。機保怍塵﹐赴謨皇猷。辜原升府﹐名曹奏智。璽選宰童﹐魔化悉旣。玄應大察﹐冥拘寒池。爍流瓊傳﹐變合谷養。救釋靈幹﹐柏庸被經。

西方八天

蹄陽隔樗﹐捲烈飛野。鯨截鬼筵﹐由庭軒庚。符傳龍殿﹐悔昔平涓。生合神廬﹐兆互成人。穴液聚纏﹐果溶圍身。略靖司化﹐巡祇輔眞。陷錮兵旄﹐井席相均。演由欽觀﹐滔輪鼓軿。

北方八天

棄蚓乞魚﹐勿頻懶蘇。詔逸靜王﹐慈並比圖。虐古韓鎖﹐婁移舌昧。罶詛委奪﹐默元衙沄。綽辧鄙齊﹐淵古靈回。猖無慶育﹐勅珞資兪。彊奎翳斗﹐龍呼昊求。左將魁酉﹐變生遊嘉。

道言﹕此諸天中大梵隱語﹐無量之音﹐舊文書玄天北靈玉闕之上﹐以正北山酆泉鬼獄﹐禁制九都大鬼﹐濟度死魂﹐生化福鄕﹐神智逍遙。字皆廣長一丈。天眞皇人昔書其文﹐以爲正音。有知其音﹐能齋而誦之者﹐諸天皆遣察錄神王﹐下觀其身﹐書其功勤﹐上奏諸天﹐萬神朝禮﹐地祇侍門﹐大勛眞王﹐保舉洞玄﹐道備克得﹐遊行三界﹐升入金門。此音無所不辟﹐無所不禳﹐無所不度﹐無所不成﹐天眞自然之音也。故誦之致神王下觀﹐上帝遙唱﹐萬神朝禮﹐三界侍軒﹐羣祆束首﹐鬼精自亡﹐琳瑯振響﹐十方肅淸﹐河海靜默﹐山嶽吞煙﹐萬靈振伏﹐招集羣仙﹐天無氛穢﹐地無祆塵﹐冥慧洞淸﹐大量玄玄也。

靈寶無量度人上品妙經卷之五十六竟

卷之五十七

解釋幽牢品

道言﹕昔於始靑天中﹐碧落空歌大浮黎土﹐受元始度人解釋幽牢妙品。元始天尊當說是經﹐周回十過﹐以召十方﹐始當諸座。天眞大神﹐上聖髙尊﹐妙行眞人﹐十方救苦天尊﹐玉淸雲宮大慈天尊﹐大悲眞帝﹐酆都九幽帝主仙官﹐無鞅數眾﹐乘空而來。十方起雲﹐混如丹色﹐瓊臺寶宇﹐隱顯太空﹐玉馬金龍﹐驂霞泛景﹐飛光鳳蓋﹐垂蔭珠軿﹐瑞彩天光﹐流煥四極﹐蓊郁淵映﹐明徹碧空﹐七日七夜。紅霞搖曳﹐遠幕神鄕﹐天都紫微﹐層影洞耀﹐丹殿星宮﹐瓊堂日闕﹐珠緯躔虛﹐玉綱流演﹐紫煙紛華﹐山海凝碧﹐瑞金爲界﹐色云合防﹐淸靜聖途﹐明無纖玷。眾眞侍座﹐元始天尊玄坐空浮八山九海伏龍翔虎十極太玄之座。說經一徧﹐天帝鼓節﹐髙眞洞詠﹐是時﹐一國重冥陰域﹐一時光明。說經二徧﹐地下重壘三十六皇﹐俯伏恭聽﹐簡閱皇籍。說經三徧﹐气流甘濡﹐灑潤枯朽。說經四徧﹐殺鬼滅爽﹐魔眾失聲。說經五徧﹐地吐芝英八十一種﹐赬蒼秀異﹐奇文燕胎。說經六徧﹐酆山震搖﹐黑海停沸。說經七徧﹐九幽地獄﹐萬里鐵城﹐業火熾然﹐億劫洞赤。說經之際﹐毒勢冰消﹐炎牢消蕩。說經八徧﹐靈霞布空﹐九色成字﹐眞文廓現﹐赦諸罪人。說經九徧﹐暗气凝雲﹐傷血隕雨﹐聞經穢淨﹐神風掃塵。說經十徧﹐屍骨欽起﹐靈顏鮮瑩﹐自然成人。是時﹐一國是男是女﹐悟道知眞﹐胞結解釋﹐冥關錄籍﹐字迹除脫﹐素幅煉章﹐了無罪目﹐歸向天尊﹐咸遂生養。

道言﹕是時﹐元始天尊說經一徧﹐東方無極無量品大慈九气救苦天君﹐無鞅之眾﹐浮空而至。說經二徧﹐南方無極無量品大智三气赦罪天君﹐無鞅之眾﹐浮空而至。說經三徧﹐西方無極無量品大明七气執法天君﹐無鞅之眾﹐浮空而至。說經四徧﹐北方無極無量品大惠一气息苦天君﹐無鞅之眾﹐浮空而至。說經五徧﹐東北無極無量品大悲梵气破獄天君﹐無鞅之眾﹐浮空而至。說經六徧﹐東南無極無量品除過梵气九幽天君﹐無鞅之眾﹐浮空而至。說經七徧﹐西南無極無量品大心梵气拔罪天君﹐無鞅之眾﹐浮空而至。說經八徧﹐西北無極無量品大仁梵气玉匱天君﹐無鞅之眾﹐浮空而至。說經九徧﹐上方無極無量品普濟一十二气萬福天君﹐無鞅之眾﹐浮空而至。說經十徧﹐下方無極無量品不動五气玄母天君﹐無鞅之眾﹐浮空而至。

十徧周竟﹐十方無極天眞大神﹐無量天君﹐一時同至。一國男女﹐傾心歸仰﹐咸荷慈恩。下逮淪亡﹐俱沾聖澤。感嘆之聲﹐響動幽夜﹐鳥獸悲嗥﹐人鬼帳惋﹐來者有如沙塵飄委﹐向風傾注。於是元始徧視羣生﹐彈指微笑﹐金口發光﹐光如皎月。上極無上﹐剛風頂際。下極水輪﹐泉曲九漏。無底陰谷﹐無不照見﹐一一光中﹐皆現三界眾生﹐善惡命根﹐宿報新緣﹐互相酬對﹐業果自明﹐心目同證。此九旋行﹐暈成五色。下覆人間﹐上接天境。運如輕車﹐灼灼圓象﹐逡巡九道﹐狀如日出東蒙。十方同色﹐去地五丈﹐炯爍停空。元始登引﹐天眞大神﹐上聖髙尊﹐妙行眞人﹐十方無極救苦天君﹐至眞大神﹐無鞅數眾﹐俱入九色圓象之中。天人仰看﹐惟見拂拂從圓光中入﹐旣入光中﹐不知所在﹐國人廓散﹐境宇如初。元始卽於九色圓象之中﹐說經都竟﹐眾眞監度﹐以授於我﹐當此之時﹐喜慶難言。法事粗悉﹐諸天復位﹐倏欻之間﹐寂無遺響。是時﹐天人遇值經法﹐普得濟度﹐解釋幽牢﹐無有橫傷﹐傾土歸仰﹐幽顯披心。不怨不僧﹐不執不滯﹐不著不愛﹐不害不欺﹐不冤不爭。言必諧理﹐口有和聲﹐齊同慈愛﹐異骨成親。國安民丰﹐欣樂太平﹐經始出教﹐一國以道。預有至心﹐宗奉禮敬﹐皆得度世。

道言﹕元始天尊說經中所言﹐並是諸天上帝內名﹐隱韻之音﹐亦是魔王內諱﹐百靈之隱名也﹐非世之常辭。上聖已成眞人﹐通玄究微﹐能悉其章。誦之十過﹐則諸天遙唱﹐九幽啟關﹐冥海靜默﹐業山傾摧﹐光徹幽夜﹐積劫累代﹐縲系鬼都﹐籍在三官﹐朽骸積屍﹐魂魄囚考﹐黑气腥腐﹐破膽裂腦﹐火山冰池﹐焚爍烹瀆﹐以萬計期﹐無有晝夜。聞此玉文天眞靈篇﹐則太一錄魂﹐南丹煉神﹐神還識明﹐捨妄歸眞﹐鬱結冤負﹐應時淸明﹐太和眞气﹐入其身形﹐蓮花捧履﹐龍瑞扶顏﹐與天人樂﹐大魔伺迎。至學之士﹐誦之十過﹐則岱宗凜命﹐紂絕凜恭。此君奉書﹐陰曹削名。泥丸玄堂﹐七祖故气﹐氤氳未開﹐內構胎血。百節虫官﹐骨中注吏﹐地虎風獸﹐啖骸食气之鬼﹐守禦泉府銅大火蛇之神﹐惡煙四激﹐窮魂芒昧﹐神官切齒。百里洋鑊﹐千尋鐵壘﹐不見三辰。巨曉道境。眞知沈淪﹐罪根駢委﹐牽連生人﹐追呼族緒冢宅之訟﹐誣告天司﹐冥漠無所﹐一時萬死﹐痛毒終天。聞此洞篇﹐魔帥弭節﹐黑帝停軒﹐往劫古爽﹐近世苦魂﹐道力陶冶﹐變酷消仇﹐玉曆定科﹐紫雲覆座﹐神風調逸﹐墮魄飛升﹐死戶無拘﹐逍遙三界。輕誦此章﹐身則被殃。供養尊禮﹐門戶興隆。世世昌熾﹐與善因緣﹐萬災不幹﹐神明護門。斯經尊妙﹐利樂幽靈﹐度人無量﹐爲萬道之宗。巍巍大範﹐徳難可勝。

道言﹕凡誦是經十過﹐諸天齊到﹐億曾萬祖﹐幽魂苦爽﹐皆卽受度﹐上升朱宮﹐格皆九年﹐受化更生﹐得爲貴人。而有億劫結魂﹐千載滯爽﹐太上不以聞宥﹐上帝不以恩原。禁獄幽牢﹐在女靑天一。王平女沙﹐九陰大禁﹐都司撿形﹐五老校錄﹐暗黲芒窕之穴。毒風醜類。蘊墮四瀆﹐海閭枯削。寒丁大魔﹐勅制之魅。誦此洞章﹐欻然自生。光梵變玄﹐屍胔得度。與神同升﹐洗除罪咎。靑籙紀名﹐刺姦司非。不得鼓蝟﹐鋒之斷筆。韓君丈人將折簡於螭笈﹐是皆玄司九幽酆泉之重刑。此經解釋﹐渙爾浮散。而好學至經﹐功滿徳就﹐皆得神仙﹐飛升金闕﹐遊宴玉京也。上學之士﹐修誦是經﹐節關開通﹐胎眞明正﹐洞陰一府﹐六峯遊精﹐隨气變化﹐與時出入。或感人呼吸流毒飲食﹐因芻梗以兆體﹐假冥漠以潛靈﹐九府捕索﹐三官定書﹐經道至神﹐皆卽受度﹐飛升南宮。世人受誦﹐誠貫十天﹐幽牢苦爽﹐祖世親緣﹐紀過泰山﹐刊名北都。皆得煉質丹陵﹐瑩魂炎海﹐誦聲成云﹐載此冥魄﹐逍遙太無﹐過度輪轉﹐不經生死。奉行之者﹐則延壽長年﹐後皆得作尸解之道﹐魂神暫滅﹐不住地獄﹐卽得返形﹐遊行太空。此經微妙﹐普度無窮。一切天人﹐莫不受慶。無量之福﹐生死蒙惠。上天所寶﹐不傳下世。至士賫金寶效心﹐盟天而傳。輕泄漏慢﹐殃及九祖﹐長役鬼官。侍經五帝﹐玉童玉女﹐各二十四人﹐營衛神文﹐保護受經者身。

道言﹕正月長齋﹐誦詠是經﹐爲上世亡魂﹐斷地逮役﹐度上南宮。詣三元洞宮主生太陽火官﹐焚除罪簿﹐赦兔吞火食炭﹐洋銅沸鑊﹐銅柱鐵牀﹐燒烹炮烙﹐眾苦之罰。經道神力﹐變成淸池﹐獄具惡器﹐悉爲蓮花。七月長齋﹐誦詠是經﹐爲上世亡魂﹐祖考宗姻﹐升遷煉化﹐削滅罪緣﹐慶流孫曾﹐詣三元洞宮主死太陰水官﹐漂蕩刑書﹐滌濯元釁﹐淨除溟波﹐海瀆沒溺﹐寒夜冰池﹐雷震霹靂﹐泉曲徒役﹐絞水暴注﹐湍激驚濤﹐眾苦之罰﹐經道神力﹐變成安室﹐獄具惡器﹐悉爲樂玩。十月長齋﹐誦詠是經﹐爲上世亡魂﹐姑妣娣姒﹐往逝婦姬﹐解斷徵呼﹐復連傳逮。詣三元洞宮主生死罪錄官﹐釋放考掠訊訟﹐簿錄證佐﹐對定冤仇﹐銜負悔恨﹐暗嗚追召﹐眾苦之罰。經道神力﹐變成徳友﹐獄具惡器﹐悉爲珍寶。八節之日﹐誦詠是經﹐奉詣九宮直符﹐九府直事﹐八方大獄﹐九幽泉牢﹐開通八門﹐受生八道﹐天人鬼神﹐地獄餓鬼畜生﹐魔帥祆魅。出離禁獄﹐各乘生功﹐度脫九幽﹐爲大施者。本命之日﹐誦詠是經﹐爲北斗司命司錄﹐主非典禁﹐命在斗宮﹐計年期月﹐追召生魂﹐上諸斗宮。校定罪福﹐度脫三災四殺﹐五苦六害﹐七傷八難﹐九厄十極﹐事在三元考官﹐冥曹譴謫﹐眾苦之罰。經道神力﹐不有害傷﹐魂神澄正﹐萬炁長存﹐不經苦惱﹐身有光明﹐三界侍衛﹐五帝司迎﹐萬神朝禮﹐名書上天﹐功滿徳就﹐飛升上淸。

道言﹕行道之日﹐皆當香湯沐浴﹐齋戒入室﹐東向﹐叩齒三十二通﹐上聞三十二天﹐心拜三十二過。閉目﹐靜思身坐靑黃白三色雲气之中﹐內外蓊冥﹐有靑龍﹑白虎﹑朱雀﹑玄武﹑獅子﹑白鶴﹐羅列左右﹐日月照明﹐洞煥室內﹐項生圖像﹐光映十方﹐如此分明。密咒曰﹕

無上玄元﹐太上道君﹐召出臣身中三五功曹﹐左右官使者﹐侍香玉童﹐傳言玉女﹐五帝直符﹐直日香官﹐各三十二人﹐關啟所言。今日吉慶﹐長齋淸堂。修行至經﹐無量度人。願所啟上徹﹐徑禦無上三十二天元始上帝至尊幾前。

畢﹐引炁三十二過﹐東向誦經。

元始無量度人上品妙經

元始洞玄靈寶本章﹐解釋幽牢﹐開光度人﹐諸天隱韻﹐離合自然。太始無文﹐杳冥中眞。元气化生﹐紫煙氤氳。風火陶壇﹐流精自凝。支勢低回﹐鏤玉鎔金。垂芒駕霞﹐深市十方。混洞赤書﹐命意寫形。離爲萬象﹐合爲寶經。累珠貫花﹐激濁揚淸。五老吐符﹐皇人寫靈。造化以成﹐三界開明。天以之淸﹐地以之寧﹐人以之生﹐神以之靈﹐物以之成。梵气左騰﹐春夏肇興。天光右馳﹐秋冬滋營。元始上帝﹐命曰玉眞。上無復祖﹐惟道爲身。五文開廓﹐普殖神靈。三辰揚輝﹐郁羅玉淸。九壘植根﹐冥渺酆城。下有大魔﹐與道同生。羅山龍源﹐醜都肆姦。蕩蕩億程﹐洞宮熒淩。中有萬鬼﹐鼓錞巨兵。獄考幽陰﹐大劫匪捐。火鐵億壘﹐天地無門。大悲道王﹐天中之尊。口放神光﹐光顯玉文。瑞霞絡碧﹐鳳气成云。禁獄乃開﹐黑界光明。九龍銜符﹐煉度種人。是爲大梵﹐天中之天﹐繁薈庶生﹐知識自營。內構巨業﹐默與神爭。神本自天﹐元惡相纏。苦魂冥冥﹐墮拘重泉。鬼帥執契﹐虎卒仗鞭。按券呼名﹐敢幹我前。黑甲噴火﹐電母攝仙。萬毒備形﹐閉以天關。沈目塞耳﹐寥邈南丹。哀企玉符﹐赦此幽艱。碧空莽莽﹐九劫重山。太上黃旗﹐司命騁轅。告命九陰﹐典宰司殺。元童都禁﹐大君北陰。大神司錄﹐主算捕魂。化生四明﹐五嶽泰山。丈人解釋幽牢﹐無量度人﹐今日校錄﹐諸天臨軒

東方無極道化神王﹐長生大聖﹐無量度人。

南方無極度生神王﹐長生大聖﹐無量度人。

西方無極堅徳神王﹐長生大聖﹐無量度人。

北方無極玄照神王﹐長生大聖﹐無量度人。

東北無極救苦神王﹐長生大聖﹐無量度人。

東南無極拔罪神王﹐長生大聖﹐無量度人。

西南無極濟苦神王﹐長生大聖﹐無量度人。

西北無極赦罪神王﹐長生大聖﹐無量度人。

上方無極升度神王﹐長生大聖﹐無量度人。

下方無極普惠神王﹐長生大聖﹐無量度人。

十方至眞慈化神王﹐長生大聖﹐無量大神。並乘流雲彩車﹐紫蓋彤輪﹐驂駕綠象﹐白獸斑龍﹐建招神之節﹐返生靈旛﹐前合九眞之曲﹐後奏八會之音﹐天馬麒麟﹐騰躍辟非﹐六丁啟道﹐七耀捧轅﹐億乘萬騎﹐浮空而來﹐傾光回駕﹐監眞度生。北陰右相﹐洞淵化宮﹐三元助理﹐太上靈君﹐執籙持符﹐同會帝庭。隨所開度﹐嚴誓百神。普告黃闕﹐無極幽關。悲歌九映﹐故試大魔。六天治獄﹐萬鬼之營。冰池沸鑊﹐銅柱火山。飛戈飄戟﹐巨石刀輪。三塗長役﹐五苦夜河。虛皇有命﹐皆使超升。北都寒池﹐部衛形魂。制魔保舉﹐度品南宮。死魂受煉﹐仙化成人。生身受度﹐劫劫長存。隨劫輪轉﹐與天齊年。永斷幽沈﹐苦趣之難﹐超淩三界﹐受煉洞陽。洞陽之天﹐天帝道元﹐無色之境梵行。

東方八天

玉余明報天﹐帝蔚覽眞。

蒼靈洞籍天﹐帝耶殊覺氛。

妙極神際天﹐帝錄多淸夷。

長智通奇天﹐帝元胎保眞。

救寂惇和天﹐帝元胥子明。

玉回霞緒天﹐帝招靈款神。

赤瑜寶淨天﹐帝珈輔龍琛。

道明云覬天﹐帝淸宣左聲。

南方八天

徳育正化天﹐帝傳明道因。

玄靈妙濟天﹐帝粵須延生。

虛璲澄廉天﹐帝露憫遞聰。

彰容克間天﹐帝彥韋常臻。

奏須歷靜天﹐帝婆藍宛都。

太妙希玄天﹐帝招眞烈元。

和遲竟觀天﹐帝部陀郁彌。

深極勝髙天﹐帝明朝紫賓。

西方八天

鬼樞星映天﹐帝光輿羅軒。

超气皇度天﹐帝柏華月璘。

昭寅澄觀天﹐帝至輔虎林。

蕩拂遠想天﹐帝覺慮騫奚。

靈微四極天﹐帝彥光平舒。

月廣耀虛天﹐帝布華總陳。

昌宜管祖天﹐帝畢康參。

勅嚴制魔天﹐帝開圖祖玄。

北方八天

紫華慶陽天﹐帝辯惠源。

常憫亟濟天﹐帝羅遜義淵。

徵旗辟廬天﹐帝虛岐杳宗。

彊明拯機天﹐帝魯評兟。

太極允明天﹐帝未京左丘。

濯儲烈和天﹐帝曜童齒南。

浸微液華天﹐帝瀦靈宛寧。

河都曲泉天﹐帝江定英。

三十二天﹐三十二帝。諸天隱諱﹐諸天隱名。天中空洞﹐自然靈章﹐諸天隱韻﹐度幽之音。降幽之尊﹐感幽之神﹐解釋幽牢﹐化度羣靈。九幽十極﹐變化幽冥﹐無量之奧﹐深不可詳。道出神眞﹐普度窮魂。今日欣慶受煉﹐歷關諸天﹐請滅三惡﹐斬絕地根﹐飛度炎池﹐名列太玄﹐魔王監舉﹐無拘天門。東斗主訟﹐西斗司刑﹐北斗出命﹐南斗變生﹐中斗降神﹐魂魄以靈。靑帝授性﹐白帝造形﹐赤帝傳識﹐黑帝運精﹐黃帝養胃﹐出納分明。木獄神王﹐考掠爭析。火獄神王﹐燒焚烙炙。金獄神王﹐斬摧鐝戈。水獄神王﹐寒冰凝冽。土獄神王﹐陷壓埋壘。五獄大魔﹐禁獄之宗。飛行肆凶﹐總領鬼兵。持刀負鐝﹐鼓气成風。屠割幽爽﹐酷慘莫容。上天度人﹐勅告北酆。鬼相稟命﹐晶皛效祥。鐵城摧圯﹐火网不張。肩雉按戟﹐冒虎執槍。威具成息﹐惡气殄亡。獄化仙苑﹐人道翺翔。敢有干試﹐拒遏上眞﹐金鉞前衝﹐玄纛後停。屍鬼得度﹐眾苦斯平﹐千千出獄﹐萬萬賦形。魔王審對﹐鬼神考情﹐三官北酆﹐明檢鬼營。不得容隱﹐金馬驛程。普告無窮﹐萬神成聽。三界五帝﹐列言上淸。

元陽玉匱﹐區別冥魂。大劫極於陽九﹐小劫極於陰六。是時﹐水騰火飛﹐九六爲變﹐兵刃誅刑﹐山嶽搖響﹐宇傾宙移﹐風煙雜亂。神州玉京﹐太玄之庭﹐眇眇億劫﹐非晦非明。上達八剛﹐不動之界﹐下極種民﹐不易之鄕。昆侖龍淵﹐玉州黃庭﹐三災不幹﹐有諸淸靈。明爽之魂﹐皆道气之佑﹐不遷不馳﹐自無營營。元始大慈﹐赤書合明﹐煥爛玉屈﹐霏縻紫淸。鳳戴龍負﹐赦釋苦靈﹐有在三官﹐動經億劫。成壞之變﹐業累無解。囚閉幽牢﹐劫載拘畱。墮黑暗城﹐眇眇之中﹐上極無色﹐下極無淵。風震九虛﹐不知其天﹐無光無明﹐洞幽洞冥。形影窮極﹐出入死生。汨汨混海﹐昧魂交扃。鎖鑄鉤紺﹐同業積生。玉章開明﹐運度自然。玄老奮戈﹐龍銜五篇﹐赤書紫圖﹐靑華虎文。芒回露披﹐金斗炳分﹐保制劫運﹐使天長存。陰爽結羅﹐道力開張。北山元阿﹐䢐東陂陁。惡根流演﹐三十六都。輪轉井獄﹐周回九幽。斗箕之緯﹐旋歷五場。萬八千牢﹐總气三元。六洞列宮﹐气入太玄。玄中大魔﹐業等髙眞。浮气鼓煙﹐承聽玉章。金馬驛告﹐拔宥鬼營。淸歌召神﹐蘭音輔眞。冥滯決舒﹐隨感受生。聖眞布化﹐無幽不聞。左嘯紫童﹐右扶帝宸。陽健陰辟﹐元精化身。千和萬合﹐自然成人。輸轉五道﹐假受成形。形中有神﹐長生大君。無英公子﹐白元尊神。太一司命﹐桃康合延。執符把籙﹐保命生根。三官錫符﹐嶽帝紀名。隨宿命緣﹐三界乃生。上極皇曾﹐色界之天﹐桂館華房﹐八冥之內﹐細微之中。下及酆羅﹐洞陰玄宮﹐中分九類﹐二十四生﹐泉瀆嶽磧﹐冥漠鬼神。十轉幽關﹐苦爽齊仙。仙道貴生﹐無量度人。上開八門﹐飛天法輪。罪福禁戒﹐宿命因緣。普受開度﹐死魂生身。身得受生﹐上聞諸天。諸天之上﹐各有生門。中有空洞謠歌之章﹐救苦靈篇﹐辭參髙眞。

第一泉曲府滅罪濟苦天尊解釋幽牢飛空之音

長川浩浩﹐洪流九源。波惡毒兮﹐汨沒沈淪。業纏結兮﹐攝縛牽連。大穴極無底﹐杳杳藏萬凶。冥冥眾苦爽﹐受報北羅酆。汲汲泉山下﹐督責冤何窮。鬼吏考業體﹐哀號震寒空。罪目在三官﹐苦网脫無門。飛天下太元﹐八道開幽關。洞文燭長夜﹐拔度受生魂。萬劫永逍遙﹐稽首荷玄恩。

第二九幽府開光拔罪天尊解釋幽牢之章

昆丘嵯峨﹐仰祝八騫。遐觀十天﹐四睇諸方。九幽大神﹐變化億身。善功刻名﹐朽骨成仙。太一在上﹐綠宮光連。幽壤在下﹐穢气紛紛。黑山東兮﹐鬼獄長存。鐵牢依南﹐萬劫火然。遙遙九空﹐流浹道恩。狴域淸蕩﹐嚴降髙眞。煉鬼登玄﹐金籙簡文。識坐蓮胎﹐得度靈身。不經三途﹐世世爲人。慶雲飄飄﹐瑯瑯玉音。

第三酆都府五靈洞陰天尊歌曰

北淵潭潭﹐气貫郁羅。鬼門四關﹐酆山嵯峨。六天九府﹐是鬼神家。癸海億萬﹐嵌巖獸都。洞陰流光﹐潛通太虛。元始眞王﹐伏禦眾魔。飛雨甘露﹐繽委天葩。瑞臻福應﹐度魂其多。功徳咸備﹐遏截妄邪。惟道爲謀﹐罔試於他。內眞自充﹐神登三華。永謝羅酆道﹐仙境由是過。超升紫雲上﹐翛翛入無何。

些三府之上﹐飛空之中﹐髙眞靈音﹐音參洞章。誦之百徧﹐名度南宮。誦之千徧﹐普攝魔魂。萬徧道備﹐解釋煩冤﹐超度三界﹐簡刻太玄。有聞靈音﹐魔王敬形﹐勅制地祇﹐侍衛送迎﹐拔出地戶﹐五苦八難﹐七祖升遷﹐永離鬼官﹐魂度朱陵﹐受煉更生。是謂無量﹐普度無窮。有祕上天文﹐諸天共所祟。泄慢墮地獄﹐禍及七祖翁。

道言﹕此二章並是諸天上帝﹐及至靈冥尊隱祕之音。皆是大梵之言﹐非世上常辭。言極幽黯﹐歌洞靈筌。故謂玄奧﹐難可尋詳。上天所寶﹐祕於玄都紫微上宮﹐依玄科四萬劫一傳。若有至人下濟泉扃﹐拔度幽窮﹐救死回生﹐賫金寶質心﹐依舊格告盟十天﹐然後而付焉。

道言﹕夫依業托識﹐依識顯神。神爲來往之主﹐識爲死生之根。神識業因﹐三者爲一。萬劫蒙蔽﹐不脫幽關。神𨿽不遷﹐因業外變。六道四生﹐天魔秉權。注籍斯艱﹐業力吻合。气精流傳﹐欻爾爲人。福命所懸﹐貧富貴賤﹐簡記本緣﹐神風運轉﹐萬形允宣﹐生死之時。同气皆當齊心修齋﹐六時行香﹐十徧轉經﹐福徳立降﹐消諸不詳。無量之文﹐普度無窮。

道言﹕夫末學道淺﹐或仙品未充﹐運應滅度﹐身經太陰。臨過之時﹐同學至人爲其行香﹐誦經十徧﹐以度屍形如法。道業淨戒之魂﹐在三官保命府左右侍中仙卿之間﹐校記玄功者。卽得乘駕飛龍﹐侍軒帝宸﹐修眞煉道﹐致一守神之魂﹐在東華淸虛東榮童初﹐遊散進功者﹐卽得禦素軿於北元﹐朝太極於上宮﹐位證髙仙﹐預治天政﹐主化行權。淸明苦爽﹐隨世希仙﹐三乘之魂﹐在山川福壤主者之任者﹐魂神徑上南宮﹐隨其學功﹐計日而得更生。轉輪不惑﹐便得神仙。

道言﹕夫道無終始﹐人有死生。惟一眞大神﹐與道同體﹐永無變滅。業風乘神﹐搏識滅性﹐假於形類﹐形同於物﹐故有終盡。終盡者﹐形之气﹐气之限。至神不終。世人惑妄﹐認爲死生。執於業識﹐墮於地獄﹐迷蔽自惑﹐鬼官執錄﹐永閉幽牢﹐黑暗萬重﹐不睹圓曜。元始運悲﹐神文光麗﹐玉書散芒﹐醜形得度﹐計日超升﹐沖气滋融﹐靈眸煒煥﹐臨將煉易﹐皆當修齋﹐行香誦經。夫齋戒誦經﹐功徳甚重。上通九天﹐保鎭帝王。下濟冥途﹐以度罪魂。生死受賴﹐其福難勝。故曰無量﹐普度天人。

道言﹕凡有是經﹐能爲歷劫幽魂苦爽﹐無量冥途﹐行是功徳。開度之日﹐發心修齋燒香﹐誦經十過﹐皆諸天記名﹐萬神侍衛﹐右別至人﹐克得爲聖君金闕之臣。諸天記人功過﹐毫分無失。天中魔王亦保舉爾身﹐得道者乃當洞明至言也。

諸天中大梵隱語無量音道君撰

元始靈書解釋幽牢洞篇

歷阜輿衡﹐謨民越琳。迮池宛敷﹐果箕拒藍。崔波云陁﹐魔夷鹿彬。滴無彥嘉﹐明微奴銜。至陳耀廬﹐仙期阿曇。劍島玉提﹐魔棲珞惇。鬼星臯房﹐覺體運元。善憫綠華﹐敵司毗南。內八字岱宗禁司。

南方八天

霄虛敞熾﹐遠釋皆賓。墟除岡寧﹐偃南俎澄。月斗羅稽﹐孟昏祉榮。寥扈景瑰﹐紫微胡淩。波陀臺阿﹐照祖曲徵。命延佐蕪﹐路百祠輪。道定虞渚﹐歷正孚瓊。兆堯柏巒﹐洞淸湊營。

西方八天

奏度球疑﹐衝朋聯棲。此八字爲九幽大一號。迷盧蘇攴﹐寂幾渠施。汶漠囗鐝﹐神斗玉儀。觀侔合積﹐噓持米離。玄方碧羅﹐陽志荒時。七覺遙祖﹐捲逋索逵。霞敷管姬﹐景育度元。混幾央畢﹐鼓龍澤歌。他墀半飛﹐龍皛由嵋。內八字酆城官諱。

北方八天

玉蹊亂基﹐日淵孟池。溥載願列﹐坡荒元祠。絳洞妙弼﹐丘目蘊飛。定芒混逐﹐坤齊建蒙。激馘鬼鄙﹐煙營方仇。卯畜旣明﹐菩郎罕投。幽歌寒呱﹐烈燔夢遊。戟旦悅支﹐仙都霞周。內八字玄老內名。

道言﹕此諸天中大梵隱語﹐無量之音。舊文書太玄北闕五靈長樓之上﹐以開度泰山九幽﹐羅酆泉曲﹐冥關累苦之魂﹐系在三官﹐不得自明﹐逍遙玄空之者。丹書揚之﹐以濟淪苦。昔天眞皇人詣夜光元後﹐模仿書之﹐字皆廣長一丈﹐八角垂芒﹐委宛如印﹐九六之會﹐離爲正音。有知其音﹐能齋而誦之者﹐諸天皆遣飛天神王﹐下觀其身﹐書其功勤﹐上奏諸天﹑萬神朝禮﹐地祇侍門﹐大勛魔王﹐保舉上眞。道備克得﹐遊行三界﹐升入金門。此音無所不辟﹐無所不禳﹐無所不度﹐無所不成﹐天眞自然之音也。故誦之致地獄釋縛﹐長夜開曉﹐幽牢陰界﹐息苦超生﹐人道安寧﹐鬼途解脫﹐碧宮霞覆﹐丹陵發光﹐鎭靜海嶽﹐福及萬生﹐天垂彩耀﹐地湧玉英。冥慧洞淸﹐大量玄玄也。

靈寶無量度人上品妙經卷之五十七竟

卷之五十八

回生起死品

道言﹕昔於紫空耀景天中﹐玄風洞歌大靈妙土﹐受元始度人回生起死無量上品。元始天尊當說是經﹐周回十過﹐以召十方﹐始當詣座。天眞大神﹐上聖髙尊﹐妙行眞人﹐無鞅數眾﹐乘空而來。靈輝耀虛﹐瓊車玉輿﹐扶華宸蓋﹐云旌四張﹐瑞靄交郁﹐彌羅八纏﹐五日五夜﹐諸天諸地﹐陰陽機運﹐一時停回﹐玄綱振肅﹐海嶽澄明﹐品物咸和﹐普安其生﹐一國地土山川林木﹐凝鮮一等﹐無復殘毀﹐土皆作異寶﹐燦麗熠熠。眾眞侍座﹐元始天尊玄坐空浮萬气雲華寶座之上。說經一徧﹐諸天大聖同時稱善﹐是時一國男女﹐禍害不作﹐無有夭傷。說經二徧。災病蠲消。說經三徧﹐翁艾返嬰。說經四徧﹐垂死得生﹐壽獲永延。說經五徧﹐死入輪轉﹐卽獲升遷。說經六徧﹐沈屍九煉﹐陰質回生。說經七徧﹐受化太玄﹐枯骨復形。說經八徧﹐普世明悟﹐道性還淳﹐尙徳貴正﹐斷滅姦邪。說經九徧﹐學道得道﹐求仙得仙。說經十徧﹐妙气周備﹐混合神明﹐是時﹐一國是男是女﹐莫不傾心﹐皆受護度﹐咸得長生。

道言﹕是時元始天尊說經一徧﹐東方無極無量品道化大神﹐無鞅之眾﹐浮空而至。說經二徧﹐南方無極無量品明性大神﹐無鞅之眾﹐浮空而至。說經三徧﹐西方無極無量品結气大神﹐無鞅之眾﹐浮空而至。說經四徧﹐北方無極無量品開慧大神﹐無鞅之眾﹐浮空而至。說經五徧﹐東北無極無量品生魂大神﹐無鞅之眾﹐浮空而至。說經六徧﹐東南無極無量品育形大神﹐無鞅之眾﹐浮空而至。說經七徧﹐西南無極無量品保命大神﹐無鞅之眾﹐浮空而至﹐說經八徧﹐西北無極無量品延年大神﹐無鞅之眾﹐浮空而至。說經九徧﹐上方無極無量品回生大神﹐無鞅之眾﹐浮空而至。說經十徧﹐下方無極無量品起死大神﹐無鞅之眾﹐浮空而至。

十徧周竟﹐十方無極天眞大神﹐一時同至﹐一國男女﹐傾心歸仰。一切淪化沈冥屍過﹐蒙被道恩﹐生气入身﹐旣死返形。來者有如山嶽出云﹐四塞彌漫﹐無鞅之眾﹐迮國一半土皆偏陷﹐非可禁止。於是元始開七寶山﹐啟無邊目﹐約衣斂幾﹐凝觀遐想﹐以告眾眞曰﹔眾生迷誤﹐罔覺玄眞。旣離胎育﹐情逐化遷﹐緣類隨著﹐遂生業因﹐業累敗性﹐徇識爲愚﹐利害交攻﹐情色蕩意﹐初爲童稚﹐逮於壯時﹐顧視之間﹐已及於老﹐焦牢枯竭﹐生气旋盡﹐至於死壞。殊不知道爲生徳﹐生爲道根。心存於道﹐常與生俱。物有生死﹐道無生死。存道於形﹐生气自績。數極形盡﹐道復能生。生道旣固﹐不從化遷﹐保形不化﹐永存綿綿﹐回生轉死﹐上眞所崇。今爲眾等開演妙本﹐普度無窮。於時元始振揚華拂﹐景霧四騰﹐如雲如煙﹐靄浮空際﹐去地九丈。元始攝引﹐天眞大神﹐上聖髙尊﹐妙行眞人﹐十方無極至眞大神﹐無鞅數眾﹐俱在景霧之中。地還平正﹐無復欹陷。元始卽於景霧上﹐說經都竟﹐眾眞監度﹐以授於我﹐當此之時﹐喜慶難言。法事粗悉﹐諸天復位﹐倏欻之間﹐寂無遺響。是時﹐天人遇值經法﹐普得濟度﹐永植生根﹐無有沈淪﹐傾土歸仰﹐鹹行道心。不競不擾﹐不任不勤﹐不念不欲﹐不貪不嗔﹐不營不思。言無藻麗﹐口無怨咨﹐齊同慈愛﹐異骨成親。國安民丰﹐欣樂太平﹐經始出教﹐一國以道。預有至心﹐宗奉禮敬﹐皆得度世。

道言﹕元始天尊說經中所言﹐並是諸天上帝內名﹐隱韻之音。亦是眞王回生起死內諱﹐百靈之隱名也﹐非世之常辭。上聖已成眞人﹐通玄究微﹐能悉其章。誦之十過﹐諸天攝气﹐萬道齊眞﹐靈化開宣﹐咸受玄恩﹐生津永啟﹐召魄收魂﹐沈零結育﹐以返屍形﹐回生起死﹐白骨成人。至學之士﹐誦之十過﹐則五帝命靈﹐三元策眞﹐靈眞降合﹐死道散隳﹐濟度垂死﹐絕而得生。所以爾者﹐學士道气未純﹐體未契眞﹐保制萬神﹐徳未全至﹐用可回度命機﹐開導生津﹐但起死而已﹐不復轉輪。輕誦此章﹐身則被殃。供養尊禮﹐門戶興隆。世世昌熾﹐與善因緣﹐萬災不幹﹐神明護門。斯經尊妙﹐獨步玉京﹐度人無量﹐爲生道之宗。巍巍大範﹐徳難可勝。

道言﹕凡誦是經十過﹐諸天齊到﹐生道開明﹐返化結軀﹐億曾萬祖﹐幽魂苦爽﹐亦皆受度﹐上升朱宮﹐格皆九年﹐受化更生﹐得爲眞仙。而好學至經﹐功滿徳就﹐皆得舉形﹐飛升金闕﹐遊宴玉京也。上學之士﹐修誦是經﹐皆卽受度﹐飛升南宮。世人受誦﹐則延壽長年﹐久視無窮﹐後天長存﹐運數𨿽極﹐並皆得作解化之道。遁變神明﹐不經絕滅﹐常欣保榮﹐逍遙十天。此經微妙﹐普度無窮。一切天人﹐莫不受慶。無量之福﹐生死蒙惠。上天所寶﹐不傳下世。至士賫金寶效心﹐告盟神霄而傳。輕泄漏慢﹐殃及九祖﹐長役鬼官。侍經五帝﹐玉童玉女﹐各二十四人﹐營衛神文﹐保護受經者身。

道言﹕正月長齋﹐誦詠是經﹐爲拔度衰亡死滅極會之災﹐得保生存。七月長齋﹐誦詠是經﹐神气常全﹐厄難蠲消﹐名奏靑籙﹐當獲長生。十月長齋﹐誦詠是經﹐爲普天率土﹐保度民物﹐仁壽咸臻﹐與天無傾﹐世世衍溢﹐戴仰人君﹐安鎭國祚﹐萬劫升平。八節之日﹐誦詠是經﹐造化不愆﹐金木交並﹐神气和同﹐養育皇靈﹐枯朽更生﹐受其煉度﹐得證仙眞。本命之日﹐誦詠是經﹐身保淸貞﹐體用日新﹐禍患永消﹐長享福祥﹐天曹錄善﹐地司滅連﹐慶延七祖﹐名奏三天﹐功滿徳就﹐飛升上淸。

道言﹕行道之日﹐皆當香湯沐浴﹐齋戒入室﹐東向﹐叩齒三十二通﹐上聞三十二天﹐心拜三十二過。閉目﹐靜思身坐靑黃白三色雲气之中﹐內外蓊冥﹐有靑龍﹑白虎﹑朱雀﹑玄武﹑獅子﹑白鶴﹐羅列左右﹐日月照明﹐洞煥室內﹐回生起死﹐玄化大神﹐侍衛前後﹐項生圓象﹐光映十方﹐如此分明。密咒曰﹕

無上玄元﹐太上道君﹐召出臣身中三五功曹﹐左右官使者﹐侍香玉童﹐傳言玉女﹐五帝直符﹐直日香官﹐各三十二人﹐關啟所言。今日吉慶﹐長齋淸堂。修行至經﹑無量度人。願所啟上徹﹐徑禦無上三十二天元始上帝至尊幾前。

畢﹐引炁三十二過﹐東向誦經。

元始無量度人上品妙經

元始洞玄靈寶本章﹐回生起死﹐萬變度人。眞王隱韻﹐混合自然﹐玉虛妙文﹐總括至神。元始之初﹐洞化玄元﹐肇明三气﹐生育萬靈。是爲道本﹐無所不眞﹐陰陽總會﹐玉華煥彰。無文不光﹐無文不明﹐無文不立﹐無文不成﹐無文不度﹐無文不生。是爲大梵﹐妙粹之宗。紫淸上京﹐瓊室云房。極眞所禦﹐生化之根。浩浩帝气﹐或聚或分。朱陵丹天﹐瑤臺閬風。玉宸紫館﹐方諸郁靑。巡布流衍﹐周回十方。中有度人起死之神﹐中有回生結化之君﹐中有三素元君大神﹐中有十方皇靈丈人﹐中有南上司命司錄﹑延壽益算度厄尊神。回生起死﹐無量度人。今日校錄﹐諸天臨軒。

東方無極度命神王﹐長生大聖無量度人。

南方無極煉魂神王﹐長生大聖無量度人。

西方無極衛質神王﹐長生大聖無量度人。

北方無極保化神王﹐長生大聖無量度人。

東北無極致仙神王﹐長生大聖無量度人。

東南無極寶气神王﹐長生大聖無量度人。

西南無極回生神王﹐長生大聖無量度人。

西北無極起死神王﹐長生大聖無量度人。

上方無極超形神王﹐長生大聖無量度人。

下方無極成徳神王﹐長生大聖無量度人。

十方至眞飛天神王﹐回生起死無量大神。並乘灝彩梵气﹐金宸紫翠﹐流華景云﹐瓊鑾散花﹐八威羽輦﹐絳旗組帷﹐霞輪珠蓋﹐驂駕龍鳳﹐建執巾幢﹐前嘯玉眞齊唱﹐後吹簫籟同鳴﹐獅子白鶴﹐嘯歌噰噰﹐六眞啟途﹐四將翼轅﹐億乘萬騎﹐浮空而來﹐傾光回駕﹐起死回生。天機丞相﹐南昌上宮﹐韓司主錄﹐監生大神﹐執籙把籍﹐齊到帝前。隨所應度﹐嚴校諸天。普告三界﹐無極神鄕﹐泉曲之府﹐北都羅酆﹐三官九府﹐十二河源。速召司命﹐回生命還﹐算窮增壽﹐形死易簽﹐句姓移名﹐黑籍灰焚。上解祖考﹐億劫種親﹐疾除罪簿﹐落滅惡根﹐不得拘畱﹐逼合鬼羣。元始符命﹐時刻升遷。北都寒池﹐部衛形魂。制魔保舉﹐度品南宮。死魂受煉﹐仙化成人。生身受度﹐劫劫長存。隨劫輪轉﹐與天齊年。永度三途﹐五苦八難﹐超淩三界﹐逍遙上淸。上淸之天﹐天帝洞眞﹐無色之境梵行。

東方八天

洞幾寂夷天﹐帝重光晞明。

孔常茂祺天﹐帝瑤旁祖璫。

彥麗漢度天﹐帝翹亞寵璐。

昌治杭銖天﹐帝方說九圖。

衝忽晝虛天﹐帝就佽爰表。

雍田禧福天﹐帝覺龍燕斤。

全遙無思天﹐帝斗巨莽沙。

側淸舉藝天﹐帝侯符命連。

南方八天

角千火杵天﹐帝霞鮮明尊。

洞微浩陽天﹐帝和裔並耀。

起龍進成天﹐帝藻濟仿。

滁極雕祥天﹐帝褒允嘉。

峻房光重天﹐帝定中慈升。

洎正由仙天﹐帝邈思云襄。

空玄懷漠天﹐帝輔寧氏安。

昆嶼芳凝天﹐帝妙曩滋來。

西方八天

寶熙列儀天﹐帝邈師至京。

道維部需天﹐帝九宸微樞。

歷陶極眞天﹐帝回贊育惇。

慶緒統皇天﹐帝蒲延已存。

制魔曠猷天﹐帝澤煥頤洹。

亮恭侍祥天﹐帝敷遠頓章。

溶境麗光天﹐帝玉攴鹿步。

夏琳朱府天﹐帝月嬰無將。

北方八天

聚咸承籍天﹐帝演題池琥。

馬應崇元天﹐帝頌頤布靈。

蘿暠福世天﹐帝神洋觀璞。

詔印八鸞天﹐帝都仙機。

逸登翠廓天﹐帝焰搜披堂。

霄庭應朝天﹐帝慧總龍。

釋虛素文天﹐帝玄元神長。

梵元勝樂天﹐帝行維上監。

三十二天﹐三十二帝。諸天隱諱﹐諸天隱名。天中空洞﹐自然靈章﹐諸天隱韻﹐召生之音。立命之尊﹐感化之神。變化屍魔﹐出胎成靈。陽和陰合﹐降气上淸。無量之奧﹐深不可詳。敷落神眞﹐普度天人。今日欣慶受度﹐回生起死﹐歷關諸天﹐請滅三惡﹐斬絕地根﹐飛度五苦﹐命生太玄。魔王監舉﹐無拘生門。東斗送魂﹐西斗筮魄﹐北斗定品﹐南斗課年﹐中斗主福﹐大魁保生﹐周護三臺﹐總監眾靈。靑帝知覺﹐白帝興能﹐赤帝動識﹐黑帝煉精﹐黃帝受形﹐萬神居身。靑天魔王﹐回生繼絕。赤天魔王﹐還气蘇血。白天魔王﹐引息如繩。黑天魔王﹐六用通靈。黃天魔王﹐制鬼育嬰。五帝大魔﹐萬神之宗。飛行鼓從﹐總領鬼兵。麾幢鼓節﹐遊觀太空。自號赫奕﹐與天齊功﹐上天度人﹐嚴攝北酆。都天受命﹐普掃不祥。八威起死﹐枯朽更芳。神龍列馭﹐眞吏揚威。天丁呼魂﹐大帥舉身。百神返歸﹐玉輅金軒。死注斷絕﹐鎖鬼北山。擲火萬里﹐流鈴八衝。敢有干試﹐抱遏上眞。金鉞前戮﹐巨天后刑。屠割鬼爽﹐風火無停。千千截首﹐萬萬剪形。魔無干犯﹐鬼無祆精。三官北酆﹐明檢鬼營。不得容隱﹐金馬驛呈。普告無窮﹐萬神咸聽。三界五帝﹐列言上淸。寰虛遐默﹐劫胞混康。眇眇億萬﹐生化混沌。外無定色﹐內無定淵。風行六虛﹐金液浮天。天上天下﹐無幽無冥﹐無形無影﹐無極無窮。溟涬大梵﹐遼廓無光。中有至精﹐自知自生。覺亦無覺﹐明亦無明。不以覺明﹐道化全神。神來卽生﹐神去卽死。生卽胎謝﹐死乃蒂落。气接神生﹐气索神消。血結骨枯﹐挺然尸居。九虫爲魅﹐蝕腦啖髓。藏神泥丸﹐生道固天。神不去身﹐起死成人。爾有道力﹐枯骨更生。死滅冥默﹐魂遊魄息。如劫未開﹐昏昏寂寂。赤明開圖﹐運度自然。元始安鎭﹐敷落五篇。赤書玉字﹐八威龍文。保制劫運﹐使天長存。梵气彌羅﹐萬範開張。元綱流演﹐三十二天。輪轉三界﹐周回十方。旋房歷心﹐回生起死。還返五常﹐三十五分。總气上元﹐八景冥合。气入玄玄﹐玄中太皇。上帝髙眞﹐泛景神霄。嘯詠洞章﹐金眞煥擲。流響云營﹐玉音攝气。回風聚煙﹐紫虛郁秀。輔翼萬仙﹐千和萬合﹐自然得生﹐生命有神﹐長生大君。無英左官﹐白元右神。太一包識﹐司命頒靈。桃康气元﹐合延母精。執符把籙﹐追死更生。上游上淸﹐出入華房。八冥之內﹐細微之中。下鎭人身﹐泥丸絳宮。中理五气﹐混合百神。十轉回靈﹐滌煉神形。三一還眞﹐萬气齊仙。仙道貴生﹐無量度人。上開八門﹐飛天法輪。罪福禁戒﹐宿命因緣。普受開度﹐死魂生身。身得受生﹐上聞諸天。諸天之上﹐各有生門。

中有空洞謠歌之章﹐回生靈篇。辭參髙眞。

第一欲界飛空回生之音

太空之中﹐無有內外。一熒生光﹐變此天地。天地何生﹐熒光爲神。神立成气﹐气亦無形。無形無名﹐化生三淸。乾坤萬類﹐以此得生。能保此生﹐生來無蹤。天道貴生﹐鬼道責終。終盡其气﹐不終其神。神無終始﹐和以天均。自然回生﹐死壞不經。死者神逝﹐胡不畱神。神其可畱﹐生死俱濟。屍形委委﹐見性忽無。見無所見﹐與眞爲徒。骨有玄空﹐气入如風。欻然神至﹐笑語形容。此道維何﹐以意合玄。玄通意感﹐自然而然。靈文回玉算﹐萎屍返五官。我誦上淸章﹐制魔詣可韓。執契告司命﹐沈冥立生還。

第二色界起死長生之章

赤扉景霄上﹐環日流紫煙。中有綠衣人﹐吹簫乘白蓮。稽首玉淸王﹐校籍徵萬仙。執籍招九魂﹐秉策開八關。命窮呼帝皇﹐寶杖指神還。延生佩黃縷﹐赤書郁爛斑。七魄入蕊房﹐玉女啟瓊軒。羽蓋羅太上﹐靑龍遠烏鸞。白雲回絳宮﹐靈光舞胎仙。命魔塞寒池﹐誅姦瑩奇泉。滅形無常鬼﹐恭誦大有篇。百神守太玄﹐流珠響珊珊。靈津濯枯枝﹐柔條翳蘭鮮。眞气灑八極﹐玉骨同蛻蟬。上道貴簡妙﹐祕語寧輕宣。

第三無色界髙上神霄玉淸王歌曰

眇眇玉闕﹐碧頂在上。梵气如河﹐流演八天。鳴湍寫煉﹐沸濤絞雷。我气炎衝﹐萬物生回。三界有生﹐俱承妙气。黃給金液﹐山橫鼎峙。賦其巨者﹐髙眞仙王。與其細者﹐公侯佩璫。研丹比豆﹐玉京俄就。日月交飛﹐我命長久。亹亹繁生﹐握珠自得。不知太空﹐玄道是則。化機不運﹐三界休息。眞一未明﹐五行爲賊。顧彼嵯峨﹐風謠空歌。咳笑浩劫﹐神都可過。我位上王﹐萬變玄中。惠兆絕命﹐九竅互通。返屍主形﹐致天六龍﹐至陽若無有﹐感和忽玄同。

此三界之上﹐飛空之中﹐眞王歌音﹐音參洞章。誦之百徧﹐名度南宮。誦之千徧﹐靈魔保迎。萬徧道備﹐飛升太空﹐過度三界﹐位登仙公。有聞靈音﹐回生返形﹐勑制地祇﹐侍衛送迎﹐拔出地戶﹐五苦八難﹐七祖升遷﹐永離鬼官﹐魂度朱陵﹐受煉更生。是謂無量﹐普度無窮。有祕上天文﹐諸天共所崇。泄慢墮地獄﹐禍及七祖翁。

道言﹕此二章並是諸天上帝﹐及神霄眞王隱祕之音。招致生眞﹐還復屍魂﹐九宮揚靈輝﹐三府凝玉津﹐身被紫景﹐面澤朱光﹐超淩玄都。皆是大梵之言﹐非世上常辭。言無韻麗﹐曲無華宛。故謂玄奧﹐難可尋詳。上天所寶﹐祕於神霄玉淸上宮東華寶室﹐依玄科應運下傳。若有至人賫金寶質心﹐依舊格告盟十天﹐然後而付焉。

道言﹕夫天地運度﹐亦有否終﹐日月五星﹐亦有虧盈﹐至聖神人﹐亦有休否﹐未學之夫﹐亦有疾傷。凡有此災﹐皆可回還生气﹐起濟窮絕﹐同气皆當齊心修齋﹐六時行香﹐十徧轉經﹐福徳立降﹐消諸不詳。無量之文﹐普度無窮。

道言﹕夫末學道淺﹐或仙品未充﹐運應滅度﹐身經太陰。臨過之時﹐同學至人爲其行香﹐誦經十過﹐以度屍形如法﹐則生神赴身﹐宮室開明﹐死戶閉塞﹐穢胞蕩淸﹐天機玄省﹐南昌上宮﹐返其魂神﹐隨其學功﹐計日而得更生。轉輪不惑﹐便得神仙。

道言﹕夫回生起死﹐靈寶所重﹐神霄禁書。大至天地﹐細逮人物﹐皆有生死增減益算之道。天地運終﹐己亥交气﹐星宿錯度﹐日月失昏﹐躔次推移﹐四時失度﹐陰陽不調﹐金勝火伏﹐國境有災﹐兵盜時作﹐太一行宮﹐疫毒流行﹐兆民死傷﹐人運臨克﹐師友命過﹐眞譜斷宗。亦當修齋﹐行香誦經﹑回生以成吉﹐起死以破凶﹐福應不淪﹐生道咸賴。切於己形﹐施於天下﹐靈祕至微﹐下學殊昧。夫齋戒誦經﹐功徳甚重。上消天災。保鎭帝王。下禳毒害﹐以度兆民。生死受賴﹐其福難勝。故曰無量﹐普度天人。

道言﹕凡有是經﹐能爲天地帝主兆民﹐行是功徳。有災之日﹐發心修齋燒香﹐誦經十過。皆諸天記名﹐萬神侍衛﹐右別至人﹐克得爲聖君金闕之臣。諸天記人功過﹐毫分無失。天中魔王亦保舉爾身﹐得道者乃當洞明至言也。

諸天中大梵隱語無量音道君撰

元始靈書攝气還和玉篇

東方八天

帝錫寶瑄﹐賚仙績洪。元奧昊允﹐資升九衝。確璃峻翹﹐璨華炎封。邃亶瑤廊﹐靈池杳府。鑑池斗普﹐載護龍祖。尙師趫騫﹐願寂宿與。丹策韓璽﹐玉璣遠威。奏徑直鑾﹐偏呈丘陂。

南方八天

軸璆蘭序﹐展逸冒弼。歌移追胡﹐回靈君漢。萬齡柱天﹐金鑿曜殿。歲萎美眸﹐皎慶枚施。爵關神那﹐彊鄙攸司。鬼社興生﹐獨官阿泉。濟龍穴大﹐灌瀆旼玄。秀魁璘女﹐福和育千。

西方八天

適錄伊駟﹐陰裳比暄。漬云吸贛﹐白煉虎邅。气弦浴神﹐庚魂繞乾。斗閣注簡﹐命皇奏延。渾恍廓合﹐應殊交淵。沔漠甫察﹐丹露虯仙。竟祈蕭琢﹐月薦玙偕。整審屍爽﹐宸令迅傳。

北方八天

極道無壁﹐靑神意哄。溢漿溯巓﹐默求取饗。餌斂藏鬼﹐鳳石玉響。香英靜南﹐俱圍並黨。隙窬密靈﹐妙好自並。忽劫億仞﹐止圓洞淸。教滔唱繁﹐眞至眇綿。浩宅罔住﹐混古稽言。

道言﹕此諸天中大梵隱語﹐無量之音。舊文神霄眞王紀錄紫臺碧閬之上﹐招諸天以回生﹐勅北都以起死。鬼神禮之以增靈﹐仙聖佩之以洞妙﹐天地因之以化育﹐陰陽通之以媾形。鼓橐運神﹐气來命會﹐生道之諱﹐不可不知﹐以保長存。天眞皇人昔書其文﹐以爲正音。有知其音﹐能齋而誦之者﹐諸天皆遣回生復形神王﹐下觀其身﹐書其功勤﹐上奏諸天﹐萬神朝禮﹐地祇侍門﹐大勛眞仙﹐保舉上淸﹐道備克得﹐遊行三界﹐升入金門。此音無所不辟﹐無所不禳﹐無所不度﹐無所不成﹐天眞自然之音也。故誦之致神王下觀﹐上帝遙唱﹐萬神朝禮﹐三界侍軒﹐羣祆束首﹐鬼精自亡﹐琳瑯振響﹐十方肅淸﹐九峯靜默﹐七澤吞煙﹐萬靈振伏﹐招集羣仙﹐天無氛穢﹐地無祆塵﹐冥慧洞淸﹐大量玄玄也。

靈寶無量度人上品妙經卷之五十八竟

卷之五十九

化屍受形品

道言﹕昔於洞光天中﹐空化飛歌太玄育土﹐受元始度人化屍受形無量上品。元始天尊當說是經﹐周回十過﹐以召十方﹐始當詣座。天眞大神﹐上聖髙尊﹐化屍受形妙行眞人﹐無鞅數眾﹐乘空而來。浩气排還﹐策空扇景﹐紫輿黃蓋﹐絳霄瓊輪﹐曲晨垂蔭﹐丹精靈光﹐眾彩騰耀﹐蓊靄郁勃﹐洞煥太空﹐三日三夜。諸天星根日華﹐珠綱月耀﹐一時停輪﹐和風卻煙﹐彩雲布瑞﹐天無浮翳﹐四气朗淸﹐一國地土山川林木﹐緬平一等﹐無復髙下﹐土作柔碧交輝紋玉﹐無有異色。眾眞侍座﹐元始天尊玄坐空浮九气梵光瓊臺之上。說經一徧﹐諸天大聖同時稱善﹐是時﹐一國男女﹐屍穢殄極﹐受形變仙。說經二徧﹐雲華邏虛﹐金容爍日。說經三徧﹐花凝仙露﹐萬蕊呈珠。說經四徧﹐生神煉骨﹐屍化形完。說經五徧﹐大結開通﹐神气並會。說經六徧﹐名錄上淸﹐靈津灌體。說經七徧﹐靈儀擲火﹐洞照泥丸。說經八徧﹐天馬馳風﹐易屍革故。說經九徧﹐三官命誥﹐脫謝陰屍。說經十徧﹐神華定保﹐生气海澄﹐是時﹐一國是男是女﹐莫不傾心﹐皆受護度﹐咸得長生。

道言﹕是時元始天尊說經一徧﹐東方無極無量品道寂大神﹐無鞅之眾﹐浮空而至。說經二徧﹐南方無極無量品神力大神﹐無鞅之眾﹐浮空而至。說經三徧﹐西方無極無量品攝精大神﹐無鞅之眾﹐浮空而至。說經四徧﹐北方無極無量品玄運大神﹐無鞅之眾﹐浮空而至。說經五徧﹐東北無極無量品屍魔大神﹐無鞅之眾﹐浮空而至。說經六徧﹐東南無極無量品靈儀大神﹐無鞅之眾﹐浮空而至。說經七徧﹐西南無極無量品胎靈大神﹐無鞅之眾﹐浮空而至。說經八徧﹐西北無極無量品機用大神﹐無鞅之眾﹐浮空而至。說經九徧﹐上方無極無量品化屍大神﹐無鞅之眾﹐浮空而至。說經十徧﹐下方無極無量品受形大神﹐無鞅之眾﹐浮空而至。十徧周竟﹐十方無極天眞大神﹐一時同至。一國男女﹐傾心歸仰﹐明曉大道﹐深契神源﹐咸言得生﹐皆有壽紀﹐算歷千萬﹐不免有期﹐玄極威神﹐施布大法。使令一心﹐開達根本﹐知未生時﹐復是何狀。太空之中﹐以何因緣﹐忽生知覺﹐及以見聞。五行寒暑﹐無不備識。生道將去。气散神離﹐屍穢徒在。元始神智﹐蓋養羣生﹐一感至靈﹐化此屍朽﹐受形更生﹐上爲眞人。必有妙蘊﹐是當敷宣。如是天人﹐其眾無量﹐扶攜幼耄﹐若賢若愚﹐若凡若聖﹐皆願傾聞。𨿽彼天中﹐尙擊愛欲﹐所染輕微﹐然於道妙﹐未得虛明﹐皆承勝化﹐蓬靉雲集。來者有如細雨密霧﹐無鞅之眾﹐迮國一半土皆偏陷﹐非可禁止。於是元始普知眾念﹐頂出祥光﹐其光九色﹐照徹十方無極國土﹐三十二天﹐三十二帝﹐無不明煥。於此光中﹐普現億劫眾生﹐迷妄癡習﹐遞相爲種﹐展轉生滅﹐不見道眞﹐無量業果﹐無量報對﹐無量冤債﹐一一瞭然﹐如對心目。元始俯觀大眾﹐發言告曰﹕玉淸之道﹐妙出萬天﹐神气回光﹐屍滅形煉﹐形煉爲气﹐抱神含虛﹐隱顯自由﹐出沒無礙﹐回觀世界﹐細於一滴。乃攝祥光﹐所現境界﹐搏爲寶珠﹐大如黍米﹐在空玄之中﹐去地七丈。元始登引﹐天眞大神﹐上聖髙尊﹐化屍受形﹐妙行眞人﹐玄默靈仙﹐無鞅數眾﹐俱入寶珠之中。天人仰看﹐惟見勃勃從珠口中入﹐旣入珠口﹐不知所在。國人廓散﹐地還平正﹐無復欹陷。元始卽於寶珠之內﹐說經都竟﹐眾眞監度﹐以授於我﹐當此之時﹐喜慶難言。法事粗悉﹐諸天復位﹐倏欻之間﹐寂無遺響。是時﹐天人遇值經法﹐普得濟度﹐全其本年﹐無有中傷﹐傾土歸仰﹐化屍受形﹐不晦不明﹐不伐不侵﹐不淨不穢﹐不用不驚﹐不戒不分。化除屍質﹐受度生形﹐齊同慈愛﹐異骨成親。國安民丰﹐欣樂太平﹐經始出教﹐一國以道。預有至心﹐宗奉禮敬﹐皆得度世。

道言﹕元始天尊說經中所言﹐並是諸天上帝化屍內名﹐隱韻之音。亦是眞王受形內諱﹐百靈之隱名也。非世之常辭。上聖已成眞人﹐通玄究微﹐化滌屍朽﹐受易靈形﹐能悉其章﹐誦之十過﹐諸天遙感﹐陳故攺新﹐萬帝嘆嘉﹐付形稟眞﹐九海靜波﹐五山吐云﹐日月雙景﹐華芒運精﹐回雌轉雄﹐凡變爲仙﹐羣魔束形﹐鬼魅滅爽﹐化屍受形﹐白骨成人。至學之士﹐誦之十過﹐則五臟返生﹐三尸逃奔﹐魔精喪眼﹐鬼祆滅爽﹐濟度垂死﹐絕而得生。所以爾者﹐學士穢气未消﹐體未洞眞﹐以生制屍﹐威未領天政﹐徳可伏禦地祇﹐束縛魔靈﹐但卻死而已﹐不能降眞。輕誦此章﹐身則被殃。供養尊禮﹐門戶興隆﹐世世昌熾﹐與善因緣﹐萬災不幹﹐神明護門。斯經尊妙﹐獨步玉京﹐度人無量一爲萬道之宗。巍巍大範﹐徳難可勝。

道言﹕凡誦是經十過﹐諸天齊到﹐億曾萬祖﹐幽魂苦爽﹐皆卽化屍受形﹐上升朱宮﹐格皆九年﹐受化更生﹐得爲貴人。而好學至經﹐功滿徳就﹐皆得神仙﹐飛升金闕﹐遊冥玉京也。上學之士﹐修誦是經﹐皆卽受度﹐形煉屍滅﹐飛升金闕﹐遊冥玉京也。上學之士﹐修誦是經﹐皆卽受度﹐形煉屍滅﹐飛升南宮。世人受誦﹐則延壽長年﹐後皆得作尸解之道。魂神暫滅﹐不經地獄﹐卽得返形﹐遊行太空。此經微妙﹐普度無窮。一切天人﹐莫不受慶。無量之福﹐生死蒙惠。上天所寶﹐不傳下世。至士賫金寶效心﹐盟天而傳。輕泄漏慢﹐殃及九祖﹐長役鬼官。侍經五帝﹐玉童玉女﹐各二十四人﹐營衛神文﹐保護受經者身。

道言﹕正月長齋﹐誦詠是經﹐太淸傳靈紫皇帝君﹐爲兆上世亡魂﹐斷地逮役﹐化屍受形﹐度上南宮。七月長齋﹐誦詠是經﹐上淸三眞太微帝君﹐爲兆化屍受形﹐身得神仙﹐書者紫籙金簡﹐削死上生。十月長齋。誦詠是經﹐玉淸神素飛玄帝君﹐爲兆化屍受形﹐得爲飛仙﹐國王帝主﹐君臣父子﹐安鎭國祚﹐保天長存﹐世世不絕。常爲人君安鎭其方﹐民稱太平。八節之日﹐誦詠是經﹐九天化屍受形帝君﹐爲兆解度﹑仙眞降庭﹐得爲九宮眞人。本命之日﹐誦詠是經﹐九天眞王飛駕空洞﹐爲兆化屍﹐澡潔魂神﹐受形太玄﹐百神飲丹﹐至命澄正﹐萬气長存﹐不經苦惱﹐身有光明﹐三界侍衛﹐五帝司迎﹐萬神朝禮﹐名書上天﹐功滿徳就﹐飛升上淸。

道言﹕行道之日﹐皆當香湯沐浴﹐齋戒入室﹐東向﹐叩齒三十二通﹐上聞三十二天﹐心拜三十二過。閉目﹐靜思身坐碧紫白三色雲气之中﹐內外蓊冥﹐有靑龍﹑白虎﹑朱雀﹑玄武﹑獅子﹑白鶴﹐羅列左右﹐日月照明﹐洞煥室內﹐頂生圓象﹐光映十方﹐如此分明。密咒曰﹕

無上玄元﹐太上道君﹐召出臣身中三五功曹﹐左右官使者﹐侍香玉童﹐傳言玉女﹐五帝直符﹐直日香官﹐各三十二人﹐關啟所言。今日吉慶﹐長齋淸堂。修行至經﹐無量度人﹐願所啟上徹﹐徑禦無上三十二天元始上帝至尊幾前。

畢﹐引炁三十二過﹐東向誦經。

元始無量度人上品妙經

元始洞玄靈寶本章﹐化屍受形﹐妙感度人。百魔隱韻﹐離合自然。元气赤上﹐火煉成眞。元始祖劫﹐化屍受形。神去曰屍﹐不覺不聞。神附曰形﹐動起屈伸。是皆道機﹐太上所尊。無不化屍﹐無不受形。形動屍靜﹐神運至均。化屍成形﹐精气自生。同本天地﹐開明三景。是爲天根﹐神無相狀。以道爲身﹐五行之精﹐神炁氤氳﹐隨情感色﹐因色賦形。五色眞气﹐結爲五文﹐五文開廓﹐普植神靈。無文不光﹐無文不明﹐無文不立﹐無文不成﹐無文不度﹐無文不生﹐招靈眞符﹐白骨成形。人皇內書﹐屍形更生。煉故反新﹐眞得其眞。化屍受形﹐形固能存。小大無常﹐飛登太淸。是爲大梵﹐天中之天。郁羅蕭臺﹐玉山上京。上極無上﹐大羅玉淸。眇眇劫仞﹐若亡若存。三華離便﹐大有妙庭。金闕玉房﹐森羅淨霐。大行梵气﹐周回十方。中有化屍受形之神﹐中有南極虛和變生長生大君﹐中有易質降精受形司馬大神﹐中有玄文化屍好生韓君丈人﹐中有南上司命司錄﹑延壽益算度厄尊神。化屍受形﹐無量度人。今日校錄﹐諸天臨軒。

東方無極蘊光神王﹐長生大聖﹐無量度人。

南方無極開明神王﹐長生大聖﹐無量度人。

西方無極大气神王﹐長生大聖﹐無量度人。

北方無極子育神王﹐長生大聖﹐無量度人。

東北無極感徳神王﹐長生大聖﹐無量度人。

東南無極慶生神王﹐長生大聖﹐無量度人。

西南無極母道神王﹐長生大聖﹐無量度人。

西北無極元父神王﹐長生大聖﹐無量度人。

上方無極生屍神王﹐長生大聖﹐無量度人。

下方無極回形神王﹐長生大聖﹐無量度人。

十方至眞飛天化屍受形神王﹐長生度世無量大神。並乘三素飛雲珠光洞霄靈輿﹐翠輦羽葆﹐驂駕白獸﹐碧鳳麒麟﹐建太微回黃之旗﹐無英命靈朱旛﹐前嘯洞章齊唱﹐後奏內音同和﹐玄鶴靑鸞﹐嘯歌噰噰﹐七眞導前﹐八靈翊後﹐千乘萬騎﹐浮空而來。天光朗耀﹐洞徹重昏﹐方諸仙相﹐南水左宮﹐主生眞宰﹐太陽火官﹐執籙把籍﹐齊到帝前。隨業考校﹐咸使升遷。符告北帝﹐太陰諸神﹐九水佐理﹐玄滋靈君﹐雷電陰景﹐豁落七元﹐九映威劍﹐六天大魔﹐司錄司命﹐司察司功﹐冥關幽府﹐泉曲河源。眞王有命﹐普度沈骸。太玄起屍﹐黃水浴魂。流火蕩穢﹐紫融煉形。施靈合气﹐仙化成人。不歷胎垢﹐澄淨光明。因緣輪轉﹐與天齊年。永離風刀塗炭魔試之難﹐飛行遊宴﹐逍遙上淸。上淸之天﹐天帝洞陽﹐無色之境梵行。

東方八天

利慶昭華天﹐帝玉剛棲羣。

浮輿秉衡天﹐帝紹元子宗。

汨沱灩流天﹐帝保仙宜逢。

少正除皇天﹐帝辧宛通。

角滌聚蚿天﹐帝每承符公。

記澱休天﹐帝綠方旋容。

道治區玄天﹐帝樂慈升。

洞幽浚微天﹐帝魯希伯文。

南方八天

錫華紫眞天﹐帝梵澤云。

商廬藏文天﹐帝覺蒲宛婁。

壯枝閱芒天﹐帝奢維遲仝。

報遵陽彭天﹐帝茂唐敖玄。

火藏照沙天﹐帝極道嗣聽。

黃靈剡湧天﹐帝福孳決生。

谷羅應仙天﹐帝八冥杜防。

睹佃幼明天﹐帝甘都求徵。

西方八天

鎭混洞香天﹐帝伯上杲卿。

乾庇邈虛天﹐帝紫雲仲枚。

烈命周隅天﹐帝緬堲慷呼。

誾正雅樞天﹐帝益侃慈忸。

濯幹紇化天﹐帝梵閔阿巴。

浩回奉靈天﹐帝常招顯童。

夜河司靈天﹐帝倩侍衢璫。

太紫輪眞天﹐帝閔兪至晨。

北方八天

寶聚紫陽天﹐帝玄方九靈。

暴映神變天﹐帝燎庠燕元。

瀆望升持天﹐帝雷智道開。

太始珍輝天。帝璧明云璲。

朝衛導景天﹐帝阿龍長。

妙禁霄址天﹐帝握仙法王。

典教歷紀天﹐帝億宇飛。

照罪解屍天﹐帝善勝祈門。

三十二天﹐三十二帝。諸天隱諱﹐諸天隱名。天中空洞﹐自然靈章。諸天隱韻﹐移气之音。復命之尊﹐回生之神。化屍大魔﹐受形之靈。九散十合﹐變化上淸。無量之奧﹐深不可詳。敷落神眞﹐普度天人。今日欣慶受度﹐歷關諸天﹐請滅三惡﹐斬絕屍根﹐飛眞受形﹐名列太玄。眞王監舉﹐無拘天門﹐東斗主算﹐西斗記名﹐北斗落死﹐南斗上生﹐中斗大魁﹐化屍受形。靑帝召魂﹐白帝制魄﹐赤帝還气﹐黑帝返血﹐黃帝復命﹐萬神持節。速徵太一﹐起屍復生。形具神備﹐調理三關。神風入穴﹐泉溢昆山。玉童一呼﹐六丁威南。變化恍惚﹐登仙隔凡。神境具前﹐黃志金顏。賜兆虎弁﹐丹衣碧欄。佩籙九霄﹐仰視泥丸。三五斗綱﹐紫雲流煙。屍化形煉﹐飛升太淵。坐鎭九戶﹐嘯攝百靈。靑天魔王﹐斬絕遊屍。赤天魔王﹐金印玉螭。白天魔王﹐元海素龜。黑天魔王﹐玄光老師。黃天魔王﹐絳帳紫嬰。風令火勅﹐急急化屍。天屍皇君﹐奏帝寶章。地屍皇君﹐殺鬼伏藏。人屍皇君﹐截戮死殃。屍作生形﹐綠海霞漿。八萬四千﹐華室曲房。神靈畢至﹐返一混芒。骨有靑霜﹐髓如碧瑯。爲其化屍﹐叱逐魔冤。五帝大魔﹐萬神之宗。飛行鼓從﹐總領神兵。麾幢鼓節﹐遊觀太空。仗衛赫奕﹐天錄敷功。化屍受形﹐嚴攝北酆。天機上相﹐玉淸神公。恭受帝命﹐普掃不祥。雷雹激戾﹐龍虎蹶張。天丁驅邪﹐大帥槖風。黑雲萬里﹐電火八衝。敢有干試﹐拒遏眞魂。金鉞前戮﹐巨蟒吞精。屠割鬼爽﹐風火無停。千千截首﹐萬萬剪形。魔無干犯﹐鬼無祆精。天中隱勅﹐除籍勾名。三官北酆﹐明檢鬼營。不得容隱﹐金馬驛呈。普告無窮﹐萬神咸聽。三界五嶽﹐列言上淸。

�混吳歷﹐龍漢儀康。俶臺莽劫﹐號滉之中。上立無色﹐下開九淵。風鼓波蕩﹐三萬六千。外堅中虛﹐金鎖流玄。玄極上下﹐無幽無冥﹐無形無影﹐無極無窮。若有大神﹐虎齒龍唇﹐六目八角﹐乘駕風雲。手托混沌﹐狀如卵形﹐三寸五分﹐圓白如銀。內有三界﹐日月乾坤﹐山海艸木﹐老父幼孫。生者受形﹐滅者化屍﹐往來輪轉﹐气常運機。屍化爲鬼﹐鬼化爲人。是道還返﹐秋轉爲春。帝吐玉符﹐化屍斷死。受形生眞﹐眞無比倫。太空浩气﹐北斗南辰。合爲至無﹐玄白不分。溟涬大梵﹐遼廓無光。赤明開圖﹐運度自然。元始安鎭﹐敷落五篇。赤書玉字﹐八威龍文﹐保制劫運﹐使天長存。梵炁彌羅﹐萬範開張。元綱流演﹐三十二天。輪轉無色﹐周回十方。旋斗歷箕﹐回度五常。三十五分﹐總炁上元。八景冥合﹐炁入玄玄。玄中太皇﹐上帝髙眞。泛景太霞﹐嘯詠洞章。金章明郁﹐豁落擊摧。屍鬼奔逃﹐魂來魄歸。流響云營﹐虛寂聚炁。律呂生神﹐鳳舞鸞吟。玉音云熾﹐風回雨施。帝一在離﹐羣眞列位。捧璧跨璫﹐龍虎俠傍。靈風聚煙﹐靑眞護肝。紫虛郁秀﹐三官瓊堂。輔翼萬仙﹐千百相連。千和萬合﹐自然成眞。眞中有神﹐長生大君。無英度籍﹐白元執經。太一稟生﹐司命主盟。桃康好生﹐合延育形。執符把籙﹐保命固根。上游上淸﹐出入華房。八冥之內﹐細微之中。下鎭人身﹐泥丸絳宮。中理五气﹐混合百神。十轉回靈﹐萬炁齊仙。仙道貴生﹐無量度人。上開八門﹐飛天法輪。罪福禁戒﹐宿命因緣。普受開度﹐死魂生身。身得受生﹐上聞諸天。諸天之上﹐各有生門。中有空洞謠歌之章﹐眞王靈篇﹐辭參髙眞。

第一欲界飛空化尸之音

聚气因精﹐變形因風。風通玄智﹐造化之宗。重閬九膜﹐實由道功。生而爲人﹐巧笑雌雄。仙聖鬼神﹐往來其中。欲海漫漫﹐心波渺彌。意逐則往﹐莫測所因。生气等秋毫﹐結形如冰澌。輔弼分斗光﹐入兆雙目瞳。見量出太虛﹐至神一與同。偕道數受增﹐形死再童蒙。數盡呼吸止﹐委口但形容。七魄攜三彭﹐六道循無窮。眞人自入妙﹐化屍白日衝。太一召百神﹐稽首重冥空。洞妙得天气﹐紫雲回九宮。七祖生九霄﹐保身如靈松。

第二色界眞王受形之章

染空爲色﹐色化爲空。色化無常﹐空卽非空。未形名空﹐受形爲色。形化色盡﹐命謝歸空。空亦無來﹐形本不往。形住色住﹐空非來去。以妄見空﹐妄緣名色。皆是大道﹐何可詮擇。寓空成形﹐杳冥中精。誰玄何受﹐陽動而生。空非陰陽﹐陰陽非空。認空爲道﹐网中死禽。非道非空﹐象外飛龍。能知此者﹐受形無窮。受形化屍﹐不合不離。化屍無相﹐恍惚有象。此非業道﹐生化長養。是吾道玄﹐眞王靈篇。告爾羣氓﹐非人勿傳。

第三無色界玉淸王空洞歌曰

梵炁無無﹐玉淸郁羅。下直神丘。環洞海波。七劫金山﹐萬天瓊柯。日月兩曜﹐浩劫經過。吹則陰生﹐可乃陽至。香風紅雨﹐寶樓瑤址。元始流精﹐壘雪積酥。遇火成液﹐鑄彼玉京。巨山崇石﹐比兆泥丸。內蘊黃赤﹐天潢奔注。尾閭固塞﹐洶洶洪濤。湛有天徳﹐比兆脊節。內有九眞﹐白雲淹淹。神風八回﹐無英靑巾。禦气成雷﹐玉女吹笙。五音勃興﹐七情啼笑。道有至精﹐無形無名。化屍與受形﹐仙籙書紫靈。歌此空洞歌﹐至理升無名。世不悟眞道﹐轉輪更復多。去來何幾數﹐永沈欲海河。

此三界之上﹐飛空之中﹐眞王歌音﹐音參洞章。誦之百徧﹐名度南宮。誦之千徧﹐天眞保迎。萬徧道備﹐飛升太空﹐過度三界﹐位登仙公。有聞靈音﹐魔王敬形﹐勅制地祇。侍衛送迎﹐拔出地戶﹐五苦八難﹐七祖升遷﹐永離考官﹐魂度朱陵﹐受煉更生﹐是謂無量﹐普度無窮。有祕上天文﹐諸天共所崇。泄慢墮地獄﹐禍及七祖翁。

道言﹕此二章並是諸天上帝﹐及玉淸眞王隱祕之音。皆是化易委屍﹐受度生形﹐成道登眞﹐換气回生﹐自然大梵之言﹐非世上常辭。言無韻麗﹐曲無華宛。故謂玄奧﹐難可尋詳。上天所寶﹐祕於神霄玉淸王府東華玉堂﹐應上帝誥命流傳。若有至人賫金寶質心﹐依舊格告盟十天﹐然後而付焉。

道言﹕夫遠道則失生﹐離精則散气。炁寂神逝﹐所遺肉骨齒髮形狀塊息尸居。以其不能畱神養炁儲精﹐但同木石﹐無知覺動起挺徑於是﹐則謂之屍。至聖神人﹐將還气招神﹐慧生於屍﹐欻爾而知﹐旣受故形﹐若返故都﹐百神來歸﹐遊宴金堂玉室之內。若見世緣情欲所至﹐心意所感﹐不知其由﹐仰視三辰﹐俯觀萬類﹐欣然自得。得道髙眞﹐化屍受形﹐物理皆如是已。凡運度否終﹐日星虧盈﹐人有休否﹐死亡疾傷。凡有此災﹐同气皆當齊心修齋﹐六時行香﹐十徧轉經﹐福徳立降﹐消諸不祥。無量之文﹐普度無窮。

道言﹕夫末學道淺﹐或仙品未充﹐運應滅度﹐身經太陰。臨過之時﹐同學至人爲其行香﹐誦經十過﹐化屍受形如法。魂神徑上南宮﹐隨其學功﹐計日而得更生﹐轉輪不惑﹐便得神仙。

道言﹕夫化屍受形﹐不但柢於人身﹐可同等於天地。迎生續气﹐致福請年﹐與道無爽。至若天地運終﹐星宿錯度﹐日月失昏﹐四時失度﹐陰陽不調﹐國境有災﹐疫毒流行﹐兆民死傷﹐師友命過。皆當修齋﹐行香誦經。夫齋戒誦經﹐功徳甚重。上消天災﹐保鎭帝土。下禳毒害﹐以度兆民。生死受賴﹐其福難勝。故曰無量﹐普度天人。

道言﹕凡有是經﹐能爲天地帝主兆民﹐行是功徳。有災之日﹐發心修齋燒香﹐誦經十過﹐蕩滅屍穢﹐身獲飛仙。皆諸天記名﹐萬神侍衛﹐右別至人﹐克得爲聖君金闕之臣。諸天記人功過﹐毫分無失。天中眞王亦保舉爾身。得道者乃當洞明至言也。

諸天中大梵隱語無量音道君撰

元始靈書化屍受形玉篇

東方八天

潮瑜激瑛﹐珍予交懷。冠祕攸尙﹐晞煥堯經。緣原珞珂﹐宛翠肆陳。撲乾邦都﹐異嶧方岷。蔽婁祠款﹐郁丹儀迎。便綠酆佑﹐祈斗遙森。明孺芽合﹐淋津濤淋。馥廓阿奕﹐司茨奏雷。

南方八天

烘炘烈光﹐炯霞爛宿。珥瑞韓司﹐機詮陰煜。力縉維南﹐剛勅耀逐。魚柄連題﹐萬嶽官笛。隸正籍契﹐眷龍慈職。勉湯句沙﹐鐸神延系。倫極指徐﹐邀魂返策。化受涓煙﹐宅略展澤。

西方八天

翼衛星楝﹐煉化莫綿。軫常遄羅﹐迹運巴延。電治肇零﹐晶劍髙田。崿�乞池﹐岵古登連。忽息回火﹐帝符靈玄。承咸拱風﹐竇牢瀆淵。費陽宣洽﹐動龍朗端。混鎖溢負﹐道命空觀。

北方八天

驕舒玄佳﹐婁突灌生。交精忻蛇﹐野鑿泛流。蜃淮湧嶽﹐流洄愬庚。靈帶並火﹐識覺轉周。太虛玄漢﹐素臺冰渾。執交機印﹐造育仙謀。循軌罔商﹐日馳妙虛。屍毛山斬﹐耳魁東居。

道言﹕此諸天中大梵隱語﹐無量之音﹐舊文靈祕瑯函。眞王勑太玄司命上淸靈虛眞人﹐以丹筆書之﹐佩服化屍受生﹐疾癘殃禍﹐應當滅解﹐如風揚塵。世間異冤屍怪﹐一切不祥﹐朱書﹐火化服之。或禁勅廟社﹐立應。天書寶圖﹐字皆廣長一丈。天眞皇人昔書其文﹐以爲正音。有知其音﹐能齋而誦之者﹐諸天皆遣侍眞靈官﹐下察其身﹐書其功勤﹐上奏諸天。萬神朝禮﹐地祇侍門﹐大功眞王﹐保舉洞妙﹐徳廣克得﹐遊行三界﹐升入金門。此音無所不辟﹐無所不禳﹐無所不度﹐無所不成﹐天眞自然之音也。故誦之致飛天下觀﹐上帝遙唱﹐萬神朝禮﹐三界侍軒﹐羣祆束首﹐鬼精自亡﹐琳瑯振響﹐十方肅淸﹐河海靜默﹐山嶽吞煙﹐萬靈振伏﹐招集羣仙﹐天無氛穢﹐地無祆塵﹐冥慧洞淸﹐大量玄玄也。

靈寶無量度人上品妙經卷之五十九竟

卷之六十

煉气變仙品

道言﹕昔於始靑天中﹐碧落空歌大浮黎土﹐受元始度人煉气變仙超神上淸之品。元始天尊當說是經﹐周回十過﹐以召十方﹐始當詣座。天眞大神﹐上聖髙尊﹐妙行眞人﹐十方煉气變仙生神道君﹐化骨住命﹐功曹天吏﹐主錄仙名﹐應眞得度﹐煉气變仙﹐無量度人﹐諸天大神﹐無鞅數眾﹐禦气而來。其气徘徊﹐非空非有﹐非形非色﹐混洞無極﹐雲霞霄霧﹐難諭其體。九色不定﹐乍光乍明﹐或絳或靑﹐煥爛九空﹐映耀三界﹐自非諸天神靄靈華﹐仙云瑞彩之可比類。發於元始玉京翠房淵巖冥竇之中﹐靡靡布散﹐中有百千無量光景﹐各現丹輿綠輦﹐羽蓋瓊輪﹐龍旌鳳軒﹐夜光神馬﹐九絕猛獸﹐玉蕤停空﹐紫蓋髙蔭﹐流精玉光﹐浩气郁勃﹐洞煥太空﹐三日三夜。諸天日月星宿﹐垂象之輪﹐金璣玉關﹐瑤樞寶纂﹐靈綱云域﹐宿舍絳岐﹐一時運動﹐行度流移﹐不與常等。是時﹐天司上官﹐主典掾司﹐各守輪轂﹐推紐轉括﹐不能循軌﹐以應常次。咸各驚駭﹐而相謂言﹐是何瑞因﹐睹此奇變。卽建天鼓﹐以候斗車﹐鳴鼓九通﹐下觀玉京之傍﹐一十二山﹐靈海碧濤﹐神津潮應﹐龍糾出沒﹐其聲沸雷﹐大淵汪洋﹐涓流湮汨﹐不與天鼓鳴時。機會相應﹐諸天帝宮﹐未識何緣﹐以致斯異。賡料簿籍﹐默會簡籙﹐將詣帝臺﹐質其所疑。速命威神﹐分云掃途﹐攝炁治道﹐驂駕龍虎﹐秉執旌旗﹐時未當行﹐神煙四起﹐天風灑灑﹐三辰回照﹐妙炁澄廓﹐方輿圓蓋﹐左行右旋﹐天籟揚音﹐洞歌宛奏﹐千界流光﹐八騫髙欒﹐靜睹羣眞﹐咸得侍座。元始天尊玄坐虛浮紺碧蓮花之上﹐其花萬葉﹐蕊珠周遠﹐一葉下廣﹐遐覆一天﹐一蕊之珠﹐各現金色天妙世界。一一界中﹐各有天仙帝王﹐首冠寶華﹐衣搖仙彩﹐乘鶴駕鸞﹐往來無礙﹐於此蓮幹﹐明如水晶﹐其直參空﹐根蟠玉海﹐圓徑萬里﹐中有寶樓琛闕﹐瓊宮瑰殿﹐層壘郁峨﹐所現靈觀﹐不可思說﹐及以比量。以近言之﹐猶於太倉﹐遙瞻積粟。元始天尊安坐蓮花﹐下觀諸天﹐而是身相﹐大小齊等﹐不有偏陷。說經一徧﹐諸天大聖同時稱善﹐是時﹐一國男女﹐身光影相﹐互相涉入。說經二徧﹐神現無極﹐玉京昆侖﹐等一塵芥﹐無有限際。說經三徧﹐萬象羣類﹐一時同聲﹐贊嘆經法﹐淸詠道眞。說經四徧﹐上淸九空﹐三萬六千﹐日月一時同明﹐九陰腐骸﹐未度之骨﹐還起成人。說經五徧﹐金龍神獸﹐競吐風雲﹐合呇九色﹐洞妙混淪。說經六徧﹐一國男女﹐含炁之倫﹐童嬰其顏﹐金玉其身﹐不知有死﹐食炁遊神。說經七徧﹐天垂碧玉﹐地變黃金﹐紅露飄注﹐甘醴衝盈。說經八徧﹐金翅不生﹐神龍夜鳴﹐五嶽收煙﹐八景現形。說經九徧﹐玉海揚波﹐碧山秀榮﹐飛仙來朝﹐云輅鳳旌。說經十徧﹐地藏甘露﹐七寶均生﹐頑堅濁礎﹐瑞光化成﹐是時﹐一國是男是女﹐莫不傾心﹐皆受護度﹐咸得長生。

道言﹕是時﹐

元始天尊說經一徧﹐東方煉炁變仙至眞大神﹐無鞅之眾﹐浮空而至。

經二徧﹐南方煉炁變仙至眞大神﹐無鞅之眾﹐浮空而至。

說經三徧﹐西方煉炁變仙至眞大神﹐無鞅之眾﹐浮空而至。

說經四徧﹐北方煉炁變仙至眞大神﹐無鞅之眾﹐浮空而至。

說經五徧﹐東北煉炁變仙至眞大神﹐無鞅之眾﹐浮空而至。

說經六徧﹐東南煉炁變仙至眞大神﹐無鞅之眾﹐浮空而至。

說經七徧﹐西南煉炁變仙至眞大神﹐無鞅之眾﹐浮空而至。

說經八徧﹐西北煉炁變仙至眞大神﹐無鞅之眾﹐浮空而至﹐

說經九徧。上方煉炁變仙至眞大神﹐無鞅之眾﹐浮空而至。

說經十徧﹐下方煉炁變仙至眞大神﹐無鞅之眾﹐浮空而至。

十徧周竟﹐十方煉炁變仙天眞大神﹐一時同至﹐一國男女﹐傾心歸仰。來者聞於妙炁﹐彌塞普徧﹐泛此浩蕩﹐無量俱來﹐形同於气﹐气同於形﹐無有東西﹐及以涯涘﹐種種人物﹐男女相貌﹐忽出忽沒﹐忽隱忽顯﹐徧一大國﹐炁皆散滿﹐非可禁止。於是元始含笑﹐出紫金光明寶掌﹐五指手相﹐望炁斂約﹐瑩然開顯。卽見諸天一切眾生﹐聽法眞寮﹐無量大道威神﹐冥空天界﹐一切神司﹐大俱吒鬼﹐皆在光气之內﹐稽首作禮﹐旋匝座下﹐願聞法要。眇眇之中﹐去地百丈。元始登引﹐天眞大神﹐上聖髙尊﹐妙行眞人﹐十方煉炁變仙至眞諸大神王﹐無鞅數眾﹐俱入光炁之內。一切天人﹐見元始天尊﹐上聖髙尊﹐如處寶珠及淨璢璃﹐天海交映﹐渾渾空碧﹐光照內外﹐潔無纖翳。見十方空湛同天眼﹐一切眞仙﹐仰看歌詠﹐步虛禮拜。惟見拂拂出入來往﹐光融炁化﹐不知所在。國人廓散﹐天境平正﹐虛通疏徹。元始卽於炁觀有無之中﹐說經都竟﹐眾眞監度﹐以授於我﹐當此之時﹐喜慶難言。法事粗悉﹐諸天復位﹐恍惚之間﹐空炁合體﹐寂無遺響。是時﹐一切天司﹐三辰二景﹐主運轉機﹐一切眞神﹐始悟異因炁變神移﹐莫知所綠﹐乃識元始﹐欲說煉炁變仙最上妙道﹐先現斯瑞。諸天眞仙﹐一切天人﹐遇值經法﹐普得濟度﹐全其天年﹐無有中傷﹐傾土歸仰﹐識道忘心。炁煉炁明﹐炁大炁剛﹐炁空炁淵﹐炁沖炁運﹐炁有炁無﹐炁變炁仙。言不唱宗﹐口不命物﹐齊同慈愛﹐異骨成親。國安民丰﹐欣樂太平﹐經始出教﹐一國煉气。悟十二法﹐以炁合道﹐以道合心﹐心合於神﹐神變爲仙。宗奉禮敬﹐皆得度世。

道言﹕元始天尊說經中所言﹐並是諸天上帝煉炁變仙生神易骨隱韻之音。亦是十方變气變仙至眞大神內諱﹐煉炁變仙之隱名也﹐非世之常辭。上聖已成眞人﹐通玄究微。能悉其章﹐炁已超登聖地﹐升入無形﹐猶固煉之。誦之十過﹐諸天召炁﹐萬帝變仙﹐天地返元﹐气如淵泉﹐山煉爲炁﹐地煉爲炁﹐天煉爲炁﹐人煉爲炁﹐三景萬象﹐皆煉爲炁。炁無形端﹐恍惚存亡﹐人能識之﹐變神爲仙。未能識气﹐未知煉道。齋戒誦經﹐眞炁自生。煉炁自然﹐天地自應。三辰不行﹐羣魔束形。鬼精滅爽﹐回屍起死﹐白骨變仙。至學之士﹐誦之十過﹐則精血化炁﹐炁達百川﹐五臟六腑﹐不逆無偏﹐自有入無﹐炁煉綿綿﹐綿綿永存﹐變神爲仙。財五帝列侍﹐三元發煙﹐魔精喪膽﹐鬼官揚鞭﹐滌蕩九醜﹐炁極通玄﹐濟病度死﹐絕命更生。所以爾者﹐學士煉气未明﹐體未洞眞﹐召制萬炁﹐炁登天門﹐炁還天門﹐不知無形﹐徳可伏禦地祇﹐束縛魔靈﹐但卻死而已﹐气煉得生。輕誦此章﹐炁不光揚﹐流精玉化﹐塞關明堂﹐玄曹記言﹐注子餘殃。供養尊禮﹐門戶興隆﹐世世昌熾﹐與善因緣﹐萬災不幹﹐神明護門。斯經尊妙﹐獨步玉京﹐度人無量﹐爲煉炁變仙萬道之宗。巍巍大範﹐徳難可勝。

道言﹕凡誦是經十過﹐諸天气到﹐億曾萬祖﹐幽魂苦爽﹐旣滅之後﹐皆化爲炁。炁不經煉﹐冥漠不生。受誦气煉﹐皆卽受度﹐上升朱宮﹐格皆九年﹐受化更生﹐得爲貴人。而好學至經﹐功滿徳就﹐煉炁變仙﹐飛升金闕﹐遊宴玉京也。上學之士﹐修誦是經﹐皆卽受度﹐飛升南宮。世人受誦﹐則延壽長年﹐後皆得作尸解之道。形隨炁出﹐化入無門。魂神合气﹐气結成神﹐不經地獄﹐卽得返形﹐泛气太空。此經微妙﹐普度無窮。一切天人﹐莫不受慶﹐無量之福﹐生死蒙惠。上天所寶﹐不傳下世。至士賫金寶效心﹐盟天而傳。輕泄漏慢﹐殃及九祖﹐長役鬼官。侍經五帝﹐玉童玉女﹐各六十四人﹐營衛神文﹐保護受經者身。

道言﹕正月長齋﹐誦詠是經﹐煉炁郁靑﹐爲上世亡魂故炁煉新﹐斷地司牽役﹐復連冢訟﹐度上南宮。七月長齋﹐誦詠是經﹐气煉空白﹐身變神仙﹐諸天書名﹐玉籙素契﹐削死上生。十月長齊﹐誦詠是經﹐炁煉太黃﹐爲道王帝主﹐君臣父子﹐召炁九天﹐天福炁冥﹐安鎭國祚﹐保天長存﹐世世不絕﹐常爲人君安鎭其方﹐永享太平。八節之日﹐誦詠是經﹐炁煉九星﹐化爲九色﹐戴九履一﹐左三右七﹐二四扶身﹐六八挾足﹐气透九宮﹐變爲眞身﹐得爲九宮眞人。本命之日﹐誦詠是經﹐气煉太微﹐自幹入支﹐六甲從官﹐一炁化奇﹐魂神澄正﹐萬炁相隨﹐不經苦惱﹐神變希夷﹐三界奉輪﹐五天揚麾﹐萬神朝禮﹐名書上天﹐功滿徳就﹐飛升上淸。

道言﹕行道之日﹐皆當香湯沐浴﹐齋戒入室﹐東向﹐叩齒六十四通﹐上聞六十四天﹐心拜六十四過﹐閉目﹐靜思身坐靑黃白三色雲气之中﹐內外蓊冥﹐有靑龍﹑白虎﹑朱雀﹑玄武﹑獅子﹑白鶴﹐羅列左右﹐日月照明﹐洞煥室內﹐項生圓象﹐光映十方﹐如此分明。密咒曰﹕

無上玄元﹐太上道君﹐召出臣身中三五功曹﹐左右官使者﹐侍香玉童﹐傳言玉女﹐五帝直符﹐直日香官﹐各六十四人﹐關啟所言。今日吉慶﹐長齋淸堂﹐修行至經﹐無量度人﹐願所啟上徹﹐徑禦無上六十四天元始上帝至尊幾前。

畢﹐引炁三十二過﹐東向誦經。

元始無量度人上品妙經

元始洞玄靈寶本章﹐煉炁變仙﹐九變度人。道气隱韻﹐離合自然﹐混洞太無﹐混無爲虛。虛爲空體﹐炁與空俱。炁爲太眞﹐妙入玄無。炁爲道性﹐不屬有無。變化通神﹐神與炁俱。炁非氤氳﹐炁非呼吸﹐炁無蒸出﹐炁非雲煙﹐炁非形質。眞炁無體﹐彊有炁名。炁能生化﹐炁能變遷﹐炁能堅剛﹐炁能返還﹐炁能長久﹐炁能綿綿。我炁非物﹐能生眾物。我炁無情﹐能化有情。炁爲道母﹐炁爲大神﹐動而爲有﹐靜而爲空。化生玉京﹐蕭臺郁峨。大羅玉淸﹐金闕玉房﹐紫閣朱庭。眞炁流間﹐化結上眞。無炁不光﹐無炁不明﹐無炁不立﹐無炁不成﹐無炁不度﹐無炁不生﹐是爲大梵﹐玄中之玄。派分支析﹐如環相連。蟠延屈回﹐紫炁白煙﹐上下無常﹐剛柔有方。髙聖靈仙﹐萬帝千眞﹐混化一炁﹐煉而變仙。譬諸世間﹐山海樓闕﹐萬物榮繁﹐智蠢賢愚﹐上宰下官﹐皆從炁生。受煉變遷﹐炁無生死﹐炁無頗偏﹐隨感而應。炁妙相傳﹐若亡若存﹐眇眇三便﹐虹京瓊池。日澤蕊淵﹐大行梵炁﹐周回十方﹐化生度人。不死之神﹐化生南極。長生大君﹐化生煉炁。變仙大神﹐化生道炁。自然威神﹐化生上淸。神炁紫君﹐煉化元炁。始生變仙﹐至眞尊神。炁存不死﹐無量度人。今日校錄﹐諸天臨軒。

東方無極煉气變仙﹐長生大聖﹐無量度人。

南方無極煉气變仙﹐長生大聖﹐無量度人。

西方無極煉气變仙﹐長生大聖﹐無量度人。

北方無極煉气變仙﹐長生大聖﹐無量度人。

東北無極煉气變仙﹐長生大聖﹐無量度人。

東南無極煉气變仙﹐長生大聖﹐無量度人。

西南無極煉气變仙﹐長生大聖﹐無量度人。

西北無極煉气變仙﹐長生大聖﹐無量度人。

上方無極煉气變仙﹐長生大聖﹐無量度人。

下方無極煉气變仙﹐長生大聖﹐無量度人。

十方至眞煉气變仙長生度世無量大神。並乘梵炁﹐變成紫雲碧琳之輦﹐瓊鳳之輿﹐黃蓋素輪﹐驂駕九龍三炁之軿﹐景云之幟﹐流火之鈴﹐鳴金考革﹐撼響帝鐘﹐前鳴玉童齊唱﹐後吹玉女笳鳴﹐獅子辟邪﹐嘯歌噰噰﹐八極開圖﹐五帝奏煙﹐億乘萬騎﹐浮炁而來﹐含空降光﹐監眞度生。諸天丞相﹐太素上宮﹐主道攝炁﹐變仙大神﹐執籙把籍﹐齊到帝前﹐隨所應度。嚴校諸天。普告三界﹐無極神鄕﹐泉曲之府﹐北都羅酆﹐三官九府﹐十二河源。上解祖考﹐億劫種親﹐陰屍滯魄﹐萬炁魔魂﹐身謝三官﹐魂炁久凝﹐宿業如風﹐飄流惡根。炁無生死﹐但有杳冥﹐識念憑炁﹐遊停何依﹐善化福堂﹐惡化炎池。性因識迷﹐隨炁所之。一如在世﹐驚喜笑啼。魔炁爲吏﹐聿來訊之。魂炁飄揚﹐憶念含悲。元始道恩﹐攝炁煉持。積冤成和﹐積故成新。死炁蕩化﹐落滅罪根。不得拘畱﹐逼合鬼羣﹐元始符命﹐時刻升遷。返炁太無﹐混道元胚。天魔六合﹐火獄冰池。業盡炁煉﹐玉光洞微。寂然空廓﹐獨存希夷。死魂受煉﹐仙化天奇。道爲我身﹐炁爲我神。念世迷妄﹐徒取悲辛。煉炁變仙﹐無量度人。生身受度﹐劫劫長存。隨劫輪轉﹐與天齊年。永度粗染漏念﹐輕欲業道天牢﹐魂魄不經﹐超淩三界﹐逍遙上淸。上淸之天﹐天炁至眞﹐無色之境梵行。

東方十六天

此炁大梵初無﹐起止皆是道性元神所現天境。本無體象﹐道化爲眞。此名炁觀﹐亦非煉變而現。天眞自然﹐太空之玄妙也。不歷星度次捨﹐在無色之境﹐出陰陽之分﹐皆上聖之居。

宛空明梵天﹐帝空衝嬰。

紫元伯無天﹐帝明子歸。

燕景郁需天﹐帝虛父自康。

衝正洞極天﹐帝耀朱駢羅。

明辧元黃天﹐帝大無畱延。

理重淵虛天﹐帝道時建華。

覺眞權眾天﹐帝弗泰用師。

淸微黃羽天﹐帝鬼度監。

救明望世天﹐帝常遊江因。

越甫問時天﹐帝蘇來鳩生。

炁靈昭浦天﹐帝慶皇上宗。

玄虛光範天﹐帝招集女魂。

上極四種天﹐帝羌陳焰。

易化正鎭天﹐帝杜常生。

孤罡八範天﹐帝孔堅明婁。

九延玉定天﹐帝智定嚴。

南方十六天

丹摩逸化天﹐帝崇眞斯臺。

斗鑑虛輿天﹐帝沙劫子安。

帝光無濟天﹐帝望期明。

朱陵耀光天﹐帝洞云無眞。

紫景斷白天﹐帝宛酰羅。

降仙臺元天﹐帝呼牛演池。

爽至謝深天﹐帝鹿堂子家。

郁江斯蟬天﹐帝日曜春。

估侯利眞天﹐帝曾和太空。

谷玄道用天﹐帝吐明芝生。

李步明微天﹐帝圖何部多。

神廬昌應天﹐帝隨宮祕主。

度正克宗天﹐帝舜角明基。

大火赤衣天﹐帝翰覺賢。

靑帝洞遙天﹐帝江平延孫。

亥城百化天﹐帝奚流夜陁。

西方十六天

金離光啟天﹐帝敷妙丙昌。

極皇玄運天﹐帝裕主洪肇。

周延靜平天﹐帝光明王。

寶宋榮滋天﹐帝明梵子璫。

慶眞美元天﹐帝廬姜上明。

祭無神肆天﹐帝允知賢成。

髙降質華天﹐帝柏監文英。

道期延紀天﹐帝屈墮彌。

童利帝鋤天﹐帝西隅周微。

鼎神化微天﹐帝龍恆師。

太安順極天﹐帝震恭孝文。

窮熙耀仙天﹐帝錄羅千。

紫都月廣天﹐帝世諸叢名。

崔康節時天﹐帝款魚夏瓊。

境碧落泯天﹐帝絳飛酬京。

普海洞幾天﹐帝酉子都。

北方十六天

魚泗統眞天﹐帝禽來護。

虎伽霹方天﹐帝咸茱半武。

仇淵落余天﹐帝臺眞回元。

金皛正濟天﹐帝總靈司幾。

皇利孔修天﹐帝焰牢夫。

堯樞精靈天﹐帝構華伯皇。

神吟蕭都天﹐帝定思狂。

慶著嶽符天﹐帝燕仙壽躬。

琛明除苦天﹐帝琴頤歌。

酆信考孚天﹐帝希淸然寧。

政入豹部天﹐帝脫喬孟嬰。

耿壘瀝泉天﹐帝瀆庭九公。

鬼儲史樂天﹐帝路熙載靈。

靈馥海輪天﹐帝神文屈兵。

上極霄埴天﹐帝召天提平。

碧常洞元天﹐帝珞池宋程。

六十四天﹐六十四帝。諸天隱諱﹐諸天隱名﹐天中空洞﹐煉炁靈章。諸天隱韻﹐气中之音﹐气中之尊﹐气中之神﹐气中大魔﹐气中之靈。九變十煉﹐合化上淸。道性爲炁﹐炁與空淪。子未能煉﹐誦此洞文。子若知煉﹐煉爲至精。气本無煉﹐煉爲假名。以子不精﹐欲染愛憎。業爲穢垢﹐情爲玷痕。害子道炁﹐去子華榮。靜以煉炁﹐正以守成。煉久炁定﹐油然太淸。炁經煉持﹐坦夷四平。內視八景﹐六虛流明。煉去人道﹐邈同道眞。無量之奧﹐深不可詳。敷落神眞﹐普度天人。今日欣慶受度﹐歷關諸天﹐諸煉炁惡﹐斬戮邪根﹐飛度三宮﹐變仙太玄﹐气中眞王﹐監舉保煉﹐出入無門。東斗炁靑﹐西斗炁素﹐北斗炁冥﹐南斗炁赤﹐中斗黃庭﹐炁煉五斗。寓變色形﹐色形至眞。非幻滅稱﹐惟道所適﹐變仙齊靈。靑炁護魂﹐白炁侍魄﹐赤炁養和﹐黑炁通血﹐黃炁中胎﹐萬道無越。靑炁仙王﹐淨光幽潔。赤炁仙王﹐衝淵帝極﹐白炁仙王﹐浩庭凝密。黑炁仙王﹐北玄景蔚。黃炁仙王﹐子丹詡陸。五炁仙王﹐萬神之宗。泛駕遊空﹐總領天眞。道炁爲龍﹐麟車虎旗﹐霹靂靊霳﹐幟纛偉赫。興大天功﹐上天度人。變攝飛空﹐摧魔束祆。嚴攝北酆﹐變仙受命。下掃不祥﹐六天故气。腥血八衝﹐郁勃無光﹐盤結橫攻﹐慘慘穢气﹐神鬼伏蹤﹐隱形其間﹐與世爲凶。帝命九老﹐勅攝羅酆﹐電火前驅﹐鞭虎呵龍﹐徧天靉叇﹐擲火九重。害炁千里﹐煉爲碧空。大帝嘯吒﹐玉眞騁容。寶輪軋霄﹐紫景溶溶。敢有干試﹐拒遏上眞。鑊天斬頭﹐金斧戮形。天運地旋﹐風號火噴。震撼神丘﹐紫微攝京。萬萬千千﹐檢鬼姓名。三官鼓筆﹐五嶽竦庭。不得容隱﹐金馬驛呈。普告無窮﹐萬神咸聽。三界五帝﹐列言上淸。

洞無玉明﹐龍變神剛。眇眇億劫﹐混沌之中。上气無色﹐下亦無淵。中乃洞虛﹐煉炁成天。天上天下﹐無幽無冥﹐無形無影﹐無極無窮。溟涬大梵﹐遼廓無光。气煉赤明﹐運度自然。元始安鎭﹐九空變仙。气煉成有﹐雲霞霧煙。气煉成無﹐神境變仙。气凝大梵﹐靈書洞篇。火煉水瑩﹐十華麗鮮。八角垂芒﹐金字碧天。玉文煥空﹐虎臥龍潛。鳳炁鶴迹﹐星鉤綱連。三元正體﹐萬天盟傳。保制劫運﹐使天長存。梵炁彌羅﹐萬範開張。元气流演﹐六十四天。輪轉無色﹐周回十方。旋空歷常﹐回赤流玄。八十一分﹐總炁上元。九光混合﹐气入玄玄。玄中太皇﹐上帝髙眞。泛气妙庭﹐昤詠玉梁。柱火冶煉﹐流響云營。妙空涵炁﹐神風合煙。紫素瓊荑﹐黃白變仙。少靑朱精﹐和合成眞。自然煉變﹐神眞自成。眞中有神﹐長生大君。扶擁靑華﹐顧接帝嬪。愷宴九華﹐三天玉賓。太一泥丸﹐司命住心。桃康合延﹐布炁生神。黃老煉變﹐保命生根。上游上淸﹐出入華房。八冥之內﹐細微之中。下鎭人身﹐泥丸絳宮。中合太虛﹐空爲道母。炁偕空居﹐變化無常。混合百神﹐九變回靈﹐萬炁變仙。仙道貴生﹐無量度人。神蓋腦宮﹐上開天門。飛天命魂﹐罪福禁戒。宿命因緣﹐普受開度。死炁生神﹐神變爲仙﹐上聞諸天。諸天之上﹐各有生門。中有空洞煉气之章﹐仙聖靈篇﹐辭參髙眞。

第一天眞帝皇煉炁洞碧眞王之音

天光眇微﹐靈气無期。飛騰洞空﹐左右流之。碧濤漪漪﹐煉此瓊蕤。策虛維何﹐跨斗躡箕。

第二太眞帝皇煉炁洞靑眞王之音

神馬無行﹐我气非徵。道爲气天﹐王宮連連。靈娥帶月﹐龍車朝發。掇雲飛香﹐平海蒙雪。

第三玄眞帝皇煉炁洞鉗眞王之音

上帝九門﹐日光其墩。气咽晨霞﹐煉之長存。靑紅紺光﹐注我黃房。洞芝可羹﹐餔嬰慶良。

第四妙眞帝皇煉炁洞蒼眞王之音

天玉其蒼﹐拊球瑯瑯。炁煉入空﹐典形相忘。變神變仙﹐外玄內黃。道受邃妙﹐非世所藏。

第五極眞帝皇煉炁洞黃眞王之章

鳳車虎璋﹐東揖扶桑。紫書龍蟠﹐仙伯垂璫。陽气如吹﹐仰禦朱光。謁帝變仙﹐煉炁中黃。

第六素眞帝皇煉炁洞紫眞王之章

赤黑未分﹐求卵於雞。咽彼金色﹐气合希夷。煉骨爲空﹐气與形通。我道妙微﹐陋仙何知。

第七虛眞帝皇煉炁洞赤眞王之章

白虎銜璧﹐轉此赤日。气煉彭亨﹐知三得一。仙人玉顏﹐變此九七。混洞無光﹐端坐瓊室。

第八帝眞帝皇煉炁洞綠眞王之歌

靑黃變綠﹐不疾而速。我神爲車﹐披云轣轆。玉女華殊﹐我乘東驅。一笑墮珥。淵有雙魚。

第九玉眞帝皇煉炁洞白眞王之章

絳臺千級﹐飛仙何入。气煉如繩﹐龍腰玉缾。雲液返童﹐气成八風。朝宴昆侖﹐名登錦丘。

第十金眞帝皇煉炁洞玄眞王之歌

我持橐鑰﹐煉气消息。星垂金弧﹐綱流五尺。披云俯光﹐吸玄咀液。道

成變仙﹐帝家淵碧。

此三景之上﹐飛空之中﹐眞王歌音﹐音參洞章。誦之百徧﹐名度南宮。誦之千徧﹐眞王保迎。萬徧道備﹐飛升太空﹐過度三界﹐位登仙公。有聞靈音﹐魔王束形﹐勅制九天﹐侍衛送迎﹐拔出地戶﹐故气黑赤﹐百結大關﹐三刑四殺﹐五道六害﹐祖炁升遷﹐永離鬼官﹐魂度朱陵﹐炁煉更生。是謂無量﹐普度無窮。有祕上天文﹐諸天共所崇。泄慢墮地獄﹐故气沒祖翁。

道言﹕此洞章並是諸天上帝﹐及煉气變仙眞王隱祕之音。皆是大梵之言﹐非世上常辭。言無韻麗﹐曲無華宛。故謂玄奧﹐難可尋詳。上天所寶﹐祕於玄都紫微上宮﹐依玄科四萬劫一傳。若有至人賫金寶傾心﹐依舊格告盟上淸。然後而付焉。

道言﹕天地煉炁﹐亦有終窮。三光煉气﹐亦有虛盈。至聖神人﹐亦有气數。末學之气﹐亦有絕傷。凡有此災。同契皆當齊心修齋﹐六時行香﹐十徧轉經﹐福炁立降﹐害炁流祥。無量之文﹐普度無窮。

道言﹕夫末學道淺﹐或煉炁未功﹐運應滅度﹐气停太陰。臨過之時﹐同學至人爲其行香﹐誦經十過﹐以煉屍炁如法﹐魂神徑上南宮﹐隨其學功﹐計日而得更生。轉輪不滅﹐變神爲仙。

道言﹕天地气終﹐亦當修齋﹐行香誦經。星炁錯度﹐日月失明﹐亦當修齋﹐行香誦經。四气失度﹐陰陽不調﹐亦當修齋﹐行香誦經。國土有災﹐兵气四興﹐亦當修齊﹐行香誦經。疫气流行﹐兆民死傷﹐亦當修齋﹐行香誦經。師友气絕﹐亦當修齋﹐行香誦經。夫齋戒誦經﹐功徳甚重。上消天災﹐保鎭帝王。下禳害炁﹐以度兆民。生死受煉﹐其福難勝。故曰無量﹐普度天人。

道言﹕凡有是經﹐能爲天地帝主兆民﹐行是功徳。气災之日﹐發心修齋燒香﹐誦經十過。皆諸天記名﹐萬神侍衛﹐右別聖人﹐克得爲聖君金闕之臣。諸天記人功過﹐毫分無失。炁中眞王亦保舉爾身﹐得道者乃當洞明至言也。

諸天中大梵隱語無量音道君撰

元始洞玄煉炁變仙玉篇

東方八天

潭無景憐﹐起寂洞泯。太極竟羅﹐玄牡犒澠。玉几纏眸﹐碧畢完辰。霞廓益眇﹐昆池鏡騰。虛蕩醜訐﹐華延目君。法達幽演﹐逗云離寅。吹昴葛希﹐樊堂普澄。愛祕曲賴﹐滋球侍巾。

南方八天

金基明兪﹐控志煙陵。淸都閬文﹐舒馘屏迎。暮孤燕飛﹐赤冀懋層。宛利皇建﹐喬彊預侁。辧淨普徒﹐微丘霸形。花祈若龍﹐道羅韻聲。薦巴耶尼﹐九日玄京。鳥佳求嵋﹐碧除隱彌。

西方八天

泉曲監阿﹐齒精浮黎。覺逸湛定﹐絳闃俾兮。帝忽玆投﹐鉤圖建施。流育律逐﹐桑殊巷非。林振卽廬﹐苟旨元衣。崒岧天山﹐黳樓綿披。僅房遠交﹐軒多瓊曲。爓絕送治﹐魂動太儀。

北方八天

蔚蘭未司﹐局丹耀禧。崿龍煙梁﹐精泓蘇界。气道神散﹐空中煩璀。徳鎭洞後﹐題鉏乾羅。霞落美太﹐敕淵捧猊。璧瑤員月﹐追冥素旗。出气度玉﹐金道八埤。黃臺四空﹐虎首澆欹。

道言﹕此諸天中大梵隱語﹐無量之音﹐煉气變仙九宮玄文。天眞皇人知气之元﹐得气之根﹐气化廓落﹐縱橫成文﹐丹筆書之﹐八角垂輝﹐疊玉排瓊﹐其方一丈﹐四景耀明﹐昔書其文﹐以爲正音。有知其音﹐能齋而誦之者﹐道炁煉眞﹐神隱衝冥﹐諸天眞王﹐下觀其身﹐書其功勤﹐上奏諸天﹐萬神朝禮﹐地祇侍門﹐大勛眞王﹐保舉上眞﹐道備克得﹐遊行三界﹐升入金門。此音無所不煉﹐無所不營﹐無所不化﹐無所不明﹐煉炁變仙自然之音也。故誦之致飛天下觀﹐上帝遙唱﹐萬神朝禮﹐三界侍軒﹐羣祆束首﹐鬼精自亡﹐气激神宮﹐玉音自鳴﹐天球振響﹐道空郁淸﹐海平嶽竦﹐碧煙金城﹐鶴觀壘壁﹐仙都虛盈﹐萬仙駢擁﹐紫蓋丹旌﹐天地煉炁﹐變化昊京﹐冥夷超忽﹐大量玄玄也。

靈寶無量度人上品妙經卷之六十竟

卷之六十一

永斷輪轉品

道言﹕昔於始靑天中﹐大浮洞歌玄明黎土﹐受元始度人永斷輪轉無量上品。元始天尊當說是經﹐周回十過﹐以召十方﹐始當詣座。天眞大神﹐上聖髙尊﹐妙行眞人﹐無鞅數眾﹐乘空而來。玉馬云軺﹐彩霞流靄﹐丹輿彤轂﹐陣萼飛香﹐三景蔚淸﹐合映太空﹐七日七夜。諸天日有龍文﹐月呈寶字﹐星樓鶴觀﹐宿舍機躔﹐一時停輪﹐龍風兼雨﹐鳳气成山﹐天無浮翳﹐四象髙明﹐一國地土山川林木﹐緬平一等﹐無復髙下﹐土軟紫金﹐外涵水火﹐淨瑩交徹﹐無有異色。眾眞侍座﹐元始天尊玄坐空浮無色海光之上﹐金山不動﹐瑞相儼如。說經一徧﹐諸天大聖同時稱善﹐是時一國男女﹐見道眞形﹐厭捨生死。說經二徧﹐覺悟三業﹐猶彼火聚。說經三徧﹐觀身穢壞﹐願證法體。說經四徧﹐悲憫三界﹐轉覆如輪。說經五徧﹐世間妄見﹐回念正道。說經六徧﹐道可飛神﹐不染粗惡。說經七徧﹐自知宿命﹐不貴通靈。說經八徧﹐住此眞常﹐永斷輪轉。說經九徧﹐壽過天地﹐得眞長生。說經十徧﹐證位升玄﹐永無生化﹐是時一國是男是女﹐莫不傾心﹐皆受護度﹐成得長生。

道言﹕是時

元始天尊說經一徧﹐東方無極無量品多聞大神﹐無鞅之眾﹐浮空而至。

說經二徧﹐南方無極無量品多目大神﹐無鞅之眾﹐浮空而至。

說經三徧﹐西方無極無量品堅住大神﹐無鞅之眾﹐浮空而至。

說經四徧﹐北方無極無量品定海大神﹐無鞅之眾﹐浮空而至。

說經五徧﹐東北無極無量品神用大神﹐無鞅之眾﹐浮空而至。

說經六徧﹐東南無極無量品權化大神﹐無鞅之眾﹐浮空而至。

說經七徧﹐西南無極無量品道聰大神﹐無鞅之眾﹐浮空而至。

說經八徧﹐西北無極無量品玄藏大神﹐無鞅之眾﹐浮空而至。

說經九徧﹐上方無極無量品永生大神﹐無鞅之眾﹐浮空而至。

說經十徧﹐下方無極無量品息化大神﹐無鞅之眾﹐浮空而至。

十徧周竟﹐十方無極天眞大神﹐一時同至﹐一國男女﹐傾心歸仰﹐於所住天所居宮殿﹐咸見元始升座威儀﹐說經演法﹐無量十方﹐光明照見﹐宮殿赫如朝日。各相謂言﹐我等位證諸天﹐未出輪轉﹐壽過五劫﹐未免生死﹐身相光明﹐未免衰滅。今聞天尊欲說大法﹐永斷輪轉﹐始得開悟﹐入眞法門﹐出生死网。來者有如細雨密霧﹐無鞅之眾﹐迮國一半土皆偏陷﹐非可禁止。於是元始振衣憑幾﹐頂出大明﹐普照十方世界﹐無極仙眞國土﹐一一國中﹐見諸仙王﹐將引臣從﹐來赴法席。又見諸天各持奇華異果﹐玉芝仙艸﹐以爲供養。有諸仙王﹐居大宮殿而修仙業﹐領理天政﹐心厭欲樂。或奔采光華﹐咽味眞景﹐勸教諸眞﹐種種妙事﹐會中天人﹐心知目矚﹐不敢陳議。元始徐啟雷音﹐徧告大眾。欲免生死﹐不入流浪﹐先當無心。爾若無心﹐卽無三業。眾生迷妄﹐指識爲心﹐分別有無﹐計度生死。心本妄名﹐以妄取名﹐心則虛幻。覺了能知﹐本是道元﹐何關心事。認心著境﹐卽住生死﹐若無妄心﹐不住生死﹐卽永斷輪轉。乃至諸大天偠﹐髙眞帝王﹐以無心故﹐證位聖眞﹐自然得道。依心取捨﹐趣死趣生﹐終非究竟。乃至服气煉化﹐餌藥延年﹐並爲小乘功用感應﹐皆非解脫﹐升入無形之道。爾若不爲心所遷易﹐隨念用情﹐心迹兩忘﹐卽見道體﹐永斷輪轉﹐不住生死﹐與我今者﹐在此無色海光﹐說如是法。若以有心﹐則一切護法﹐天人龍鬼﹐悉各遠離﹐不應來此﹐頂禮欽奉。故知無心是道﹐眞形是無﹐等法則身﹐所行事十聖莫知。口所出言﹐是天帝勅。心若計度﹐則魔精來附﹐終歸惡道。元始忽從海光﹐混入無色太玄空中﹐縣一寶珠﹐大如黍米﹐在太虛之中﹐去地千丈。元始登引﹐天眞大神﹐上聖髙尊﹐妙行眞人﹐十方無極大道威神﹐無鞅數眾﹐俱入寶珠之中。天人仰看﹐惟見拂拂從珠口中入﹐旣入珠口﹐不知所在﹐國人廓散﹐地還平正﹐無復欹陷﹐元始卽於寶珠之內﹐說經都竟﹐眾眞監度﹐以授於我﹐當此之時﹐喜慶難言﹐法事粗悉﹐諸天復位﹐倏欻之間﹐寂無遺響。是時天人遇值經法﹐普得開悟﹐玄默虛明﹐不著空見﹐傾土歸仰﹐鹹行善心。不殺不害﹐不嫉不姤﹐不淫不盜﹐不食不欲﹐不憎不。言無華綺﹐口無惡聲﹐齊同慈愛﹐異骨成親。國安民丰﹐欣樂太平﹐經始出教﹐一國以道。預有至心﹐宗奉禮敬﹐皆得度世。

道言﹕元始天尊說經中所言﹐並是諸天上帝內名﹐隱韻之音。亦是眞王內諱﹐百靈之隱名也﹐非世之常辭。上聖已成眞人﹐通玄究微﹐能悉其章。誦之十過﹐諸天遙唱﹐萬帝設禮﹐雲煙靜默﹐海嶽深靈﹐二象澄廓﹐三景輝明﹐一切有情﹐心契眞道﹐永斷生死﹐輪轉休停。至學之士﹐誦之十過﹐則五帝侍衛﹐三界稽首﹐魔精喪眼﹐鬼祆滅爽﹐神飛形固﹐遂其永生。所以爾者﹐學士穢气未消﹐體未洞眞﹐召制十方﹐威未制天政﹐徳可伏禦地祇﹐束縛魔靈﹐但濟兆身而已﹐不能普度羣靈。輕誦此章﹐身則被殃。供養尊禮﹐門戶興隆。世世昌熾﹐與善因緣﹐萬災不幹﹐神明護門。斯經尊妙﹐獨步玉京﹐度人無量﹐爲萬道之宗。巍巍大範﹐徳難可勝。

道言﹕凡誦是經十過﹐諸天齊到﹐三界停輪﹐兆得至眞﹐明曉生根﹐不著有無﹐不滯亡存﹐若有大物﹐爲生死門﹐兆無物相﹐混洞不分﹐永斷輪轉﹐與道杳冥﹐億曾萬祖﹐幽魂苦爽﹐皆卽受度﹐上升朱宮﹐格皆九年﹐受化更生﹐得爲貴人。而好學至經﹐功滿徳就﹐復歸無名﹐出離陰陽﹐無犯克並﹐不屬生死﹐永斷輪轉﹐變化不化﹐更生不生﹐與道合體﹐皆得神仙﹐飛升金闕﹐遊宴玉京也。上學之士﹐修誦是經﹐皆卽受度﹐飛升南宮。世人受誦﹐則延壽長年﹐廓爾得悟﹐玄解之道﹐神識不昧﹐應物無窮﹐卽得運形﹐遊觀太冥。此經微妙﹐普度含靈。一切天人﹐莫不受慶。無量之福﹐生死蒙惠。上天所寶﹐不傳下世。至士賫金寶效心﹐盟天而傳。輕泄漏慢﹐殃及九祖﹐長役考官﹐侍經五帝﹐玉童玉女﹐各二十四人﹐營衛神文﹐保護受經者身。

道言﹕正月長齋﹐誦詠是經﹐契道眞極﹐止息生機﹐於諸天中﹐無去來因﹐不住滅定﹐得大乘門﹐爲上世亡魂﹐斷地逮役﹐度上南宮。七月長齋﹐誦詠是

經﹐惡心消解﹐仇對和平﹐不爲人緣﹐往返相因﹐寓形黜明﹐元精天成﹐不死不生﹐身得神仙﹐諸天書名﹐黃籙白簡﹐削死上生。十月長齋﹐誦詠是經﹐不住永滅﹐不欣長存﹐乘物以遊﹐爲光爲塵﹐示兆大慈﹐無量度人﹐出教演法﹐寶書天經﹐爲國王帝主﹐君臣父子﹐安鎭國祚﹐保天長存﹐世世不絕﹐常爲人君安鎭其方﹐民稱太平。八節之日﹐誦詠是經﹐挺然獨觀﹐八風無傾﹐兆出死生﹐駕馭瓊輪﹐得爲九宮眞人。本命之日﹐誦詠是經﹐眞气虧盈﹐不亡不存﹐永斷輪轉﹐逍遙妙庭﹐魂神澄正﹐萬气長存﹐不經苦惱﹐身有光明﹐三界侍衛﹐五帝司迎﹐萬神朝禮﹐名書上天﹐功滿徳就﹐飛升上淸。

道言﹕行道之日﹐皆當香湯沐浴﹐齊戒入室﹐東向﹐叩齒三十二通﹐上聞三十二天﹐心拜三十二過﹐閉目﹐靜思身坐黃綠靑赤蒼黑碧紫白九色雲气之中﹐內外蓊冥﹐有靑龍﹑白虎﹑朱雀﹑玄武﹑獅子﹑白鶴﹐羅列左右﹐頭上有無無上眞道君﹐頂七曜交泰寶冠﹐面若瓊瑤﹐方瞳素髯﹐威耀光明﹐身被綠霞絳章飛裙﹐手執神劍﹐斷生死魔﹐三天殺鬼﹐乘紫素云﹐住立疑然﹐身長九尺﹐上應九眞。日月照明﹐洞煥室內﹐項生三气圓象﹐光映十方﹐如此分明。密咒曰﹕

無上玄元﹐太上道君﹐召出臣身中三五功曹﹐左右官使者﹐待香玉童﹐傳言玉女﹐五帝直符﹐直日香官﹐各三十二人﹐關啟所言。今日吉慶﹐長齋淸堂﹐修行至經﹐無量度人﹐願所啟上徹﹐徑禦無上三十二天元始上帝至尊幾前。

畢﹐引炁三十二過﹐東向誦經。

元始無量度人上品妙經

元始洞玄靈寶本章﹐永斷輪轉﹐周回度人。洞眞隱奧﹐緣起自然。赤混靈根﹐空無化成。太虛朗徹﹐肇生諸天。流演三气﹐大機彌綸。中有虛皇﹐是爲我身。玄文散落﹐普育萬靈。赤景爲陽﹐黃華爲陰。圓光森列﹐羅布諸星。太一紫房﹐瑤簡綠編。啟運元造﹐玄中之玄。圓羅大梵﹐靈闕瓊宮。下包黃气﹐洞淵綱維。眇眇蕩蕩﹐六辟九開。招靈化人﹐體備百關。神變無方﹐與道俱隆。顧盼八垣﹐端居玉京。中有玄極至道之尊﹐中有主生象帝之君﹐中有開天龍蹻大神﹐中有九皇天眞丈人﹐中有把握元紀斡運機紐至妙尊神。生成二象﹐無量度人。普告一切﹐悟道之元。永斷輸轉﹐得爲種民。今日校錄﹐諸天臨軒。

東方無極淸信神王﹐長生大聖﹐無量度人。

南方無極明感神王﹐長生大聖﹐無量度人。

西方無極堅立神王﹐長生大聖﹐無量度人。

北方無極海空神王﹐長生大聖﹐無量度人。

東北無極聖仙神王﹐長生大聖﹐無量度人。

東南無極妙慧神王﹐長生大聖﹐無量度人。

西南無極定常神王﹐長生大聖﹐無量度人。

西北無極證眞神王﹐長生大聖﹐無量度人。

上方無極無影神王﹐長生大聖﹐無量度人。

下方無極不回神王﹐長生大聖﹐無量度人。

十方至眞飛天神王﹐永斷輪轉﹐無量大神。並乘瓊光綠云八景瑯輿﹐丹霞玉輦﹐驂駕碧鳳九色神龍﹐建交眞之節﹐素虎靈旛﹐前按九章齊奏﹐後吹六竽同鳴﹐靑鸞白鵲﹐和鳴擁嘩﹐九靈控飆﹐七眞乘煙﹐謠歌步虛﹐浮空而來。傾光回駕﹐召生命仙。南昌上宰﹐總禦朱宮﹐韓司主錄﹐堅固大神﹐執籙把籍﹐齊到帝前。隨所應度﹐嚴校諸天。普告三界﹐無極神鄕﹐泉曲之府﹐北都羅酆﹐三官九府﹐十二河源。守識本眞﹐悟見自然﹐無有生死﹐不著變遷。道無去來﹐形爲寶山﹐智火煉之﹐金光玉混。比之晝夜﹐日月常懸。往還非妄﹐眇眇綿綿。法體虛明﹐象外眞仙。永斷輪轉﹐升入太玄。上解祖考﹐億劫種親﹐疾除罪簿﹐落滅惡根。不得拘畱﹐逼合鬼羣。元始符命﹐時刻升遷。北都寒池﹐部衛形魂。制魔保舉﹐度品南宮。死魂受煉﹐仙化成人。生身受度﹐劫劫長存。永斷輪轉﹐先天無年。永度三途﹐五苦八難﹐超淩三界﹐逍遙上淸。上淸之天﹐天帝洞光﹐無色之境梵行。

東方八天

玉娑平海天﹐帝豪眞秉符。

驕炎祥備天﹐帝思順孝猷。

云碭龍磧天﹐帝景命混圖。

驪性希蒙天﹐帝齊丘綠符。

鎭相流誓天﹐帝古威罕常。

嶽樊膏汀天﹐帝兆籍監王。

凝仙鹿觀天﹐帝幾道元光。

斗浦玄司天﹐帝蕩淵慈宜。

南方八天

崿鱗飛機天﹐帝廓洞自幽。

洞炎赤圭天﹐帝息覺除營。

陽祁正父天﹐帝杳晶皓黃。

金律整靈天﹐帝弼由肅沙。

烏稷無變天﹐帝密睹思微。

神歸合明天﹐帝蹈靈防離。

太元機省天﹐帝擇全施虔。

校錄定眞天﹐帝育韓籌冥。

西方八天

明玄聖皇天﹐帝直義伯鑾。

曲生司世天﹐帝幽都仙。

總梵極元天﹐帝閬騎遐非。

玄化典法天﹐帝祖定延眞。

刑籍眞算天﹐帝長靈度耽。

華晶慶霄天﹐帝玉誕昌。

妙眞徳女天﹐帝九濟道戶。

列星交微天﹐帝應大法謠。

北方八天

孕魂敗臼天﹐帝遷洞伏機。

卵化液流天﹐帝遵犧眷雷。

溫胞育陽天﹐帝洞混光臨。

媾玉中華天﹐帝括保命生。

池陰鎖神天﹐帝師火交侯。

太極抱愛天﹐帝道眞欲化。

諱津人山天﹐帝敵利寶龜。

丹精朱闕天﹐帝妙華玉剛。

三十二天﹐三士二帝。諸天隱諱﹐諸天隱名。天中空洞﹐自然靈章。諸天隱韻﹐元始之音。無形之尊﹐不轉之神﹐超象眞魔﹐斷妄之靈。和合出流﹐脫離化源。永住諸輪﹐變化上淸。無量之奧﹐深不可詳。敷落神眞﹐無三界因。今日欣慶受度﹐歷關諸天﹐請滅三惡﹐斬絕地根﹐永淨六染﹐名列太玄﹐眞王監觀﹐無拘天門。東斗發生﹐西斗義成﹐北斗存道﹐南斗降靈﹐中斗運神﹐九老三眞。靑帝巧量﹐白帝堅登﹐赤帝通化﹐黑帝淵淸﹐黃帝中極﹐指呼萬神。靑天魔王﹐以文定名。赤天魔王﹐知識散精。白天魔王﹐罪惡司刑。黑天魔王﹐智用乃分。黃天魔王﹐大宗非聲。五帝大魔﹐生死元雄。飛行鼓從﹐總領威兵。麾幢鼓節﹐遊觀太空。軍騎赫奕﹐佐天舉功。永斷輪轉﹐嚴攝北酆。神功受命﹐普掃不祥。八威吐毒﹐猛馬四張。天丁把斧﹐大帥持旛。擲火燎焚﹐流鈴四揚。敢有干試﹐拒遏上眞﹐金鉞前衝﹐巨劍後刑。屠割鬼爽﹐風火無停﹐千千截首﹐萬萬翦形。魔無干犯﹐鬼無祆精﹐三官北酆﹐明檢鬼營。不得容隱﹐金馬驛呈。普告無窮﹐萬神咸聽。三界五帝﹐列言上淸。

元洞已迹﹐紹歷龍康。眇眇億劫﹐輪轉無常。劫終劫始﹐太空難量。恍漫不期﹐混沌之中。上無無色﹐下無無淵﹐風轉九虛﹐金景定天。天上天下﹐無幽無冥﹐無形無影﹐無極無窮。溟涬大梵﹐遼廓無光﹐不名生死﹐無有去來。三界輪轉﹐皇道流行﹐六气變化﹐忽合忽離。神依靈寶﹐永固精根﹐赤明開圖﹐運度自然。元始安鎭﹐敷落五篇﹐赤書玉字﹐八威龍文。保制劫運﹐使天長存。梵炁彌羅﹐萬範開張。元綱流演﹐三十二天。輪轉無色﹐周回十方。旋斗歷箕﹐回度五常。三十五分﹐總气上玄。八景冥合﹐气入玄玄。玄中太皇﹐上帝髙眞。泛景太霞﹐嘯詠洞章。金眞明郁﹐流響云營。玉音攝气﹐靈風聚煙。紫虎郁秀﹐輔翼萬仙。千和萬合﹐自然成眞。眞中有神﹐神無方體。道寓姓名﹐乃號南極太微長生大君。無英靑華﹐白元素眞。太一始生﹐司命算程。桃康合延﹐致兆有生。生爲死本﹐輪轉不停。道初無爲﹐豈毀豈成。是爲仙眞﹐養教種人。執符把籙﹐保命生根。上游上淸﹐出入華房。八冥之內﹐細微之中。下鎭人身﹐泥丸絳宮。中理五气﹐混合百神。十轉回靈﹐萬气齊仙。仙道貴生﹐無量度人。上開八門﹐飛天法輪。罪福禁戒﹐宿命因緣。普受開度﹐死魂生身。身得受生﹐永不輪轉。上聞諸天﹐諸天之上﹐各有眞靈。中有空洞謠歌之章﹐眞王靈篇﹐辭參髙眞。

第一欲界飛空之音

天道朗朗﹐鬼道蒙蒙。人道杳杳﹐沈滯輪回。仙道樂兮﹐太虛爲家。男女相牽纏﹐我界居其多。聲色昧靈府﹐頑空張网羅。濁海流巨浪﹐塵山郁嵯峨。但能錄其惡﹐安能遏其邪。遇我虛皇尊﹐演此大洞篇。頓然爲種民﹐色景何足過。憫嗟曠劫迷﹐空中起悲歌。茫茫愛欲徒﹐不悟當柰何。

第二色界眞王之章

峨峨無極山﹐上有飛天宮。羽衛羅億千﹐我得治其中。朝遊大有庭﹐丹輿駕靈風。夕歸校錄府﹐眞仙執瓊編。返神入太空﹐下觀諸天民。自然浩劫來﹐身猶染輕塵。未得斷輪轉﹐安能忘色根。一聞空洞章﹐合體皆虛明。息念七寶林﹐濯身天河津。永契皇極道﹐稽首禮天尊。

第三無色界眞王歌曰

蕩蕩龍漢﹐眇眇赤明。皇極生神﹐無形無名。始立三界﹐我居其尊。統制一切﹐攝禦眾靈。曠朗諸天﹐境域四開。緣習未斷﹐猶有傾嘖。乘運促會﹐得升列眞。元始敷化﹐大演眞機。此道堅固﹐悉入無爲。旣悟絕輪轉﹐大福享爾身。何慮塵沙劫﹐天地應不傾。靈光散十方﹐齊爲白玉京。

此三界之上﹐飛空之中﹐眞王歌音﹐音參洞章。誦之百徧﹐名度南宮。誦之千徧﹐羣眞保迎。萬徧道備﹐飛升太空﹐過度三界﹐位登仙公。有聞靈音﹐三官敬形﹐勅制地祇﹐侍衛送迎﹐拔出地戶﹐五苦八難﹐七祖升遷﹐永離冥關。魂度朱陵﹐超度死生。是謂無量二普度無窮。有祕上天文﹐諸天共所崇。泄慢墮地獄﹐禍及七祖翁。

道言﹕此二章並是諸天上帝﹐及神霄玉淸眞王隱祕之音。兆能誦之﹐見道全體﹐洞入無名﹐得悟證眞﹐永斷輪轉。皆是大梵之言﹐非世上常辭。言無韻麗﹐曲無華宛﹐故謂玄奧﹐難可尋詳。上天所寶﹐祕於神府東華藏室﹐依玄科應運下傳。若有至人賫金寶質心﹐依舊格告盟三天﹐然後而付焉。

道言﹕夫天地運度﹐亦有否終。日月五星﹐亦有虧盈。至聖神人﹐亦有休否。末學之夫﹐亦有疾傷。凡有此災﹐皆气數窮極﹐往來始終﹐輸轉三界﹐諸幻所生。同气皆當齊心修齋﹐六時行香﹐十徧轉經﹐福徳立降﹐消諸不祥。無量之文﹐普度無窮。

道言﹕夫末學道淺﹐或仙品未充﹐運應滅度﹐身經太陰。臨過之時﹐同學至人爲其行香﹐誦經十過﹐以度屍形如法。魂神徑上南宮﹐隨其學功﹐計日而得升玄。不入輪轉﹐便得神仙。

道言﹕夫天地運終﹐星宿錯度﹐日月失昏﹐四時失度﹐陰陽不調﹐國境不稔﹐疫毒流行﹐兆民死傷﹐師友命過﹐悉爲有世之患﹐刑傷之災。皆當修齋﹐行香誦經﹐眞道內著﹐永斷輸＇轉﹐超出三界﹐卻滅刑災﹐神靈聞之﹐卽當消解。夫齋戒誦經﹐功徳甚重。上消天災﹐保鎭帝王。下禳毒害﹐以度兆民。生死受賴﹐其福難勝﹐故曰無量﹐普度天人。

道言﹕凡有是經﹐能爲天地帝主兆民﹐行是功徳。有災之日﹐發心修齋燒香﹐誦經十過﹐皆諸天記名﹐萬神侍衛﹐右別至人﹐克得爲聖君金闕之臣。諸天記人功過﹐毫分無失﹐天中眞王亦保舉爾身﹐得道者乃當洞明至言也。

諸天中大梵隱語無量音

元始靈書中篇

東方八天

騤禹崿﹐元佐句野。河魁杜軍﹐華侯張化。沙洛維晃﹐鏹神劉師。勅周靈采﹐石完天眞。陸髑附魂﹐符驅陰名。祭賚謹戒﹐護救齊仁。約誠奠私﹐呼應合倫。意通使捷﹐丁威暱鄰。

南方八天

闔辟穀玄﹐妙液交瓘。混气接心﹐道囿時會。和迫知微﹐兌意洪施。換忽眇漠﹐玄諱徳宜。洞淸絕往﹐介屍端期。邈默外世﹐天眞俯攜。雙路並遷﹐由夷指馳。歸畢空衝﹐鬼路幽機。

西方八天

祖瑑開宗﹐气根霞龍。梵演洞乘﹐恢化光容。仙露升格﹐丹想文封。怪悟異生﹐水激火攻。壽隱解遙﹐遵叩祕蒙。守嚴修隆﹐道�普風。隨舉觀代﹐繼軌述從。善教屏邪﹐權示玄籠。

北方八天

一晶萬瓣﹐生幾空常。力獘紹新﹐化代周遷。旋易旺弛﹐輻轉逸連。昧無動玄﹐匪知鄙天。泯斬繁職﹐圓廓獨空。變回寔住﹐圖析來還。曷出俄居﹐恍字厥如。泮微祈醜﹐混罔勿規。

道言﹕此諸天中大梵隱語﹐無量之音。舊文玄都九老仙君﹐以黃櫨漆液書於劫門帝闕之上。至眞之人﹐出三界﹐離十方﹐必登劫門﹐詠中篇以升無形。下世末學﹐住生死流﹐居小乘位﹐不誦其文﹐則地官錄其形質﹐天司禁其魂爽﹐取道暗杳﹐不知至玄。能味靈文﹐中池之神﹐告兆無極﹐開大明於慧牖﹐豁見海於定都也。字皆廣長一丈。天眞皇人昔書其文﹐以爲正音。有知其音﹐能齋而誦之者﹐諸天皆遣飛天神王﹐下觀其身﹐書其功勤﹐上奏諸天﹐萬神朝禮﹐地祇侍門﹐大勛十眞﹐保舉上淸﹐道備克得﹐遊行三界﹐升入金門。此音無所不辟﹐無所不禳﹐無所不度﹐無所不成﹐天眞自然之音也。故誦之致三天下觀﹐上帝遙唱﹐萬神朝禮﹐三界侍軒﹐羣祆束首﹐鬼精自亡﹐琳瑯振響﹐十方肅淸﹐河海靜默﹐山嶽吞煙﹐萬靈振伏﹐招集羣仙﹐天無氛穢﹐地無祆塵﹐冥慧洞淸。大量玄玄也。

靈寶無量度人上品妙經卷之六十一竟

