上淸洞眞元經五籍符

經名﹕上淸洞眞元經五籍符。撰人不詳﹐約出於南北期。系摘錄《大丹隱書》而成。一卷。底本出處﹕《正統道藏》洞眞部神符類。

上淸洞眞元經五籍符

太一五神奉五符奉五籍﹐上請帝君混合之道﹐求長生神仙之訣。

五神內寶符﹐太一帝君混化合景之道也。可以本命日書五符﹐共盛著錦囊中﹐帶之﹐長生不死。

又常以本命之月﹐月中有本命之日時﹐入室書五符﹐向王頓服之﹐畢﹐祝曰﹕

太一五神﹐籍記生年﹐千年萬歲﹐與天同齡﹐帝君把符﹐命壽不傾。

若欲數服此符者﹐常以五月五日﹑七月七日﹑九月九日夜時﹐乃佳。

五籍五混符化必生券

右符以白紙靑書之。

右符以白紙雌黃書之。

右符以白紙丹書之。

右太一制三魂七魄寶符。

右太一寶神招帝君符﹐以八節日日中時﹐朱書白紙﹐服之畢﹐祝曰﹕

太上三玄﹐帝君在魂﹐太一五靈﹐保魂安身﹐紫房有命﹐制勑百神。

帝君太一內精神符﹐合十二首﹐皆太上元精之气也﹐至眞至祕﹐不得妄傳。其別復有太一外訣﹐符文大異者﹐乃皆中衿帝昌經上文也。非此眞者﹐用之無效﹐兆善敬愼之。

右太一帝君解三關十二結胎內符﹐以本命﹑若八節日﹐欲行解結時﹐先吞此符三枚﹐向本命方﹐以眞朱書靑竹中白膜﹐生於堅節之內﹐遂虛中而受靈也﹐故書竹膜﹐爲解結節文也。

上淸洞眞元經五籍符竟

