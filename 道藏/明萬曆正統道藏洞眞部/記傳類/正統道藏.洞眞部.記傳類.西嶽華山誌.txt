西嶽華山誌

經名﹕西嶽華山誌。金王處一編。一卷。底本出處﹕《正統道藏》洞眞部記傳類。

西嶽華山誌序

凡古之士﹐合作神藥﹐必入名山福地﹐不止小山之中﹐何則﹖小山無正神爲主﹐多是木石之精﹐千歲老物﹐此輩蘊邪之气﹐不念爲人作福故也。謹按山經云﹕可以精思合作神藥者﹐華山﹑泰山﹑霍山﹑恆山﹑嵩山﹐余系中州﹐或在諸侯五服之外﹐其問稱名山者以百數﹐乃不可以徧舉﹐此皆有正神在其山中﹐或隱地仙之人﹐又生芝艸﹐若有道者登之﹐則此山神路之爲福﹐其藥必成矣。吾鄕金城千里﹐控壓三河﹐川英嶽秀﹐太華位焉。夫太華者﹐坐抱三公﹐抗衡四嶽﹐終南﹑太白卻立而屏息﹐首陽﹑王屋不敢以爭雄﹐西觀昧谷之稍昏﹐束顧扶桑之已白﹐更無峻極﹐惟戴髙穹﹐蓋得太素之元精﹐稟金天之爽气﹐作成萬物﹐分主兌方﹐預之於十大洞天之中﹐則極眞爲號﹐含藏日月﹐吐納云姻﹐生象外之樓臺﹐匪人問之風物。目之於十八水府之數﹐則車箱有潭﹐束南江海﹐地脈潛通﹐載祀典而爲常經﹐投金龍﹐進玉簡﹐若夫仙掌云空﹐蒼龍日出﹐千山捧嶽﹐嵐气川流﹐翠撲客衣﹐經時不落。已而﹐斜陽映山﹐蓮峯弄色﹐如金如碧﹐匪丹匪靑﹐奇麗萬千﹐不可名狀。松生琥珀﹐夜卽有光﹐地出醴泉﹐爲國之瑞。固宜降五靈玄老﹐隱函谷眞人﹐或星冠羽衣﹐乘雲而謁帝王者有之﹐或寶車羽蓋﹐駕龍而覲大羅者有之﹐招邀眞聖﹐總集仙靈﹐則此又華山爲一都會也。吾友王公子淵﹐先覺而守道﹐獨立而全和﹐每語人日﹕我欲曳杖雲林﹐舉觴霞嶺﹐斯志積有年矣。方畢婚娶﹐棄家入名山﹐修煉金液﹐不有太華﹐其孰畱意焉﹖人曰﹕可矣。公遂取舊藏《華山記》一通﹐慮有闕遺﹐更閱本郡《圖經》及劉向《列仙》等傳﹐有載華山事者﹐悉采拾而附益之﹐俾各有分位﹐不失其叔。以山水觀之﹐則峯穴﹑林谷﹑巖寵﹑池井﹑溪洞﹑潭泉之境﹐可得而見﹔以祠宇觀之﹐則官殿﹑寺廟﹑藥鑪﹑拜壇諸神降現之處﹐可得而知﹐語其所產藥品﹐則狹苓﹑莒蒲﹑細辛﹑紫梧﹐俱中炎帝之選﹔錄其所出仙人﹐則淸虛裴君﹑白羊公﹑黃初平十六眞人盡預﹔玉皇之遊宴﹐而不與下界相關乎。噫﹗。華山仙蹤聖迹於是大備﹐無不包也。其文僅七十餘篇﹐命工鏤板﹐務廣流傳﹐則豈日小補之哉﹖旣成﹐請余以文冠其首﹐余或拒且賀日﹕餘才乏卿云﹐無力挽千鈞之筆﹐然喜見公之志卽我之志也﹐我亦欲入名山﹐合作神藥﹐未知明指。會公有此﹐乃成我之志也。歟大凡入名山之中﹐合作神藥﹐必有所依。《書》日﹕爲巫者﹐鬼必附之﹔設像者﹐神必主之。況修仙藥而入名山﹐豈山之正神而不佑我耶﹖其藥之成可立而待也。但勿謂靑天空闊﹐白龍來運﹐一旦造玄洲﹐會羣仙﹐翔紫霄﹐朝太一﹐聽鈞天之樂﹐享九芝之撰﹐行亦未昧其他﹐有諸天之隱語﹐空洞之靈章﹐約與公異日道也。時大定癸卯十二月壬申泥陽劉大用器之序。

唐玄宗禦制序

天有四序﹐星辰辧其位﹐地有五方﹐山嶽鎭其域﹐陰陽交暢﹐則物形焉二精气相射﹐則神明著矣。西嶽太華山者﹐當少陰用事﹐萬物生花﹐故日華山。踞中土西偏七宮正位﹐是稱西嶽。按圖以察﹐削成而四方﹐信焉﹔立表以籌﹐其髙五千仞﹐明焉﹔石壁傑豎﹐而雄煉﹐眾山奔走而傾附。其气肅﹐其勢威﹐其行配金﹐其辰直酉﹐前列華陽之谷﹐後壓華陰之郡﹐左抱桃林之塞﹐右產藍田之玉﹐下有方士眞人﹑金鼎石室﹐上有明星玉女﹑仙艸瓊漿焉。

西嶽華山誌

蓮峯逸士王處一編

華州圖經

《昭文館記》云﹕蓮花峯﹐上有三峯﹐上接三光﹐中有石池二十八所﹐應二十八宿。靑松綠竹﹐叢生髙岡﹐云萃靄﹐旋於幽阜一懷蘊金玉﹐蓄藏風雷﹐爲大帝之別宮﹐乃神仙之窟宅也。《方域志》云﹕華山﹐在華州華陰縣界。華州﹐按《禹貢》系雍州分野﹐自周宣王封母弟友於咸林﹐是爲鄭國。至秦武公十一年﹐以鄭爲縣。後始皇分天下爲三十六郡﹐以鄭隸內史。漢以鄭隸京兆。西魏爲華州。歷隋屬京兆﹐至恭帝義寧元年一﹐稱爲華州。唐武后垂拱二年﹐攺爲太州。﹑中宗神龍年﹐復名華州。肅宗上元元年﹐更名鎭國軍﹐至上元二年﹐復名太州。寶應元年﹐卻名華州。昭宗乾佑四年﹐爲興徳府。光化二年﹐復名稱華州。宋更名爲鎭潼軍﹐華陰因名華陰縣。後或爲太華縣﹐或爲晉陰縣﹐或爲寧泰縣﹐或爲仙掌縣。

蓮花峯仰天池八卦池太一池白蓮池二十八宿池十丈蓮玉井

蓮花峯﹐一上四十里﹐卓立五千﹐上有明星玉女之別館﹑金天王之正﹑二十八宿池﹑黑龍潭﹑玉女洗頭盆﹑莒蒲池﹑仰天池﹑八卦池﹑太一池﹑太上泉。傍有玉井﹐生千葉白蓮花﹐食之令人羽化。古詩云﹕太華峯頭玉井蓮﹐花開十丈藕如船。玲比雪霜甘比蜜﹐一片入口沈病痊。我欲求之不憚遠﹐靑壁無路難夤綠。安得長梯上摘實﹐下種七澤根株連。

太上山老君洞太上泉莒蒲池老君燒丹鑪

老子見周之衰﹐西邁流沙﹐至函谷關。關令尹喜﹐占其黑色﹐卽知眞人將過﹐果得老子。老子亦知其奇﹐爲著書上下篇﹐言道徳之事﹐後隱華山。《昭文館記》稱﹕蓮花峯﹐爲太上山﹐四面削成﹐髙五千仞﹐回巒四合﹐三峯崢嶸﹐上廣十里﹐烏獸不居。頂之束南峯有老君洞﹐次北太上泉﹐泉之傍有老君萬蒲池﹐其莒蒲葉細如劍脊﹐其根每寸九節﹐服之令人彊健﹐延年益壽耳。蒼龍嶺之束北峯上﹐有老君煉丹鑪。細辛平﹐嶽頂西南隅﹐方圓三四畝﹐盡是細辛﹐服之令人身體生香﹐聞及百步。古記所稱艸似帛似布﹐今人所稱西嶽布是也。

紫相

嶽頂束北峯上有紫相﹐葉際碧露﹐以五月五日油囊接之﹐食者可作地仙。

五粒松

嶽頂西南峯上有五粒松﹐平如偃蓋﹐上有靑蘿長百尺﹐下生袂苓﹐具如人形﹐時生琥珀﹐夜卽有光﹐如荷花﹐晝如牛目﹐服之遐舉矣﹐夜可書字。

明星玉女﹑玉女石馬﹑玉女洗頭盆

明星玉女祠﹐在頂之中峯龜背上立。祠堂有玉女石室﹐一玉女聖像一尊﹐並玉女石馬一疋﹐其馬神靈異常﹐夜聞嘶瞰之聲。頂上隱者﹐常見之祠前﹐有石臼五枚﹐臼中俱有水﹐號日玉女洗頭盆。其水碧綠澄徹﹐早不竭﹐雨不溢。《神霧經》云﹕明星玉女持玉漿﹐餌之令人得神。

玉女窗

玉女窗﹐在雲臺南峯﹐上有石門﹐入丈餘﹐直上石窖如窗﹐望見南峯朋星玉女之別館也。

石龜躡

石龜玉女祠﹐在石龜上。其石似龜﹐束西八九步﹐南北二十餘丈﹐兩頭壁立﹐其形如龜。前有石躡﹐猶如拆裂﹐闊可有五寸﹐其深不可測﹐以物投中﹐食頃猶聞其下聲﹐卽古之進簡於嶽府之所也。

黑龍潭

黑龍潭﹐在頂之南峯﹐上有仰天池﹑黑龍潭。人間嘆旱﹐祈求必雨。宋崇寧二年﹐準勸神封顯潤侯。

洞玄石室

西嶽洞玄石室﹐在頂之西北峯上﹐四絕。昔淸虛眞人裴君入此室﹐精思至道﹐積二十三年矣﹐降五靈玄老之所。其石室束西有二門﹐初入才容身﹐側入至室中﹐周回五六丈。束門上接雲霞﹐西門下臨地中﹐有石道像﹐髙三尺﹐戴三景扶晨之冠﹐石衣文如九色雜羅之文﹐像多古錢﹐其錢多腳一頭﹐多孔。一。面﹐有文云大布大篆。

籌場蘆花池

算場﹐在頂上。後魏道士寇謙之﹐洞曉渾天儀﹐尢善玄像﹐曾定天元五紀﹐其算有差﹐後成公興眞人徉狂而來﹐假爲貨客﹐俟觸等籌﹐其等乃合。謙之悔恨﹐獨居山林﹐遂隨眞人去﹐棄其餘算﹐籌化爲菱荻﹐今名蘆花池是也。

暮石

暮石﹐在頂上束南隅別一孤峯上。遙望有石方如並榻﹐眞若暮局。漢武帝時﹐面前忽有人﹐羽衣星冠﹐乘雲車﹐駕白鹿﹐而從天降。武帝驚問爲誰﹐答日﹕山中衛叔卿也。帝日﹕若是山中人﹐乃朕臣也。忽失叔卿所在﹐帝甚悔恨﹐卽遣使梁伯至山中﹐推求叔卿不見﹐但得其子﹐名度世。帝日﹕汝父在何處﹖度世日﹕臣父少好仙道﹐委家而去﹐入華山四十餘年矣。帝使梁伯﹑度世求之於華山絕頂上﹐望見其父﹐與數仙博戲於石上﹐但見紫霧鬱鬱﹐又見數童執幢節﹐立其後。度世等望而百拜﹐叔卿日﹕汝等何來﹖度世曰﹕帝恨前日倉卒﹐不得與父語。叔卿日﹕前爲太上所遣﹐欲誠帝爲窮黷事﹐而帝彊梁自貴﹐而反欲臣我﹐不足與語﹐是以去耳。買誠度世曰﹕汝愼不得爲漢臣﹐亦不復爲語帝也。梁伯﹑度世於是拜辭而反。事見列仙傳

石仙人瀑布石仙洞昭陽洞

正陽洞西玄洞水簾洞

石仙人者﹐在嶽北面半腹中。《登眞隱訣》云﹕嶽洞深三百里﹐中有瑤臺玉室﹐樹則蘇茅﹑芳林﹐碧泉則石髓﹑金精﹐遙望洞方圓可丈餘﹐烏道絕通﹐人蹤罕到﹐時出異色云黑。洞口上有丹石﹐問靑石﹐似丹靑畫出仙人之狀﹐冠被衣服無不周備﹐髙下大小如人形﹐號日石仙人。上有瀑布﹐飛流直下三千餘丈﹐其石仙洞又稱爲水簾洞。其嶽有四洞﹕束日昭陽﹐西日西玄﹐南日正陽﹐北曰水簾。

蟹遺穴

蟹遺穴﹐在頂之西北峯。《山海經》云﹕華山有獸而翼﹐六足蛇身﹐出

則天下大旱。

巨靈掌仙掌石月

巨靈左掌﹐上有半輪石月﹐在頂之東北峯上。《遁甲開山圖》云﹕巨靈得玄元之道﹐與元气一時而生﹐混沌之師九元祖也。漢武帝觀仙掌於縣內﹐特立巨靈神祠焉。

華山靈異

華山之頂﹐乃天眞降臨之地﹐神仙聚會之鄕﹐降現之事極多﹐略叔其一二。曾先聞異香﹐次觀瑞靄﹐或見千乘萬騎﹐或見玉女金童﹐或丫髻童子數百﹐或羽服道士瑜千﹐或見珠幢而金傘﹐或見絳節而霓旌﹐或見騎龍騎虎人﹐或見乘鳳乘鸞客﹐或見金光滿地﹐或見火焰連天﹐或見紫霧騰空﹐或見祥雲覆頂﹐或聞金鐘嗚。其降見不＇一﹐或在最髙峯上﹐或於仙掌峯頭﹐或集三公山﹐或聚西玄洞。昔淸虛眞人裴公隱於頂之西北峯上﹐曾降五靈玄老中方大羅峯﹔王母數現﹐或衣黃裳﹐戴金冠﹐乘寶輦﹐駕五色斑龍九頭﹐上有羽蓋﹐左右金童﹑玉女﹑仙官﹑將吏﹐莫窮其數﹐後於現處建其祠堂。唐貞觀中﹐山下建王母觀。華山之西﹐有一山名日羅敷山﹐大歷五年﹐有天﹑地﹑水府三官降現﹐又感代宗皇帝夢中﹐後劫修三官院﹐至咸平中﹐更爲承天觀。

神林

華山之上﹐山之下﹐或谷內﹐或廟道中﹐但有生死樹木﹐名日神林﹐禁人采伐﹐如有犯者﹐立禍於身。山之西南隅有一林﹐侵天松檜﹐乃嶽神遊宴之處﹐名黑山林。有樵竊采之者﹐火燒虎食甚眾。

禦道

禦道﹐在仙掌峯之北﹐乃升嶽之路也。漢武帝﹑唐玄宗曾遊此﹐因名禦道。今兩傍有石臼子﹐乃當時栽闡幹用﹐錦繡遮護危險。峯頂須由禦道跨蒼龍臨雲臺天井﹐徑下有百尺狀﹐自頂至靑柯平二十里﹐靑柯平出谷口二十里。

張超谷

張超谷者﹐後漢張楷字公超結廬之地。學者如市。又能爲五里霧﹐故稱張超霧市。每跨賽驢入市﹐晚卽攜壺帶酒而歸。

石羊城仙谷

石羊城﹐在張超谷之西﹐乃黃初平﹑黃初起弟兄二人得仙之地﹐山谷故名仙谷。黃初平者﹐丹溪人也﹐年少時﹐家使牧羊﹐久而不歸。其兄初起尋覓近四十年矣﹐後聞市中有一道士﹐言人休咎﹐其驗如神﹐初起乃問之道士日﹕太華山中有一牧羊兒﹐姓黃名初平﹐是卿之弟耶。初起拜謝﹐卽隨道士入此谷中﹐見弟悲喜﹐語畢﹐問弟﹕羊今何在﹖初平日﹕僅在山束耳。兄初起往視之﹐但石而還。與弟日﹕弟兄俱往。初平乃叱石日﹕羊起。於是白石盡變爲羊﹐數萬頭。兄初起叩頭日﹕弟獨得仙﹐吾可學乎﹖初平曰﹕若有志﹐可得也。初起便棄妻子﹐拜弟爲師﹐後乃俱成列仙矣。叱石處﹐四面寬廣﹐有似城壘﹐今人稱爲石羊城。

文仙谷

文仙谷者﹐乃是呂眞君隱居之所也。眞君來此﹐易姓姬﹐更名洞明﹐道號抱眞子。居華山蓮花峯下﹐文仙谷內﹐結庵四十年矣﹐人無識者。紹興丙子中秋前一日﹐謂門人劉裕之日﹕張翁﹑驪母升玄待吾久矣﹐因作頌日﹕上面一个口﹐下面一个口。世問堅的有﹐盛水不交漏。囑付裕之訖﹐怡然外化。裕之卽藏遺骸於石室﹐後數歲﹐先生神現泗州塔﹐自題詩云﹕姬州墨客﹐羽化三峯。又數載來謁裕之﹐題詩云﹕昔日曾居此﹐埋名四十春。紅塵多少客﹐誰是識餘人。又詩云﹕余曾十載攻文墨﹐萬卷詩書鎖胸臆。浮萍雲水寄家綠﹐住在蓮峯人不識。後云回公題。裕之尋所座屍處﹐惟見空棺﹐中有二口呂字之事。由是﹐時人方悟是呂眞君也。眞君唐太宗朝得道﹐至今五百年矣。元丰問題琴臺詩云﹕野人本是天臺客﹐石橋南邊有住宅。父子從來只兩口﹐子好歌時我好拍。又詩云﹕四海遨遊一野人﹐兩壺霜雪是精神。坎離之物會收得﹐龍虎丹行運水銀。其碑見在文仙谷﹐今稱爲羽谷庵。

牛心谷山

牛心谷者﹐昔楊震微時﹐隱邐居此﹐講授羣書﹐學者如市﹐其谷多槐﹐故稱楊震槐市。其山巖問多有五色姿烏﹐山上有雪﹐天王聖迹雪中觀之﹐惟顯天王披銀甲騎驟白馬之狀。

黃神谷

黃神谷者。嶽之束﹐乃是眞人黃蘆子隱居之所也。黃蘆子者﹐楚人也﹐姓葛名越﹐但居此山﹐號日西嶽公。其治病有千里而來者眾矣﹐或寄與姓名﹐病無不愈。若禁虎狼不敢動﹐飛禽不敢飛去。受衛於赤松子﹐年過八十﹐力舉千斤﹐行及奔馬。時大旱﹐召出潭中龍﹐催促使升天﹐降大雨。一朝乘黃龍而去矣。

藏馬谷藏馬寵

藏馬谷者﹐在嶽束。漢武帝求仙於華山下﹐造集靈宮存仙殿﹑望仙門﹐有神馬自華山出﹐帝令置內棧﹐馬不久畱﹐令人尋之﹐見在此山谷中石寵下﹐故名藏馬﹑谷藏馬寵。束北澗中石上﹐馬迹尙存焉。

毛女峯

毛女峯﹐在嶽之西。毛女﹐字玉姜﹐秦始皇宮人也。見國祚流亡﹐遂負琴入華山此峯上隱居﹐服松相葉﹐飲泉水﹐體生綠毛﹐世人以見之所稱毛女洞﹐至今洞中有鼓琴之聲。有道人得見此洞。峯下有白石寺﹐廢已久。

雲臺峯

雲臺峯﹐嶽東北﹐其山兩峯崢嶸﹐四面玄絕﹐上冠景云﹐下通地脈﹐疑然獨秀﹐有若雲臺。下有穴﹐昔有人入此穴﹐束出方山行﹐云經黃河底上﹐聞流水之聲。周武帝時﹐有道士焦道廣獨居此峯﹐辟粒飡霞﹐常有三靑烏﹐報未然之事。周武帝親詣山庭﹐臨軒問道﹐因而谷口置雲臺觀。後弟子洪仙等﹐見師道廣乘一物如麟﹐往而不返矣。

試鑿穴

雲臺北峯北面﹐有一試鑿穴﹐可髙百尺﹐其深不測。穴邊有一堅石如鑿﹐大小闊狹﹐狀如鑿出。乃希夷先生蛻骨之穴。

白雲峯

白雲峯﹐在嶽之束北。唐明皇妹金仙公主修行之所﹐名日白雲宮。八仙洞﹑看嶽棚﹑上竹園﹑下竹園﹑棗樹﹑栗子林﹑花圃﹑藥畦﹑磴碓見在焉。白蕾買側有焦眞人石洞。

白羊峯

白羊峯﹐在嶽之西北五里。層崖晃朗﹐洞室空蒙﹐每至三元八節及諸齋日﹐卽有神燈﹐或三或五見於巖壁。昔有人隱此峯﹐莫知其名姓﹐常乘白羊﹐往來塵世。後與弟子介淡俱登仙﹐以此號爲白羊眞人。眞人有禁山錄﹐及制虎豹狼熊符七十道行於世也。

松檜峯朝來峯玉柱峯玉秀峯

此四峯上盡是靑松檜橋﹐常有異色雲气覆之。其峯聳翠孤巒﹐人迹希及之也。

焦公巖

焦公巖﹐在嶽束南﹐眞人姓焦﹐字孝龍﹐河束人也。常餐白石﹐或分與坐客﹐其味如芋。後遭野火燒其庵﹐鄰峯人往視之﹐見先生危坐於火中﹐庵燒盡﹐先生乃徐徐而起﹐衣服並無焦灼。後數載﹐天忽大雪﹐人覓不見﹐忽於雪中單裊而外﹐顏色赫然﹐如勝夏之狀﹐或老或少﹐至今人有遇之者。

神土巖仙油磧避詔巖

神土巖﹐在雲臺束南百步﹐焦道廣精思所感﹐欲構房廊﹐石上湧出神土﹐用盡復生﹐於今尙然。仙油磧﹐在雲臺峯壁中﹐焦道廣每設齋醮天降油於此磧。自道廣乘麟之後﹐此油不復見矣。避詔巖﹐在華山之西南﹐古之隱逐之士﹐避詔冥隱於此處也。

白鹿寵

白鹿寵﹐在嶽之束﹐升嶽路之右﹐是仙人魯女生置。白鹿寵有飛泉滴流。魯女生者﹐是華山古之得道仙人也﹐在華山二百年﹐莫知所之。後忽有人嶽廟前逢女生﹐乘白鹿﹐從玉女十人﹐與人別而去。

太極總仙洞

太極總仙洞﹐在毛女峯之西壁中﹐浮有洞乃日太極總仙洞﹐其下有車箱潭。

王刁三洞

王刁三洞﹐在嶽之束。仙人王遙﹐字伯遼﹐鄱陽人也。有妻無子﹐頗能治病﹐病無不愈﹐亦不祭祀﹐不用符水鍼藥﹐或有邪魅作祟者﹐畫地爲獄﹐叩石呼之﹐皆見狐貍單翹音振蛇之類﹐皆斬而焚之。王眞人以竹筐令弟子錢哥以九節竹杖擔之﹐十餘年未嘗見開﹐或逢羽衣﹐並不顯﹐夜行見有炬火前導。後至此巖洞中﹐見有友人刁自然﹐遙開竹筐﹐取出五舌竹簧三枚﹐三人共鼓之﹐及王遙辭而去﹐刁自然云﹕卿當早來﹐不可久在塵寰﹐再期此洞處。後王﹑刁﹑錢哥俱登仙矣。上洞莫能到﹐中洞有飛石遮於洞門﹐下洞隱居者皆在其中。

碧雲洞碧雲溪

碧雲洞﹑碧雲溪﹐在嶽之束﹐乃鄭雲叟﹑羅隱之﹑翟士端﹑鄭隱此四髙士隱居之所也。鄭遨﹐字雲叟﹐南燕人氏。髙節不屈﹐棄其妻子﹐聞華山五鬣松凝脂千歲﹐能延年卻老﹐至此洞隱居。天成中﹐以拾遺語不起﹐賜號日逍遙先生。羅隱之﹐居臨江軍新淦縣玉筍山玉梁觀道士。來居華山﹐或臨水﹐或登山﹐一觴一詠﹐髙情自適﹐天福中﹐賜號日希夷先生。翟士端﹐字表正﹐齊人也。博通九經﹐祥符中﹐眞宗幸汾陰﹐禮召不起﹐無疾而逝。七日肢體猶溫﹐及火之﹐有聲如雷﹐五﹑色一光炳耀。鄭隱l字明處﹐兌之奉符人也。左臂上﹑有黑鷹子﹐如北斗狀﹐常居王刁三洞口﹐自冬涉春不出﹐人異之。祥符中﹐眞宗祀后土﹐還駐蹕驛﹐下韶行在﹐賜號貞晦先尖又賜《歸山書方嶽中逸士本藏名﹐常詠琴樽適性情。盡个臨流看水色﹐有時隱幾聽松聲。徧遊萬壑成嘉遁﹐偶出千峯飯治平。談希夷﹐究玄默。沃予心﹐號無極。辭城闕﹐歸山林。樂爾志﹐號何深已薄紛華號存素音好﹐將昤嘯號暢衝襟。

壺公石室

壺公石室﹐在嶽之西北孤峯上﹐有石室可容十餘人﹐有泉。東北入霧市谷﹐東谷中卽後魏道士寇謙之等場﹐西谷中修羊公石榻穿之所。壺公者﹐莫知姓名﹐常懸空壺於座上﹐日入之後﹐輒跳入壺中。費長房從之學﹐令住此石室中﹐有一方石﹐廣丈餘﹐壺公以茅繩擊之﹐懸於空中﹐令長房坐外石下﹐使諸蛇虫竟來唱繩﹐繩欲斷而長房坐臥自若﹐終無懼也。公至憮之日﹕子可教矣。賜子爲地上主者﹐今令乘竹杖而歸﹐後至葛陂﹐投於陂中﹐竹化龍而去。得役鬼魅之衛。

三公山石室

三公山﹐在嶽之東南﹐有三峯疑然各秀﹐上象三臺﹐副此列嶽﹐故號三公。燕濟﹐字子微﹐漢明帝時人也。隱此石室﹐服木黃精﹐恆散發﹐亦有練巾﹐惟月朔節乃著之。時復一琴一詠﹐常有黃白雲覆其上﹐後辭別交友﹐乘雲而去。

長春石室

長春石室﹐在雲臺山側。大唐貞觀中﹐有道士杜懷謙居此石室﹐斷谷不食﹐好吹長笛﹐令人多買笛﹐至於隅一吹之﹐投於巖下﹐笛盡﹐更供巖中﹐累月不動﹐自號長春先生。今石室疑然﹐笛聲不絕。

修羊公石榻

石榻﹐在嶽之西北仙谷中﹐石室有石榻﹐修羊公常外於其石榻上﹐盡穿陷。常不食﹐見漢景帝﹐問曰﹕公有何能﹖公不答﹐卽化石羊﹐題其背有字云﹕修羊公謝天子。後置石羊於通靈臺﹐羊又去﹐不知所之。

外仙平

外仙平﹐在張超谷內。有一石室所﹐張超眞人蛻骨之室﹐爲樵牧嬉戲於其問﹐有飛石自空來塞其穴﹐今只稱外仙平也。

種藥平

種藥平﹐王暉眞人常餌蒼木黃精﹐有驅虎豹之術﹐每種黃精﹐卽駕虎豹爲耕耘﹐常乘虎豹﹐其韉轡之屬﹐竹杖策之﹐威如人乘騾馬之狀。常韻九字詩百餘言﹐人莫解其意。後乃升天﹐不復見之。

醴泉玉泉

醴泉﹐在古庵直下﹐其水微有酒香醇味﹐爲國之瑞﹐屢招鳳飲﹐傍有玉女神祠。玉泉﹐在張超谷口﹐其水色如漿﹐因此置玉泉院。二泉皆腹漿玉髓﹐人久服之﹐可去沈病也。

黃龍潭

黃龍潭﹐在神谷口。祈雨感應﹐神封廣潤侯。

車箱潭

車箱潭﹐在仙谷裹一十里﹐乃太極總仙洞直下。宋仁宗皇帝明道年﹐每歲朝廷遣使投金龍玉簡。宋徽宗皇帝崇寧二年﹐奉劫封爲丰潤侯。按《水府記》云﹕天下一十八處水府﹐華山車箱潭乃第七水府也。與東海P南海﹑溫江同卽投金龍一簡之處也。

駕鶴軒

駕鶴軒﹐在中方半路﹐乃金仙公主成道乘鶴升天之處也。

神姑林

神姑林﹐在黃神谷內。次東有獨坐姑姑廟﹐其林合圍﹐松檜數萬根﹐禁人樵采。

古梧行

古梧行﹐晉太康九年﹐太守魏君實來去西嶽古廟﹐道栽杠不知其幾千根也。兩傍烽堠以千字文爲號﹐禁人牧放樵采。

無憂樹

無憂樹者﹐陳希夷先生庵傍之樹也。先生姓陳名搏﹐字圖南﹐道號扶搖先生﹐亳州眞源人也。唐長興中﹐舉進士不第﹐因肆意山水﹐後之華山雲臺觀古基﹐辟刑榛而居之。語人禍福﹐若合符節。後柴世宗召見﹐畱禁中月餘﹐拜諫議大夫﹐固辭不受﹐賜號白雲先生。至宋太宗詔﹐方赴召﹐服華陽巾﹐艸履垂絳﹐以賓客禮見延英殿﹐賜坐﹐問之久﹐賜號希夷先生。有《指玄篇》《釣潭集》《超苦海詩》《入室還丹訣》《三峯寓言》行於世。

上方白雲宮中方太淸官下方

雲臺宮今卽觀也西嶽眞君殿華

嶽觀鹿圈觀拱極觀太平興

國觀王母觀仙宮觀休根院

臣靈神祠蘭石院

上方﹑中方﹑下方﹐此三宮皆因羽人焦道廣興建。唐玄宗天寶中﹐命右補闕集賢學士衛包撰《修三方記》。西嶽眞君廟﹐崇寧年﹐攺爲崇寧萬壽觀﹐紹興年﹐政報恩廣孝觀。﹔阜昌年﹐攺爲迎祥觀。昔可馬溫公奏天下建置五嶽眞君﹐給賜金牌﹐永鎭洞天福地。華嶽觀﹐漢武帝修建﹐後至祥符中﹐因四髙士而復興也。鹿圈觀﹐元在竹谷嶺西﹐於大觀中﹐因道士仇潤之請額﹐修建於華山之下也。拱極觀﹐宣和年修建於嶽前社。太平興國觀﹐元在關谷內﹐紹興年﹐因道士焦虛請額﹐修建於華山之下。王母觀﹐元在大羅峯下﹐古有廟焉。至唐貞觀中﹐修建華山之下。仙官觀﹐金仙公主所居之官﹐乘鶴之後﹐劫修爲仙官觀。休根院﹐在相行內﹐太平興國年﹐太宗紹興休根道者赴闕﹐賜經一藏及還山詩﹐賜號巖靜大師。有《休根詩》三百章﹔盛傳於世。蘭石院﹐廢已久﹐惟存巨靈神祠﹐漢武修建焉。

拜嶽壇

拜嶽壇﹐乃漢武帝拜祀之所也。至唐太宗修爲鎭嶽一靈仙寺﹐後或名勝會院﹐或名昭慶寺。

宣澤亭

宣澤亭﹐宋眞宗拜嶽壇﹐在太華驛之側﹐太中祥符四年七月二十日﹐眞宗拜嶽之所也﹐仍賜名爲宣澤亭﹐有禦制碑龍﹐首龍座﹐昔爲禁地。

素靈官

按《太平廣記﹟馬周傳》﹕華山有素靈宮﹐有仙王﹐乃總天洞府及十洲三島神狐之所也。

極眞洞天

極眞洞天﹐按《十大洞天記》﹕第一王屋山小有洞﹐周迥一萬里。杜甫詩云﹕藤萬里仇池穴﹐潛通小有天。第四華山西玄洞﹐周回三千里﹐名極眞洞天。其洞。中天地髙大﹐日月﹑星辰﹑風雲﹑艸木與外無異﹐惟日月停輪耀赫﹐朗接太空﹐乃長春之境也。宮闕樓臺﹐盡是金玉七寶所成﹐傍生紫林﹑芳花﹐玉髓﹑金律﹐並洞天之景也。素靈眞人鉆極眞洞天頌日﹕異果奇花不可名﹐尋眞何用到蓬瀛。碧雲天地洞中列﹐白玉樓臺象外生。萬壑芝蘭盤峭拔﹐千峯嵐靄聳崢嶸。八公曾此分金掖﹐服盡全家上太淸。

總仙洞天

按《三十六小洞天記》云﹕第一霍童山洞﹐周回三千里﹐名霍林洞天。第二東嶽泰山洞﹐周回三千里﹐名蓬玄洞天。第三西嶽華山洞﹐周回三百里﹐名總仙洞天。素靈眞人贊日﹕墜石爲仙號七星﹐五門日月配玄程。雲飛雨散天中去﹐管得林巒生異名。

華山之神封金天王懿號冊

冊金天王順聖帝﹕華山之神﹐能興雲致雨﹐而西方爲最貴矣。軒轅黃帝遊焉﹐以會神﹐虞舜望焉以覲羣後﹐爰因夏氏﹐以迄隋室朝﹐更五姓﹐載歷三千﹐杞典相因﹐舊章未攺。壇場廟宇﹐何代不修﹐一檮三祀﹐無歲而缺﹐所以報生植﹐事靈神﹐未嘗有息也。其神祉休明﹐災淫慝亦未嘗絕也。神之祠在黃神谷口﹐漢興光初遷於官道北﹐建立官殿﹐庭祀事牲器﹐視三公之禮焉。唐先元三年。

西嶽華山誌竟

