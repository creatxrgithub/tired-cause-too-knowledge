純陽帝君神化妙通紀

經名﹕純陽帝君神化妙通紀。七卷。兀苗時善編。底本出處﹕《正統道藏》洞眞鄱記傳類。

純陽帝君神化妙通紀序

吾道或以神通誘掖塵俗﹐或以藥物救濟善良。委順曲成﹐隨機方便﹐大慈大化﹐會萬振咸歸一源。至願至仁﹐備眾徳不居一徳。悟不空之未始﹐了元生之有玄。論其微﹐言辭難盡。悟其的擬議﹐卽遙不可智識以度思﹐當在精誠而默會。僕不揣井觀管量於諸經﹐集唐宋史傳﹐摭收實迹﹐削去浮華﹐績成一百二十化﹐析爲六卷。每章就﹐和詩詞﹐象章直說﹐目之神化妙通紀。使同心志士開卷朗然﹐得觀天象﹐默會道微﹐明通元極﹐重玄了徹。純陽至妙圓通﹐元上道眞﹐得先天春。不肖誠意集成﹐髙明公心﹐靜鑑自然﹐不迷異徑﹐直造天衢矣。金陵中和老凱子苗善時敬序引。

制詞

皇帝若曰﹕大道開名﹐可致元爲之化。至眞在宥﹐迄成不宰之功。朕以祖宗獲成基構。』若稽昭代﹐雅慕玄風。自束華垂教之餘﹐至重陽開化之始﹐眞眞不昧﹐代代相承。有感遂通﹐元遠弗屆。𨿽前代累承褒贈﹐在朕心猶嫌追崇。特乃命儒臣進加徽號﹐惟束華以稱帝﹟君﹐增紫府少陽之字。其正陽純陽海蟾宜錫眞君名﹐丹陽以下七眞俱號眞人﹐載在方冊﹐傳之萬世噫。漢世之張道陵﹐唐朝之葉法善﹐俱錫天師之號﹐永爲道紀之榮。當代不。聞﹐異辭後來﹐立爲定制。朕之所慕﹐或庶幾焉。。

東華教主﹐可贈東華紫府少陽帝君。

正陽鍾離眞人﹐可贈正陽開悟傳道眞君。

純陽呂眞人﹐可贈純陽演正警化眞君。

海蟾劉眞人﹐可贈海蟾明悟弘道眞君。

重陽王眞人﹐可贈重陽全眞開化眞君。

宜令掌教光先體道誠明眞人張志敬執行﹐準此。

至元六年正月日

上天眷命皇帝聖旨

昔聞太上教闡全眞﹐法天地之常﹐經因陰陽之大順。始束華之變現﹐訖於開化之垂綠。由漢及唐﹐必曠代而至人出﹐以金繼宋際﹐熙朝而玄統。彰恢其眾妙之門﹐鎭以元名之朴。或得意忘象﹐涵泳於靈樞。或膠星禦龍﹐飛遊於紫極。不可聞﹐不可見﹐惟與造物者爲徒﹐修然往鰷。然來亦曰﹕隨時而示應。今載傳於後裔﹐琦吋贊於元功。盍殊級之循加﹐俾宗風之永紹。除始祖束華帝君別議旌崇﹐余仰主者一例施行。

正陽開悟傳道鍾離眞君﹐可加贈

正陽開悟傳道垂教帝君。

純陽演正警化呂眞君﹐可加贈

純玉演正警化孚佑帝君。

海蟾明悟弘道劉眞君﹐可加贈

海蟾明悟弘道純佑帝君。

重陽全眞開化王眞君﹐可加贈

重陽全眞開化輔極帝君。

右付玄門演道大宗師掌教凝和持正明素眞人苗道一收執﹐準此。

至大三年二月日

純陽帝君神化妙通紀卷之一

玄門苗善時校正編次詩象

瑞應明本第一化

謹按道統﹐錄帝君﹐姓呂名巖﹐字洞賓﹐唐河中府永樂縣人氏。曾祖延之終浙東節度使﹐祖渭性賦純良﹐文詞精妙﹐樂善好道﹐多有陰徳。累遷禮部侍郎﹐終潭州刺史﹐贈陜州大都督。渭生四子﹐溫恭儉讓。溫治春秋﹐藻翰精富﹐一時遷戶部員外郎﹐終衡州刺史。恭尙气節﹐喜縱橫﹐終殿中侍禦史。儉多才﹐進禦史裹行。讓有徳﹐善政﹐遷太子右庶子﹐終海州刺史。眞人乃讓季子。唐徳宗貞元十四年四月十四日巳時﹐眾見有一白鶴自天飛下﹐竟入房帳中不見。母氏正寢﹐亦夢驚覺。卽時眞人降生﹐異香滿室﹐經日不散。童稚時惇重少語﹐不好戲。長大﹐身長六尺有餘。道骨仙風﹐鳳目入鬢﹐眉秀鼻聳﹐面色黃白﹐左眉角右眼下各一痣如豆大﹐兩足下龜紋隱起。性稟純厚仁孝聰敏﹐三教經書圓貫精熟﹐常誦《周易》《道徳》《陰符經》。喜頂華陽巾﹐衣黃白欄衫大絳﹐或逍遙服冠帶。後不肯姻娶﹐常慕淸虛恬淡﹐不好華飾富榮﹐自幼年已有仙道志矣。

象章日﹕夫大道﹐人人本具﹐物物全彰。柰人自有生以來﹐物欲交攻﹐利名迷昧。況自己無福緣﹐祖宗元善徳﹐所以棄道遠矣。故仙師云﹕達道登眞﹐爻仗祖宗陰徳厚實﹐自己夙生靈慧剛志果次﹐可以省力成證。豈虛言哉﹐本紀帝君天性純厚﹐仁孝聰敏﹐三教經書﹐一覽圓貫﹐豈非夙生靈慧果乎。祖陜州都督﹐樂善好道﹐政多陰徳﹐生四子皆顯達。乃父讓純厚仁善﹐政有佳聲﹐百姓敬慕。故上知名﹐遷太子官屬。以此誠實﹐遂感眞仙謫降﹐豈非善積餘慶乎。帝君自冠以來﹐不肯婚娶﹐寶貴精神﹐豈非身體發膚不敢毀傷乎。篤志修眞﹐心澄性朗﹐養浩樂天﹐名揚後世﹐豈非全徳要道以顯父母乎。況繼嗣玄元道統﹐名襲紫府仙宗﹐爲天人聖師﹐神化無方﹐隱顯莫測﹐豈可以常賢聖共語哉。或疑各本載帝君生所及居處不一﹐詳推乃父仕宦遷移﹐又作者欲在本鄕人物爲美﹐是以差誤不一。今考河中府永樂鎭九峯山故宅﹐基址儼然﹐今建純陽萬壽官是矣。永樂縣至宋熙寧問﹐攺作鎭。愚校正的實﹐亦不敢固執﹐庶幾同志無疑矣。

黃粱夢覺第二化

唐憲宗元和五年﹐時年二十一歲。赴長安應舉﹐寄。居旅綰。一日有一羽士﹐狀貌奇古﹐美髯環目﹐鶴氅長裙﹐丰采不凡。直詣館中揖坐﹐話問誘化帝君入道。帝君曰﹕待某受一官爵﹐光顯祖上門風﹐然後隨師未晚。羽士笑。求一齋﹐帝君命僕造飯。覺身倦欲睡﹐羽士於袖中取一枕與帝君日﹕此如意枕﹐若枕此﹐從爾平日所好卽應。就枕外方睡﹐忽一使者至﹐召狀元呂某受誥。始自州縣官﹐次擢朝署﹐由是臺諫翰苑祕閣及諸淸要﹐無不備歷﹐或黜或升。前後兩娶富貴家女﹐子孫振振﹐簪筍盈門。如此幾四十年﹐最後獨相十年﹐權勢燻炙。忽被重罪籍沒家產﹐分散妻學﹐流於嶺表﹐孑然窮弱憔悴。立馬風雪中﹐方此嗟嘆﹐恍然夢覺。羽士在旁笑日﹕黃粱猶未熟﹐一夢到華胥。帝君驚日﹕君知我夢耶。羽士日﹕子適來一夢﹐萬態榮悴多端﹐五十年問一俄頃耳。得不足喜﹐喪不足憂。且有大覺而後知此大夢﹐人問世百年亦一大夢耳。帝君豁然悟日﹕縱簪纓極品﹐金玉滿堂﹐以此推之﹐亦造物戲弄﹐何足戀哉。遂作禮再拜曰﹕先生非凡也﹐願加點化愚蒙。羽士日﹕汝旣頓徹幻化﹐空花利名栓桔﹐回心向道。易矣。帝君曰﹕某然少省﹐如易中雲遊魂爲變死生之說﹐盡性至命之理﹐望師慈憫指示修進之方。羽士默然良久﹐日﹕萬理融通﹐則心朗徹。七情寧息﹐則性圓明。此心澄息自然﹐本性玉虛﹐又何遊魂爲變。性一太空﹐寂明寥廓﹐了無生滅﹐何死生之慮哉。乃知我本無生﹐何名爲死。帝君茫然良久﹐大洞明了﹐再拜謝日﹕夙生慶幸得遇仙眞﹐適聞慈音妙義﹐恍然不知有我。羽士日﹕吾所語汝﹐乃性盡之妙一邊事也。以至慧命末後大事﹐待汝果脫灑時再付未晚。帝君謝日﹕師孰耳。羽士日﹕吾鍾離其姓﹐權名也﹐云房其字也。吾居終南七星山鶴嶺子﹐異日尋吾來。言畢﹐飄然而往。帝君日﹕悵然亦自樂。次日﹐回本鄕。

象章日﹕南華老仙﹐因蝴蝶夢頓然大覺。純陽帝君﹐因黃粱夢了徹本元。故《南華經》云﹕且有大覺﹐然後知此﹐其大夢也。純陽帝君頓然徹悟﹐萬幻皆空﹐一眞洞曉﹐旨哉﹐美哉。

慈濟陰徳第三化

帝君回鄕中時﹐遇饑荒﹐罄拾資產糧米﹐救濟饑貧﹐得活者幾三二萬人。鄕中耆老親屬亦喜﹐亦勸存畱資產爲子孫計。帝﹟君嘆日。﹑夫人之失也﹐自心。昏迷本性﹐以致貪戀幻物﹐怪恪錢財而生愼怒﹑憎愛﹑沈淪﹑苦趣。某非敢抑諸親﹐因少有省﹐不足戀也。如是作一詩以示鄕宿親屬云﹕繡碎葫蘆踏碎琴﹐飄然拂袖出儒林。太初實相純如玉﹐元始眞如瑩若金。丹焰衝天神莫測﹐劍鋒入地鬼難尋。自從一覺黃粱後﹐始信從前枉用心。後別鄕裏﹐悼然往終南山尋師﹐皆莫能畱。

象章日﹕帝君別親時遇饑荒﹐盡拾資產糧米﹐救濟饑貧﹐得活者三二萬人。鄕中耆老親屬喜敬﹐亦勸存畱資產爲子孫計。眞人嘆日﹕夫人之失也﹐自心。昏迷本性﹐以致貴戀幻物﹐怪恪錢財﹐生嘖怒﹑煩惱﹑沈淪﹑苦趣。某非敢抑鄕尊﹐因徹悟夢幻﹐我身尙假﹐財物何足戀也。遂作此詩﹐辭別入道﹐奇哉。愚詳此詩﹐因州。畱注爲同志受用。繡碎葫蘆踏碎琴﹐粉碎幻化形骸﹐冰消音聲色相。飄然拂瀾袖出儒林﹐拂開名利綱﹐超出是非叢。太初實相純如玉﹐淸淨法身﹐圓明堅固。元始眞如瑩若金。1旦古1旦今﹐眞常不壞。丹焰衝天人莫訕﹐靈光洞燭﹐神化禿方。劍峯入地鬼難尋。智慧深藏﹐妖魔怎見。自從一覺黃粱夢﹐夢覺俱空﹐眞靈不昧。始信從前枉用心。十載文章畫餅﹐三場事業空花。可憐人我之徒﹐將此詩除四句攺一覺爲一見﹐黃粱爲黃龍﹐似此問答不一﹐以帝君飛劍斬黃龍﹐蠢哉。。如帝君詩云﹕粟中藏世界﹐芥子納須彌﹐鐺內煮山川﹐卽六祖劫火燒海底﹐此皆諭眞空慧命之妙﹐如般若梵﹐語言智慧﹐豈可假土地﹐口鼓葛藤枝謊乎。以此誑惑愚俗﹐是何心哉。亦如熾盛佛降九曜﹐且夫九曜星辰﹐自天以來﹐經纏度數﹐毫分元差。且木星紫熙在人命中﹐主人富貴聰明﹐仁慈純善﹐何罪而佛降之。若果降了﹐則至今星辰不纏度﹐亦元造化矣。謬妄之甚﹐佛心髙明﹐則笑其誑妄也。誣上天星辰﹐毀中國仙聖﹐此輩歷歷惡報﹐都沒結果﹐柰何迷昧﹐不復傷哉。故眞人神化記云﹕吾之慧劍斬三尸六賊﹐責瞋愛欲煩惱障﹐豈肯取人頭。況超禪師與吾何仇﹐故朱文公云﹕君子仁慈猶克己﹐神仙安肯取人頭。信哉。吾教《西化經》所載三十餘段事實﹐故宋仁宗贊云﹕束訓尼父﹐西化金仙。又韓眞人度慧禪師入道爲馮尊師眞人﹐紫陽眞人度道光禪師入道爲紫腎眞人。又呂祖師度有徳僧十餘人﹐皆實事。傳吾教並不彰耀誇矜﹐因此人我之徒﹐巧撰遮掩﹐其先生亦有參和尙者呵呵。

純陽帝君神化妙通紀卷之一竟

純陽帝君神化妙通紀卷之二

玄門苗善時校正編次詩象

歷試五魔第四化

帝君將別鄕﹐忽見家人皆病死。帝君心元悼怛﹐但備葬具。忽病死者皆起元恙﹐此一試也。一夜忽劫盜數十﹐各持刀杖﹐勒逼財物﹐少頃﹐家中財寶卷盡而去。帝君並不動聲色﹐任其所取﹐此二試也。次別鄕裏﹐三兩程迷路﹐抵暮﹐遙見燈明﹐遂往。見艸房兩問﹐一老者攜取魚网出﹐帝君向前揖投宿﹐老者日﹕我孑然一身﹐乘夜取魚。推托再三﹐遂開門﹐言秀才自歇﹐我去取魚。令帝君閉門﹐霎時忽一女子﹐年二十許﹐叫門。帝君將謂老者親屬﹐開門﹐此女攜一袱入門﹐作禮云﹕秀才﹐妾夜晚迷路﹐投一宿。帝君答﹕此非我家﹐我亦在此與漁聶借歇﹐我亦不敢畱娘子宿。女子云﹕彼此客中一宿卽去﹐何必阻妾﹐夜深黑暗﹐妾亦去不得。百端妖媚調戲﹐又云﹕妾家田產財物無數﹐妾見攜金寶若干﹐妾願與秀才爲妻﹐有何不可﹐亦不辜負秀才。帝君默坐﹐並不動心﹐任女子百端。至曉﹐忽開眼﹐在一大樹下坐﹐默自笑而起行﹐此三試也。次至一渡﹐春潦水溢﹐得一小舟來。遂求渡﹐上小舟將至中流﹐黑風大浪﹐雷電大雨﹐俱至。浪濤翻滚﹐小舟翻側飄蕩。帝君暝目冥坐﹐任生任死﹐心若泰山。將近岸﹐小舟覆沈﹐幸得上岸。人問何故﹐帝君笑而不答﹐此四試也。次夜至一旅捨﹐約三更﹐忽見奇形怪狀﹐元數鬼神﹐有欲打者﹐有欲殺者。帝君巍坐﹐一切不問。須臾﹐有數夜叉押一囚﹐血肉淋淋﹐號叫仗劍來前日﹕汝宿世殺我﹐今日見汝﹐可速還我命。帝君曰﹕殺命宜也﹐又何說焉。引頸就殺﹐忽聞空中叱喝﹐神鬼卽散不見。有一人撫掌笑曰﹕吾云房也﹐吾嘗嘆仙才難得﹐人之塵心難滅。吾之求人向道﹐甚於人欲求我也。故五試汝﹐子皆不動心﹐然可以教子。但功行未完﹐今且授汝煉黃白祕方﹐可以濟物利人﹐待汝功行滿﹐吾來度子。帝君日﹕得燒煉口訣。復問如此則煉成﹐將久有變異乎。蕾買房日﹕三千年後還本質。帝君愀然日﹕如此則必誤三千年後人也﹐某不願爲也。云房日﹕子心如此﹐三千八百功行成﹐悉在此矣。

象章日﹕夫人之厚貌深情﹐此心最難測度。故《南華經》云﹕十事試之以得人。《周易》系辭以四等言辭而見人之情僞﹐況學道修仙入大聖人乎﹐豈輕易矣。故《聖經》云﹕多易叉多難。聖人猶難之﹐況我輩乎。今觀我輩﹐逆境則怒﹐順境則喜。塵心俗气﹐舊識熟境﹐舉止常在。稟賦血气之性﹐未解習俗之性﹐未攺分毫﹐而大言闊說誇誕﹐張皇揚眉豎目。舉拂拈槌﹐舒拳堅指﹐敲喝叫喚﹐熱亂狂放﹐百端情態。而云本然天性﹐一徹頓超。正所謂抱髒叫屈﹐掩耳偸鈴﹐徒自欺昧﹐深可憐哉。正陽帝君以惡魔順境歷試不一﹐純陽帝君心一玉虛﹐凝然不可動搖。再以黃白之衛﹐云立功行﹐亦不願爲宜乎。正陽帝君樂然撫掌﹐而接引矣。我輩輕心慢意﹐小徳小智﹐而爲自了徹。聞此歷試不動﹐胡不寒心。

神變傳經第五化

正陽師眞日﹕吾所居終南鶴嶺洞天﹐子能從我遊乎。純陽帝君曰﹕願侍鸞儀師。自攜眞人手偕行﹐才數步而恍然﹐雲飄風一送﹐經歷山川﹐頃刻至鶴嶺。洞前有二虎﹐師叱之去。俄門開﹐有天丁侍衛﹐見琪樹珍葩﹐祥雲瑞靄中﹐朱戶金釘﹐玉臺寶殿﹐瑤階金閣。二仙童迎師入瓊堂正坐﹐帝君侍坐﹐和气如春﹐景物非凡。少頃仙童十數﹐持元和瓊漿仙果貢獻。飲畢﹐閒坐問﹐帝君避席問曰﹕此何洞天。師曰﹕此吾師東華帝君舊館﹐少陽洞天。帝君再拜﹐問日﹕修仙有幾種﹐何功得至此。師日﹕修眞有一十五品仙人﹐略言一二。如明悟世問﹐生滅不常﹐幻妄俱空﹐塵心頓息﹐本性圓明﹐此名淸靈鬼仙。法天地升降之理﹐效陰陽消息之微。假身心爲鼎鑪﹐以精黑爲藥物。五蘊皆空﹐七情泯息﹐久久色身輕健﹐法象飄然﹐此名靈明地仙。情欲皆泯﹐愛識頓消﹐此心明了﹐一性虛無。以太極爲鑪﹐天地爲鼎。煉元精﹐息元气﹐凝元神。三元混妙﹐一眞體玄。恍惚象先﹐超然未始。鬼神莫測﹐變化元方。此名神仙。神黑妙融﹐變化莫測。混然元狀﹐性命玉虛。體一太空﹐眞空不空﹐大象元象。逍遙元極﹐游泳先天。頓超虛元自然﹐玉淸眞境。此名天仙。帝君問日﹕此總謂大道乎。師日﹕大道元形元名﹐元問無應。其大元外﹐其小元內。充塞宇宙﹐運化古今。不變不遷﹐元生元死。不化而化﹐不神而神。希夷微妙﹐淸虛自然。不可致詁﹐子其勉之。忽有二仙人﹐金冠霞氅﹐玉佩云裳﹐捧玉詔金書﹐召九天金闕選仙使鍾離某﹐赴蓬萊上官瑤池仙會。師迎詔﹐眞人遂獻一詩﹕得道來來相見難﹐又聞束去上仙壇。杖頭春色一壺酒﹐頂上云鉆五嶽冠。飲海龜兒人不識﹐燒山符子鬼難看。先生去後身須老﹐乞與貧兒換骨丹。此詩恐師去急不回也﹐師笑於袖中出《靈寶升玄消災護命經》一卷付眞人﹐再囑日﹕此經乃師束華帝君授受﹐中言眞空重玄之妙。剖劈有元色聲妄幻。子當熟味﹐吾不久回﹐珍重珍重。

象章日﹕谷神不昧﹐日靈。元黑融中﹐日寶。徹入玄關登上境﹐日升玄。心息混融﹐保合太和﹐日護命。經中自眾生沈滯﹐聲色迷惑。有元至若﹐知空不空﹐知色不色。名爲照了﹐始達妙音。識元空法﹐洞觀元礙。入眾妙門﹐自然解悟。離諸疑网﹐不著空見。已上言辭簡當﹐性理雙融。盡三教性理﹐眞空大藏關要﹐悉備於此經。柰此輩日誦爲常﹐更不參玩眞味﹐徒爲多端見解﹐誠可傷哉。師眞始指鬼仙﹑地仙﹑神仙法度﹐後授此經﹐豈不有意外之妙乎。學仙志士﹐誠心咀玩可矣。

明玄體道第六化

正陽眞師赴會﹐旬月餘回至洞天。帝君喜迎再拜﹐師日﹕子在於此岑寂數日﹐得元欲歸乎。帝君日﹕某塵綠旣斷﹐俗黑已消﹐旣心志道﹐更奚有家山之思乎。師點首安慰﹐帝君問日﹕魂魄冥冥﹐至理幽深﹐何以全眞。師日﹕慧燈冥冥﹐泰定神靈。神旣混合﹐豈不契眞。金形玉質﹐本出精神。法象飛升﹐就付口訣云云。

帝君再拜謝時﹐洞中金光明耀﹐淸黑雍和。帝君九拜長跪曰﹕某嘗玩諸仙丹經﹐卦象異名﹐多有疑心。望師慈憫愚蒙﹐一一細詳開發。師日﹕心本元邊﹐疑從何有。且天地未肇﹐父母未生。道之一字﹐亦是彊名﹐何卦象異名之有。子旣有疑﹐不妨拈出。帝君日﹕丹書言修金丹﹐何謂金丹。師日﹕金﹐堅之諭。丹﹐圓之諭。卽爾本性圓明堅固是也。問日﹕性命一乎﹐二乎。師日﹕不可謂之一﹐亦不可謂之二。一點靈明﹐元昧性也。一點元气﹐常調命也。性元命﹐則元依倚﹐亦不能安。止命無性﹐則不沖融﹐亦不能固密。二物混融﹐一眞玉瑩。性也命也﹐俱彊名爾。問曰﹕何謂水火。答曰﹕元神﹐火也。元黑﹐水也。神黑混融混融﹐則水火旣濟也。問曰﹕何謂眞陰眞陽。答曰﹔身中一點元精﹐眞陰也。一點元黑﹐眞陽也。精黑密融﹐則陰陽混合﹐而爲純一之體也。問日﹕何謂坎離。答曰﹕卽前陰陽水火之象也﹐陰中陽﹐坎也。陽中陰﹐離也。取坎中一陽復離中一陰﹐則成純陽乾體也。問日﹕何謂一陽生。答日﹕身中元黑﹐元黑生發時也﹐靜極一動﹐便是一陽生也﹐所以道時至﹐神知至﹐此時也﹐淵淸息念﹐含光內燭﹐自然三宮升降。《道徳經》云﹕綿綿若存﹐用之不勤﹐以致純全﹐皆自然而然。泥於子午四正本生時﹐皆妄爲也。所以不知。常﹐妄作凶也。。問日﹕何謂火候。答日﹕慧﹐火。黑﹐候也。心息相依﹐綿綿溫固﹐文火候也。情生念動﹐剛志力反﹐武火候也。問日﹕何謂藥物。答日﹔元黑﹐﹗元精也。問日﹕何謂鑪鼎。答日﹕身爲玉鑪﹐心爲金鼎也。問日﹕何謂玄關。答日﹕至玄至妙之樞機也。又謂玄之又玄﹐最上重關也。元神凝中﹐彊名神谷。元黑息中﹐彊名玄牝。假諭身中玄竅﹐虛元之谷也。元元定所﹐不有不空。《道徳經》云﹐谷神不死﹐是謂玄牝﹐卽此妙也。問日﹕何謂靑龍白虎。答日﹕性屬木﹐故諭靑龍。情屬金﹐故諭白虎。金能克木﹐故情多損性。誠能攝情歸性﹐則金木元問而爲一﹐自然龍虎伏矣。問日﹕何謂龜蛇。答日﹕卽前水火陰陽之象也。問曰﹕何謂鉛汞。答日﹕心與黑也。心猶汞之難死﹐誠能息黑養心﹐則心死而性圓明。虛心養浩﹐則黑息而命元漏矣。鉛能制汞﹐故聖人假此二物爲諭﹐教人易爲修眞。至於八卦五行﹐皆假諭以歸元。四象三才﹐悉彊名而達道。汝能死心息黑﹐息黑凝神﹐黑神一混﹐心性一源﹐身外有身﹐體一玉虛刀這許多評論﹐都是太空云翳﹐鏡水塵風。汝其頓徹力行﹐自然而然。眞人拜謝。

象章日﹕師祖此篇問答﹐歷代聖師心心密印﹐祕授仁徳志士﹐戒勿輕示常人。愚風生慶幸得遇﹐心傳時默敬味﹐焚香九禮﹐假空感謝。言言金書﹐玉字瀆珠﹐乃修眞最妙的的上義。心明性養之玄微﹐慧命眞空之妙用﹐盡在是矣。愚味此﹐嘗默嘆世傳靈寶畢法﹐鍾呂傳道集﹐謬妄之甚﹐乃要名尙奇之士爲之。或云施肩吾作﹐亦未知是否又有於僞書中取用﹐作集作記﹐證事證理﹐而爲傳道根源j眞乃井蛙耳。認賊作兄﹐捐石爲土﹐以盲指盲﹐無康恥之甚矣。愚亦不敢多言﹐自有別寶者在焉。

密印劍法第七化

正陽師眞宴坐間而謂純陽帝君日﹕修眞體道﹐全憑慧力堅持。入妙造玄﹐先要志剛決烈。所以極終極始﹐天地莫遷。大用大機﹐鬼神莫測。故聖人擁寶劍倒斡遊璣﹐仗剛鋒直摧魔怪﹐故有劍法之諭也。此劍也﹐采元極至精﹐合先天元黑﹐假乾坤之鑪鞘﹐運白元始之鉗錘。慧火緞成﹐靈泉磨利。以太極爲環﹐剛中爲柄﹐美利爲刃﹐淸淨爲匣。虛白燦爛﹐純粹堅剛。運造化之機﹐秉仁威之令。舉之元今古﹐按之無先後。六天神鬼歸降﹐三界妖魔乞命。破煩惱障﹐絕貪愛綠。斬七情﹐誅六賊﹐斷愼怒﹔剿妄邪。事物來前﹐迎刃而解。藏之身﹐可以元生死﹐體象先。﹟媽之政﹐可以鎭國家﹐淸天下。光輝善利﹐圓混剛中。姦邪一見寒心﹐外道才聞破膽。子當精進﹐圓成橫向﹐太虛凜凜。帝君受此劍法﹐至敬禮謝﹐韜光晦邊﹐密降華峯﹐彊名日﹕先天遁神劍○

教門善時得此劍篇﹐咀玩不勝眞樂﹐遂作慧劍吟﹕紫極洞中傳劍訣﹐不屬陰陽不用鐵。先天元熙暖鎔衝﹐鑄成便會誅妖孽。得暖煉﹐經琢磨﹐利勝鎭娜及大阿。握在手中龍虎伏﹐收歸匣內黑神和。斬三尸﹐誅五賊﹐剿滅七情並六欲。責嗅愛鬼悉消亡﹐昏散魔軍皆滅沒。亦能生﹐亦能殺﹐生殺威權流電星。事物來前迎刃解﹐憂疑瞥起逐鋒平。吾呂祖仙得此劍﹐開辟乾坤成一片。死生絕斷體金堅﹐隱顯元方時變現。救死漢﹐活骷髏﹐神仙安肯取人頭。野孤巧撰瞞愚鄙﹐丹鳳何嘗怪黑驚。伏天魔﹐降外道﹐萬法千門一劈掃。威鎭太平沒價珍﹐徳淸宇宙元窮寶。此寶劍﹐常隨身﹐藏諸用顯諸仁絕。如美玉﹐元瑕瑩﹐瑩似水晶絕點塵。此寶劍﹐元中有﹐太上親授束華手。諸祖列仙密密傳﹐得之慧妙光星斗。掣金電﹐按玉龍﹐出入縱橫現六通。雪刃光輝元極內﹐霜錯明燦太虛中。平天下﹐齊家國﹐等閒一舉世淸肅。忠良賢聖盡歸依﹐姦佞逆邪皆剪戮。諸佛祖﹐眾仙眞﹐若元此劍道難成。剖除人欲全天理﹐掃蕩風雲升太淸。

純陽帝君神化妙通紀卷之二竟

純陽帝君神化妙通紀卷之三

玄門苗善時校正編次詩象

肥遁華峯第八化

正陽師眞授帝君口訣﹐及破諸疑難說慧劍法畢﹐乃曰﹕十洲羽客至玉京﹐吾朝元有期。汝恐難久居此﹐可往華峯羽谷修養﹐待時亦當隨機利物﹐行滿功成﹐復相際會。遂於洞口題日﹕春气塞空花露滴﹐朝陽拍海嶽雲歸。再囑曰﹕吾去後﹐好住人問﹐功徳圓時﹐亦當如吾升玉虛矣。帝君再拜日﹕弟子之志﹐則異於先生。必須度盡天下眾生﹐方上升未晚。師曰﹕小子勉之﹐眞心慈憫﹐柰眾綠輕業重﹐此去所度合有五百弟子﹐襲吾道統者三五人而已。比及邂逅相見﹐珍愛寶重。言訖﹐與施太玉﹑鄭思遠二仙﹐乘雲餅金幢﹑玉節﹐羽儀仙樂﹐冉冉而去。帝君不勝依戀﹐遂往華峯羽谷肥逛﹐林泉實熙﹐自牧四十餘年﹐圓成道果。故雍先生作碑文云﹕晦邇華陰之羽谷四十餘年。又《道藏﹟靑童帝君丹訣》載﹐唐有進士呂洞賓﹐得鍾離誘以道妙﹐授金丹煉形之道。後居終南華峯修煉功成﹐形神俱妙﹐神化莫測。又李奇言祥符問爲郎官﹐時關中嘗見呂洞賓有神劍法﹐年百餘歲﹐貌如嬰兒﹐行步如飛。似此後或隱或顯﹐優遊湖湘鄂嶽廬山﹐方自莫知﹐鬼神莫測。又《修眞指玄圖》載﹐歷江州﹐登武昌黃鶴樓﹐以五月二十日午時﹐化三級紅樓而上升。遺詩日﹕

靈芝無種亦無根﹐解飲能餐自返魂。

但得姻霞供歲月﹐任他烏兔走乾坤。

嬰兒只戀陽中母﹐姥女須朝頂上尊。

一徳不回千古內﹐更無墓冢示兒孫。

眾章日﹕聖仙神化﹐居止無常﹐蹤迹不定﹐故隱顯莫測莫知。其鄕或有祠堂道院官觀﹐山川有顯述處﹐欲作碑記多不得人。況得有名而無實者﹐以己膚淺聞見一僻﹐又不前後詳照眞僞。況有假托帝君﹐自爲以實其事者﹐如《望江亭》﹐記帝君常隱名﹐惟恐人識。豈有自言色服﹐相貌變現不測之理﹐以訛傳訛﹐似此可推﹐愚亦不揣不﹐肖於書史經集﹐校照事實﹐次序紀集。庶幾體道志士﹐一覽元疑矣。後化三級紅樓上升﹐亦一神化云耳。惜乎不記年代﹐幸有詩存。

襲明印第九化

純陽帝君﹐髙尙其志﹐不事王侯。綽然方外﹐頓超物表。所以天下莫敢臣﹐侯王不能友。自別師後﹐密隱華峯羽谷四十年餘。自唐末問﹐時人方知之。故指示李奇﹐奇壽百五十歲終焉。度諸仙百餘人﹐隱顯更名不一。五代時﹐又隱華山﹐號元家宮﹐至衣麻布袍﹐人呼爲麻衣道者。以易理參同點化陳希夷先生﹐與燕國相劉玄英卽海蟾帝君也﹐皆師事之。海蟾帝君始遇正陽帝君﹐示累卵之危﹐頓悟入道﹐後隱華山修證。後純陽帝君作《心易》授希夷先生﹐卽今傳於世《麻衣心易》是也。又作《仙統祕訣》三篇﹐授海蟾劉君﹐今玄門達道﹐師徳心心相印﹐而密授受﹐今存《金蓮寶錄》中。宋初別華山﹐贈警希夷先生詩云﹕靑霄一路少人行﹐休嘆興亡事不成。金榜𨿽云元姓字﹐玉京卻幸有仙名。雲歸大海龍千歲﹐雪滿長空鶴一聲。後感或作多謝淸朝明聖主﹐屢頒丹詔起先生。後太祖太宗果三詔召之。後再至華峯﹐希夷先生巳上升﹐遂畱詩云﹕天网恢恢可是疏﹐爲君箴到華山區。寒星沒後畱殘月﹐春雪來時問太虛。三洞眞人歸紫府﹐千年老鶴化蒼梧。自從違卻先生後﹐南北束西少丈夫。

象章日﹕眞人授希夷先生易妙及心易﹐希夷後授神放﹐放授穆修﹐修授周濂漢﹐周授二程﹐程授溫公司馬光。海蟾帝君受易﹐發明仙道﹐復南授張紫陽。張作《周易參同契》。授石泰之﹐後三傳至諸葛玉蟾﹐又二傳至淸庵李元素先生。北授重陽帝君王某﹐王乃以易妙河圖洛書﹐分梨十化丹陽七眞。後開金蓮萬朵﹐玉樹千株﹐代不乏人。皆祖襲純陽帝君之餘廢也。五代時李守正叛據河中府﹐周太祖禦駕親徵﹐同趙太祖周世宗率兵攻城。麻衣眞人與趙韓王遙觀日﹕李侍中安得久乎。韓日﹕何故。日﹕其城外有三天子气。未幾﹐城陷。又文僖公錢若水﹐其神采淸粹。希夷謂其可學仙﹐見之未詳﹐請眞人次之﹐日﹕無仙骨﹐但可作貴公卿耳。二事果然﹐就記之云。

神應帝王第十化

宋藝祖神武皇帝建隆二年春﹐帝於禦苑龍亭宴坐﹐偶見一羽衣仙人自束南而來。帝忽見驚迎揖邀坐﹐問仙眞自何而來。答曰﹕自蓬萊山來。問姓名﹐帝君以手空中畫二○﹐曰﹕陛下乃朱陵﹐上帝還記憶否。上默默﹐帝君曰﹕當以火徳旺天下﹐將定無勞聖慮。當戒殺戮﹐以無爲淸靜治化﹐乃安畱。。語移時﹐帝惟點頭應諾﹐後語祕不傳。帝命侍從取酒果﹐帝君辭。帝急解玉帶赭袍賜之﹐帝君笑﹐飄然乘空而去。帝悟日﹕乃呂公也。命繪像於太淸樓供養﹐左街道錄陳景元傳其像於世。後滕子京所見﹐與此絕類云。

詩象﹕五代興亡五十年﹐天生英武定山川。眞人敬諫行淸靜﹐聖主誠膺允自然。玉帶赭袍天子貴﹐靑巾鶴氅道人玄。飄然合笑歸何處﹐回首云勝天外天。

石肆求茶第十一化

後周末﹐汴京有石氏﹐設荼肆。一女尙奢﹐齡令行茶。帝君詭爲丐者﹐日往據上坐求茶。衣服藍縷﹐血肉垢污﹐殆不可近。女殊元厭惡意﹐益取上茗待之。父母怒笞女﹐女益待帝君。僅月餘﹐帝君謂女曰﹕汝能啜我所飲茗之餘乎。女以垢甚﹐不可下咽﹐覆之地﹐忽聞異香﹐亟舐之﹐神黑爽然。帝君曰﹕我呂先生﹐非丐者﹐惜爾不盡食吾余。然爾願欲富乎﹐貴乎﹐壽乎。女日﹕我小家子﹐不識何謂貴﹐得富且壽足矣。帝君去﹐不復來。女後適一管營指揮使﹐已而爲昊王之孫乳母﹐所乳孫適宣仁聖烈髙皇后叔父﹐遵約受陽沐邑﹐百三十五歲而終。

詩象﹕盧全七碗勿言佳﹐紗帽籠頭豈足誇。我祖龍涎方吐露﹐忽焉徧地噴金花。石家女子忙養半﹐富貴安康老健加。若使趙州知此味﹐等閒平地步姻霞。

度老松精第十二化

嶽州巴陵縣白鶴山下兩池潛巨蟒﹐池上一老樹枝榦悉槁﹐蔓艸翳焉。帝君過之﹐有人自樹杪降而拜日﹕我﹐松之精也﹐幸見先生﹐願求濟度。帝君日﹕汝﹐妖魅也﹐奚可語汝道﹐平日亦有陰徳否。日﹕池中兩蟒屢害人11石白龍﹐弟子每化爲人立水﹐次勸人遠避﹐救活數百人。蟒出﹐化爲劍﹐錮之沈於泉。帝君詩日﹕獨自行來獨自�坐﹐世上人人不識我。惟有南山老樹精﹐分明知道神仙過。今巴陵庵前一老漧枯死﹐旁一枝獨生﹐乃神丹之力﹐世號稚松。又一巨石如墨狀﹐乃帝君化石墨爲者存焉。

詩眾﹕眞仙時行與時坐﹐密密潛神誰見我。已知木老救人多﹐特特從容池上過。一粒大丹應手揮﹐兩條巨蟒隨風破。呂仙亭下迹常存﹐歷久不磨靈徳大。

再度郭仙第十三化

郭上鰲﹐乃老樹精後身。一日帝君詭爲丐者﹐垢面鶉衣﹐瘡痍淋瀝。日往來啜茶﹐不償一金。求茶者掩鼻皆去﹐自是經月不售。郭元慍色﹐益取佳茗待之。。帝君日﹕子可教也﹐吾呂公耳﹐子前生乃老樹精﹐還記之否。郭恍然若夢覺也﹐日﹕幸見先生﹐可教弟子學道。帝君日﹕子欲學道﹐不懼生死﹐宜受一劍。郭唯唯﹐帝君引劍向其首﹐郭大呼﹐帝君俄不見。郭怏怏﹐自是徧遊雲水。一日忽遇帝君﹐遂得道。後磁州趙長官奉之﹐日與趙長官言﹕吾來日午時去也﹐求一小棺﹐首開一穴﹐以竹竿通中。趙日﹕諾。來日午時﹐郭果坐逝。趙如其言﹐痙之河岸上﹐以竹竿貫其穴﹐重疊累石護之。至秋大雨﹐河水溢﹐趙掘之﹐但見破絮元屍。

詩象﹕樹靈前已積陰功﹐得報人身隱市中。一劍塵綠今世了﹐數年法雨宿生通。俗情泯息心無極﹐天性圓明體太空。何叉化棺再陳丑﹐故畱蹤迹振家風。

謁鍾弱翁第十四化

平凍節度使鍾傳﹐號弱翁。帝君幅巾白袍謁之﹐從牧童牽黃犢立庭下。弱翁異其气象深廣﹐進退閒雅﹐指牧童日﹕道人能詩﹐可賦此乎。帝君日﹕不煩我語﹐是兒自能之。牧童大書日﹕艸鋪橫野六七里﹐笛弄晚風三四聲。歸來飽飯黃昏後﹐不脫蓑衣臥月明。旣別﹐人皆見其擔二大甕﹐長歌出郭。或報弱翁﹐曰﹕甕乃二口﹐此呂公也。亟追之﹐不復見矣。今世有貯其筆迹者﹐眞有翔鸞翕鳳之態﹐信非凡人能也。

詩象﹕師父牧童已顯名﹐長歌兩口振希聲。弱翁追索空惆悵﹐只爲綠輕性不明。

警提丁謂第十五化

丁晉公﹐名謂﹐伴鄱陽。帝君往謁日﹕吾唐呂渭之孫也。君狀貌﹐大肖李徳裕﹐他日出處﹐皆如之。謂聞觸其諱﹐不喜﹐亦不敬待。晉公果大謬而竄海外﹐信似贊皇矣。

詩象﹕晉公才智極玲瓏﹐可惜心偏性執蒙。不悟警提李徳裕﹐至今羞見寇萊公。

讖張參政第十六化

張公洎早年家居﹐帝君謁之﹐索紙筆作八分﹐書詩一章﹐微示他日將佐鼎席之意。卒章日﹕功成將在破瓜之年。後張果參大政﹐後六十四歲卒。俗以破瓜爲八八﹐蓋其讖也。

詩象﹕仙詩讖警破瓜年﹐直指韶光不久堅。可嘆張公全不悟﹐倏焉八八入黃泉。

度曹國舅第十七化

曹國舅﹐本傳丞相曹彬之子﹐曾皇后之弟。美貌鉗發﹐秀麗敏捷。本性安恬﹐天資純善。不喜富貴﹐酷慕淸虛。年十二三歲﹐三教經書一覽精通。自幼出入禁中﹐上及后妃皆愛敬之。上每與語﹐惟言淸靜自然﹐元爲治政。上甚喜﹐嘗錫衣黃袍紅絳﹐惟稽首謝而已。一日辭上及後﹐上問何往﹐日﹕道人家信意十方﹐隨心四海。上與後阻當數次﹐賜鞍馬人從﹐皆不受。上賜一金牌﹐刻云﹕國舅到處﹐如朕親行。遂三五日忽不知所往﹐惟持芣籬化錢度日。忽到黃河渡﹐捎工索渡錢﹐日﹕我道人家﹐役錢。捎工毀罵﹐逐下船﹐遂於衣中取出金牌與捎工﹐準渡錢。舟中人見上字﹐皆呼萬歲﹐捎工驚懼。有一藍縷道人坐船中喝叫﹕汝旣出家﹐如何倚勢驚欺人。曹恭身稽首曰﹕弟子弟子安敢倚勢。能棄於水中否﹐曹隨聲將金牌擲向深流﹐眾皆驚拜。道人呼曹上岸﹐同我去來。曹諾﹐遂隨道人上岸。同行數里﹐在一大樹下歇﹐道人問曹日﹕汝曾識洞賓否。曹日﹕弟子濁夫﹐何識仙人。道人嘆曰﹕吾是也﹐特來度汝。曹再拜﹐後同往﹐授以道妙口訣﹐修證仙果。亦有《仙文集》傳畱於世云。

詩象﹕物表英才性朴純﹐天然气象妙精神。眼空四海全元欲﹐心貫三才絕點塵。帝賜金符微一笑﹐師傳玉訣樂長春。源綠慈父徵唐徳﹐積一皇后二仙眞。

度曹仙姑第十八化

按《曹仙姑傳》﹐純陽帝君遊河南一古寺中﹐深夜有一圓寂僧﹐影影來前作禮。帝君詁之﹐僧日﹕某甲元﹐系本寺長老﹐應對機鋒敏捷。帝君日﹕可惜﹐汝爲陰靈爾。僧嘆日﹕何故。帝君日﹕吾純陽隨機應變﹐人皆見之﹐汝何能也。僧疑貳問﹐帝君日﹕汝不信﹐今夜某人家設齋﹐吾汝皆往赴齋﹐若何。僧諾﹐同至齋所﹐齋主迎接坐﹐少時供齋一分。帝君曰﹕吾二人也﹐再將一分來。主家再進一分﹐帝君齋了﹐起謝﹐僧惟吸黑而已。主家問先生﹐教某下兩分齋﹐那一人何在。帝君詭日﹕此人不知如何﹐卻又不來。遂出﹐僧卻悟省﹐遂再拜﹐求點化。帝君日﹕若得性命雙融﹐形神俱妙﹐必假父母元黑﹐修煉而成﹐汝須往人間一番。＇僧曰﹕恐復迷昧了。帝君日﹕吾自來提汝。遂指往托化﹐僧隨念直入京都城﹐胳合曹皇后孕﹐生女子。帝君遙見﹐恐後難脫富貴﹐遂布黑醜其形。三日皇后恐上見羞﹐托他故送後親母養育。後長成醜貌﹐簪帶爲女道流。後帝君往警提﹐仙姑卽頓悟﹐燻禮請問道妙﹐帝君授玄關祕妙﹐修證雙圓。自此後﹐舉筆成章﹐今語錄詩詞見行於世。

詩象﹕明心見性成圓學﹐舉一元元都不著。百年萬化已空亡﹐一點靈明何處托。性命圓通體太空﹐形神一混超天閣。仙姑若不遇眞師﹐安證眞空遊碧落。

度何仙姑第十九化

何仙姑﹐零陵市道女也。始十三歲﹐隨女伴入山采藥茶﹐俄失伴獨行﹐迷歸路。見束峯下一人修髯鉗目﹐冠髙冠衣﹐綠銖衣﹐卽純陽帝君也。仙姑僕僕亟拜之﹐帝君出一桃日﹕汝年幼好果物﹐食此盡﹐他日當飛升﹐不然止居地中矣。仙姑僅能食其半﹐髯者指以歸路﹐仙姑歸﹐自謂止一日﹐不知已逾月矣。自是不饑無病﹐洞知人事休咎。後尸解去。帝君嘗謂仙姑日﹕吾曾遊華陰市中賣藥﹐以靈丹一粒置他藥萬粒中﹐有求藥者﹐於瓢中信手探取﹐與之觀其綠分也。

純陽帝君神化妙通紀卷之三竟

純陽帝君神化妙通紀卷之四

玄門苗善時校正編次詩象

遊金峨寺第二十五化

帝君抵四明金峨寺顧方丈蕭然﹐頃有一童子出﹐乃問﹕此何寥寥。童子曰﹕莫道寥寥﹐虛空也不著。師佳其答﹐題詩壁曰﹕金峨有門出不鑰﹐見个仙童赤雙腳。問伊方丈何寥寥﹐報道虛空也不著。聞此語﹐笑欣欣﹐主翕豈是尋常人。我來謁見不得見﹐渴心耿耿生埃塵。歸去也﹐波浩渺﹐路入蓬萊山杳杳﹐相思同上石樓兄﹐雪晴海上千峯曉。

象日﹕洞門開闔無關鑰﹐出有入元奚動腳﹐動靜兩忘了不拘﹐色身三昧全元著。元嘖元怒不歡欣﹐中孚元妄與同人。性天淸肅無纖翳﹐靈地虛閒絕點塵。元涯苦海滔滔渺﹐有限光陰冥冥杳。石樓擊碎雪初晴﹐玲淡寂寞能幾曉。

二十六化二十七化二十八化二十九化三十化三十一化三十二化三十三化已上原缺

道印康節第三﹢四化

康節先生邵雍﹐字堯夫。一日宴坐﹐忽聞異香滿室﹐覺心地恍然。遂下數﹐得一兌卦﹐爲口﹐重兌﹐兩口也﹐日﹕呂公至也。忙整案﹐設一純陽眞人位牌﹐敬待良久﹐僕報一道人在門首欲謁。雍忙出作禮﹐迎請上庭。眞人中坐﹐將位案倒日﹕爾何知吾來。雍以前因實告﹐眞人日﹕子旣知吾來﹐必知吾往﹐只今吾往何處。雍茫然元答﹐再拜﹐進酒果﹐雍重禮求點化。眞人日﹕適來便是吾一念動﹐子便知之﹐吾寂然﹐子茫然罔措。雍豁然有悟﹐再拜﹐眞人止之日﹕子有何見便謝。雍曰。。一念未起﹐鬼神莫知﹐不由乎我﹐更由乎誰。眞人日﹕此性理也﹐眞空慧命則未在。雍再拜﹐三黑跪日﹕望師點化愚頑。眞人日﹕孟子以直養浩然﹐云難言也﹐非難言﹐不得其人也。子平日徳厚﹐多有陰驚﹐吾故來提子。適有悟性宗一邊事﹐吾安忍不傳子。然子性𨿽明了﹐柰累未消。再拜懇告再三﹐遂授口訣。拜謝﹐再進酒洪飲﹐抵暮﹐飄然而往。家庭異香﹐半月不散。自此後﹐堯夫少出屏事﹐養浩樂天﹐後工夫綿密﹐有詩云﹕冬至子之半﹐天心元攺移。一陽方動處﹐萬物未生時。玄酒味方淡﹐大音聲正希。此言如不信﹐更請問庖犧。

神警陳公第三十五化

陳公執中建甲第﹐束都大會﹐親朋合樂。陳嘗奉道﹐和混有徳。有藍縷道士卽洞賓也﹐陳公問日…子何技能。日﹕我有仙樂一部﹐欲奏以侑燕席。腰問出一軸畫﹐掛於柱上﹐繪仙女十二人﹐各執樂器。道士呼使如人﹐累累列於前﹐兩女執幢磨以導﹐諸女奏藥。皆玉肌花貌﹐麗態嬌音。冠七寶冠﹐衣六銖衣﹐金坷玉佩﹐轉動珊然。鼻上各有一粒黃玉如黍大﹐而體甚輕虛﹐終不類生人。樂音淸徹雲霄﹐曲調特異。三闋竟﹐陳日﹕此何名女子。道士曰﹕此六甲六丁玉女﹐人學道成﹐則身中三魂七魄五臟六腑諸神皆而爲此﹐公亦願學否。陳以爲幻惑﹐頗不快。道士顧諸女可去矣﹐遂皆復上畫軸。道士取軸張口吞之﹐索紙筆大書之日﹕曾經天上三千劫﹐又在人問五百年。腰下劍鋒橫紫電﹐鑪中丹焰起蒼姻。才騎白鹿過滄海﹐復跨靑牛入洞天。小技等閒聊戲爾﹐元人知我是神仙。末題云﹕谷客書。卽出﹐俄不見。陳謂谷客呂洞賓也﹐悔恨欲抉目﹐未幾謝世。

探徐神翁第三十六化

海陵徐神翁得道﹐知人休咎﹐賓客滿門。呂惠卿往謁之﹐適有道人踞上坐不起﹐頗以語侵惠卿。惠卿怫然不平﹐日﹕子何人斯。道人曰﹕吾與若同族之冑。道人布香鑪灰於地﹐畫灰作一詞日﹕鼎裹坎離﹐壺中天地﹐滿懷風月﹐一吸虛空。塵寰裹﹐何人識我﹐開口問。洪蒙雲中﹐三弄笛。嶽陽樓外﹐天遠霞紅。笑騎黃鶴﹐暫過海陵東。拂袖呵呵歸去﹐鑾和玉佩﹐風響喬松。君若要知吾蹤迹﹐試與問仙翁。拍手大笑而去﹐不知所之。惠卿問徐﹐徐日﹕卽洞賓也。惠卿方悟同族之說﹐追恨莫及。

再提惠卿第三十七化

元丰中﹐惠卿守單州天慶觀。七月七日有異人過焉﹐書二詩於紙。一曰﹕四海孤遊一野人﹐兩壺霜雪足精神。坎離二物今收得﹐龍虎丹成運水銀。一日﹕野人本是天臺客﹐石橋南畔有舊宅。父子生來有兩口﹐多好歌兮不好拍。惠卿婿余中解之﹐日﹕後篇第一句客者﹐賓也。第二句石橋者﹐洞也。第三句兩口者﹐呂也。第四句歌者﹐昤也。吟此詩者﹐其洞賓也。

救滕中病第三十八化

元丰中﹐束京有道人稱谷客﹐與布衣滕中同飲。將起﹐以藥一丸遺滕。滕有癖﹐誓願齋道求治﹐得遇眞人賜藥﹐服之卽愈﹐別又二年﹐於揚州開明橋束隔水相遇﹐客坐水次招﹐滕取路跨橋柱而往。至則元所睹﹐始悟其洞賓也。怏怏佯狂﹐未幾卒。

度陳宣徳第三十九化

宣徳卽陳某﹐嘗遇帝君﹐授以巨履神丹。可疾走﹐可不老。作二詞﹐一日﹕葆煉中分﹐相火行持﹐外借方鞋﹐淸虛爽徹禦。原缺十六字。靈寶爲胎﹐十方元極。至眞來﹐恍惚芝餅羽蓋。二曰。。一日淸歡﹐何往十年。舊事重拈﹐細風斜日到江南﹐春滿平湖瀲艷。黃簡手﹐題龍篆﹐綠輿前控鸞膠王。淸眞錄﹐署仙銜﹐列職靈臺書監。後宣徳尸解而逝。

神光繪像第四十化

帝君遊山陽神光觀﹐丐筆自繪己像於三淸殿北塘。眉目修整﹐狀貌古怪﹐不類世傳。上有北斗七大星君﹐相被髮﹐秉珪立傍。作一符徑丈餘﹐書日﹕元佑二年作﹐如知吾下筆處﹐可與語道。人以疾刮符服之。往往良效。

靈石求齋第四十一化

杭州西湖南岸靈石寺﹐一日有四道人來乞齋。僧已停﹐午齋已過﹐拒而不接。一道人題六言詩一道﹕南塢數回泉石﹐西峯幾疊姻云。登攜孰以爲倡﹐顏偶李甲蕭耘。或解之日﹕首句寓呂字﹐次句寓洞字﹐三句寓賓字﹐四句是三人姓名﹐必呂公與三人偕也。其字倒書於橡問﹐削之不滅。

景徳度僧第四十二化

束京景徳寺峨崛院﹐有一蜀僧來住持﹐號峨媚道者。戒律甚嚴﹐至二十年不去方丈。一日有異人﹐靑巾白袍。道者厚待之﹐昂然來與語﹐至半夜而去﹐期以明年今日後相見。侍童皆見之。明年次日午﹐道者索沐坐逝。至暮異人來﹐嘆息不已﹐俄失所。次日但於堂側壁問絕髙處﹐望所書字﹐筆勢飛動﹐如舞鳳翔鸞。乃詩一章曰﹕落日斜西風﹐玲今夜故人。來不來教人﹐立盡梧桐影﹐小書云同省作﹐蓋寓洞賓二字臧畫也。

遊大庾嶺第四十三化

橫浦大庾嶺﹐有一富家子﹐慕道建庵﹐接雲水士多年。一日眾建黃錄大醮方罷﹐忽有一藍縷道人至求齋﹐眾不知卹﹐或以淩辱。道人題一詞於壁曰﹕暫遊橫浦﹐白鶴飛來誰同語。嶺畔人家﹐曾見寒梅幾度花。春來春去﹐人在落花流水處。花滿前蹊﹐藏盡神仙人不知。末書云元心昌老來。字作三樣筆勢﹐題畢﹐竟入云堂﹐良久不出。邊之已不見﹐徐視其字﹐深透壁後矣。始知昌字元心﹐乃呂公也﹐眾共嘆惋。。

度忠獻公第四十四化

韓忠獻公琦﹐晚年喜延方士。帝君鶉衣垢面求謁﹐韓意輕之﹐曰﹕汝何能。解曰﹕能墨。試令爲之﹐卽掘地坎沒焉。韓不悅﹐帝君揉和坎中泥爲墨﹐曰﹕成矣。遂去﹐公徐取墨視之﹐乃良金。上有呂字﹐破之﹐字徹肌理。韓追恨元已。後再遇得點化﹐精修三年。後尸解﹐充紫府眞人。

訪蔣暉作第四十五化

全州道士蔣暉﹐志行髙卓。洞賓謁之﹐適蔣他出。帝君題詩於壁曰﹕醉舞髙歌海上山﹐天瓢承露浴金丹。夜探鶴透秋空壁﹐萬里西風一劍寒。後書﹕元上官主訪蔣暉作。遂去﹐字徹壁。暉歸大驚曰﹕宮字元上﹐此呂舫也。追之不復得矣。

賜藥黃覺第四十六化

黃覺能詩﹐名宦未遂。一日送客束都門外﹐至則客已去﹐追不及。旅次﹐見一羽士﹐因攜祖席酒般﹐呼羽士共享之。畢﹐羽士舉杯摭水書呂字﹐且曰﹕明年江南見君。翩然而去。覺始悟其洞賓也。明年果調官江南﹐復見洞賓。與大錢七﹐其次十﹐又其次小錢三﹐日﹕數不可益也﹐吾以藥數寸遺子﹐歲旦以酒磨服之﹐可一歲元患。覺如其言﹐至七十三歲藥亦垂竭。作詩日﹕牀頭歷日無﹐多子屈指今。年七十三﹐遂終。

度李太醫第四十七化

束京李徳成能醫﹐崇道心慈﹐多救貧苦﹐有陰徳。盛寒時遇一貧窘道士﹐衣單衣﹐元寒色。邀李入酒肆﹐自據主席﹐李怪之。店者日﹕交錢取酒。道士指店中三酒瓶日﹕中各有一升酒錢。店者始不信﹐試視之﹐果然﹐乃以三升酒與之。道士酌後飲﹐李止取一瓶﹐二瓶自竭。語李日﹕此小術耳﹐吾乃呂洞賓也。李驚喜﹐道士書一絕曰﹕九重天子寰中貴﹐五等諸侯問外尊。爭似布衣元事客﹐不將性命屬乾坤。李不悟﹐柢以藥一粒遺李日﹕服此當享髙壽。卽別去。李服藥發不白﹐齒不落﹐百七歲而卒。

尼寺畱題第四十八化

束京安遠門內有一尼寺﹐祖師在彼﹐欲度某人﹐綠淺不來。向束門之束壁作一詩﹐題其上﹐墨透三寸餘﹐筆力道勁。詩日﹕靑龍駐此少徘徊﹐夜靜雲閒尙未來。知是有綠人換骨﹐暫畱眞迹到天臺。徊字止書其半﹐意在爲洞賓也。

賜藥馬氏第四十九化

束京一歲民大病瘧﹐帝君普化﹐皆拒之。有老姥馬氏齋茶﹐子孫皆病。一日有道人來﹐老姥善待之﹐以子孫病爲請。道人曰﹕豎旦待我。姥早起待道人﹐以絳紗裹藥。』病發者執之自愈。一圓可愈百人﹐遇百人卽不驗矣。姥從之﹐子孫皆愈﹐徧療及百人滿﹐果不驗。姥拆囊﹐已不見藥﹐但有呂洞賓三字而已。

救孝子母第五十化

桐廬有通守沈志眞﹐有母病發背﹐百方不酸。祈禱備至﹐孝忱所感﹐帝君夜往救之﹐曰﹕公至孝感天﹐命予來救拔﹐若遲一日﹐不復可療。乃授以靈寶膏方﹐括簍五枚﹐取好乳香五塊如棗大﹐二味各細研﹐以白砂蜜一斤﹐同煎成膏。每服三錢﹐溫酒化下﹐大治發背諸惡瘡腫漏。其母服之﹐立痊。通守繪洞賓像﹐朝夕敬事焉。

純陽帝君神化妙通紀卷之四竟

純陽帝君神化妙通紀卷之五

玄門苗善時校正編次詩象

齋大云僧第五十一化

帝君詭爲回處士﹐遊大云寺。隨云堂會食月餘﹐謂寺僧日﹕僧撰甚精﹐但少緬耳。遂去﹐旬日擁少許緬至﹐自庖設﹐數百僧皆飽足。僧智明請處士啜荼﹐舉丁晉公詩日﹕花隨僧筋破﹐云逐客甌圓。處士日﹕句𨿽佳﹐未盡茶之理。乃書詩日﹕玉藥一槍稱絕品﹐僧家造法用工夫。兔毫碗淺香雲白﹐蟋眼湯翻雪浪浮。斷送睡魔離幾席﹐增添淸气爽肌膚。幽叢自樂幽巖畔﹐未肯移根入上都。僧獻詩云﹕求眞已得眞﹐獨有呂君身。＇。筐裹惟詩句﹐鑪中皆藥銀。性靈淳似古﹐神黑暖如春。異日云橋路﹐如何得少親。處士和日﹕三千里外無家客﹐七百年來雲水麼手身。行滿蓬萊爲別館﹐道成瓦石化黃銀。待賓磕裹常存酒﹐煉藥鑪中別有春。積徳求師何患少﹐由來天地不私親。復以丹一粒遺僧日﹕服此﹐可不死。遂別去﹐後僧亦仙去。

誘侯用晦第五十二化

帝君遊江州廬山簡寂觀﹐臨砌淬劍。道士侯用晦問之曰﹕先生何所用。日﹕地上一切不平事﹐盡皆去之。侯心異之﹐以酒果共飲﹐謂日﹕先生道貌淸髙﹐必非風塵中人。帝君日﹕且劇飲﹐元相窮詁。旣醉﹐以筋點酒﹐書劍詩一首於壁上日﹕欲整鋒錯敢憚勞﹐淩晨開匣玉龍嗥。手中气岸冰三尺﹐石上精神蛇一條。姦血默隨流水去﹐凶膏全逐舊痕銷。削平浮世不平事﹐與爾相隨上九霄。初若無字﹐旣而墨邇集然﹐透出壁後。侯大驚﹐再因問劍法﹐日﹕有道劍﹐有法劍﹐道劍則元形﹐法劍則有衛。治之者﹐此俗眼所共見﹐第能除妖去祟耳。問日﹕今以道劍戮姦�人於稠眾中﹐得不驗俗乎。日﹕道劍則忠劍﹐惟斬自己邪妄耳。法劍﹐衛也﹐則不然。以神爲母﹐以黑爲子﹐神存則黑存﹐神去則黑散。但珍其神﹐而寶其黑﹐以此戮不正﹐鬼神之類也。侯日﹕眞仙之言也﹐願問姓氏。日﹕吾﹐呂巖也。言訖﹐因擲於空中﹐隨之而去﹐良久不見。侯乃恨恨而已。

遊戲虹橋第五十三化

蘇州垂虹橋﹐一日有藍縷道人至﹐擭酒於橋亭上﹐悠然獨酌﹐嘯詠終日﹐神气飄然。眾計其所飲﹐自旦及哺﹐已非人量所及﹐亦元酒容。或詢其姓氏﹐道人取佛前香鑪灰燼﹐題一詞於柱上﹕飛梁壓水﹐虹影沈淸。曉橘裹﹐魚村半姻艸。籌今來古往﹐物換人非。天地裹﹐惟有江山不老。雨巾風帽﹐四海誰知道﹐一劍橫空幾番到。玉龍嘶未斷﹐月玲波寒歸去也。紫極洞天誰鎖﹐指云屏姻障是吾廬。任滿地蒼苔﹐年年不歸。畢書﹕吾﹐洞賓也。眾驚趁之﹐俄不見。

訪孽煉師第五十四化

江州太平觀薛道士有髙志﹐帝君過之﹐贈詩日﹕落魄薛道士﹐年髙無白須。雲中閒外石﹐雪裹玲尋碑。誇我飲大酒﹐嫌人說小詩。不知甚麼漢﹐一任輩流嗤。末小書云﹕回道人同三客謁薛煉師作。始知洞賓﹐並﹐寓其字。

誘南道士第五十五化

宿州符離縣天慶觀有育道士﹐少談莊老﹐有奇趣。一日晨興有賣藥道士至﹐卽洞賓也。儀狀雄偉﹐往來彌月。帝君欲度之不契﹐臨別題二絕句於扉上。作大篆﹐體勢飛動﹐一曰﹕秋景蕭條葉亂飛﹐庭松影裹坐移時。雲遮鶴駕何方去﹐仙洞朝元失我期。二日﹕肘傳丹篆千年衛﹐口誦黃庭內景經。鶴觀古壇松影裹﹐悄元人迹戶長肩。旣去﹐人爭剖之﹐以治病﹐良已。字入木寸餘﹐墨迹不臧。

度侯行首第五十六化

兗州妓侯其姓者﹐家爲邸捨客﹐帝君詭服求授綰﹐蚤出暮歸﹐歸大醉﹐逾月不償一金。侯召啜茶﹐洞賓曰﹕吾見鍾離先生﹐謂汝可與語道。侯不省﹐以酒飲之﹐帝君索飲不已﹐滋不悅。帝君伸臂示之﹐金釵隱然﹐解其一﹐令市酒。侯利其金﹐日﹕飲罷寢此乎。曰﹕可也。卽登榻鼻夠夠﹐至夜分﹐侯迫榻﹐帝君以手拒之﹐叱侯亟去。遲明失帝君所之﹐視其背﹐則手所拒處呂字﹐徹肌肉。侯感悟日﹕此呂公也﹐得非宿世一念之差﹐遂至於此﹐公來度我乎。卽斷髮布裘﹐尋洞賓。復遇授道﹐遂隱去﹐不知所終。

誘尙書第五十七化

尙書郎賈師雄藏古鐵鏡﹐嘗欲淬磨﹐帝君稱回客謁焉﹐初但言道﹐賈不悟。次日乞試其技﹐筍中取藥少許﹐置鏡上﹐辭去曰﹕候更取來。藥迹已不見﹐但見所寓太平寺扉上題詩日﹕手內靑蛇淩白日﹐洞中仙果艷長春。須知物外姻霞客﹐不是塵中磨鏡人。

誘曠若谷第五十八化

靑城山丈人觀道士曠若谷﹐風骨淸峻﹐戒行嚴潔。常以天心符水三光正黑﹐治疾良驗。而得人錢帛﹐卽以散施貧乏。帝君詭爲賓法師上謁﹐畱月餘﹐所作符篆往往吹起皆爲龍蛇﹐霧雲飛去。治鬼召將必現其形﹐通人言語﹐足踏成雷﹐目激成電﹐呵黑成云﹐噴咳成雨。又善畫不用筆墨﹐但含墨水噴紙帛上﹐自然成山川花木宮室禽獸人物之象﹐略加拂拭而已。賣畫得錢﹐卽市酒與若谷痛飲。若谷飲素無量﹐每爲賓所困。一日若谷問曰﹕先生操行異常人﹐必自神仙中來﹐還可語吾道否。曰﹕子左足北斗七星缺其一﹐奚能成道耶﹐更一生可也。若谷驚日﹕賓公始聖人也﹐蓋我左足下有黑子﹐作北斗七星狀﹐而缺其一﹐未嘗爲人所知故也。復問壽幾何﹐帝君倒書九十四字於壁﹐作兩圓相圍之﹐卽別去。始悟兩圓相乃呂字﹐而姓也。後若谷九十四歲卒﹐果符倒書之讖也。

詩象﹕先生元熙煉玄玄﹐感應隨機法自然。若谷傲然輕問道﹐更生一世亦無綠。

度翟筆師第五十九化

綠江筆師翟某﹐喜接方士。帝君往謁之﹐翟館於家﹐禮遇殊至。自是往來彌年﹐一日挈翟遊江滌﹐嗜筆管爲兩片泛於波上﹐帝君履其一﹐引筆師效之。翟怖不敢前﹐帝君笑而濟及岸﹐俄不見﹐翟始知其異人也。旬浹復來﹐自挈飲食食翟﹐皆臭腐矣。翟閉鼻謝弗食﹐帝君太息日﹕若不能惡食﹐吾以肉醬兩瓶遺君。遂去不見﹐開視醬瓶﹐皆麩金也。兩瓶者﹐非兩大甕之類也。

詩象﹕往來提警一年餘﹐又是翟公徳不孤。不上管舟嫌臭食﹐可憐元分赴仙都。

度黃鶯妓第六十化

廣陵妓黃鶯有姿色﹐豪客塡門﹐好濟貧布施﹐日有呂秀才﹐卽洞賓也托宿﹐黃以其藍縷垢污拒之。秀才題二詩於屏﹐一日﹕模母西施共此身﹐可憐老少隔疏親。他年鶴髮鸚皮媼﹐今日玉顏花貌人。二日﹕花開花落兩悲歡﹐花與人還共一般。花在枝頭防客折﹐落來地上請誰看。題畢﹐俄不見﹐黃悟欲抉目。

詩象﹕幻化形骸假合身﹐責財好色喪眞親。行藏語默奚爲主﹐誰悟中中的主人。又日﹕終朝賣笑與追歡﹐幸積陰功有幾般。徳感眞仙來救拔﹐可憐福薄不相看。

遊戲嶽陽第六十一化

帝君遊嶽陽﹐詭名賣藥。一粒千金﹐三日不售。乃登嶽陽樓﹐自餌其藥。忽空而立﹐眾方駭悟﹐欲慕其藥﹐帝君笑日﹕道在目前﹐蓬萊畦步。撫機不發﹐當面蹉過。乃吟詩日﹕朝遊北海暮蒼梧﹐袖裹靑蛇膽气龐。三日嶽陽人不識﹐朗吟飛過洞庭湖。

詩象﹕仙遊翺若鳳柄梧﹐隱顯全忘精與贏。靈藥度人人不識﹐徳風吹此滿江湖。

救趙監院第六十二化

監文思院趙應道﹐病療幾危﹐委頓泣別親舊﹕吾死矣﹐夫合闔﹟2有之物皆捨得﹐獨鶴髮老親與托﹐柰何。語未竟﹐俄有一道人�扣門﹐語趙日﹕病不難愈也。取紙二幅﹐各箔其中爲二方竅﹐徑可二尺許﹐以授趙日﹕俟夜一幅﹐灰之調乳香湯﹐塗之病上﹐畱一幅以待後人。言訖﹐別去。趙貼藥﹐自夕迨曉卽愈。大驚喜﹐覓道人不復見矣。始悟兩方竅﹐乃呂字也。

詩眾﹕趙公敬母徳充天﹐孝感慈尊兩口仙。病愈求眞眞已遁﹐不明救後乃心傳。

誘崔進士第六十三化

崔中舉進士﹐道過巴陵﹐寓旅邸﹐歌《沁園春》樂章。帝君適意蒲溪﹐隱市井問﹐質其所歌﹐崔曰﹕束都新聲也。日﹕吾和此詞﹐不解書﹐吾唱之﹐子爲吾書也。崔爲書﹐其詞曰﹕七返九還丹﹐在人先須煉己待時。正一陽初動﹐中宵漏永。溫溫鉛鼎﹐光透簾幃。造化爭馳﹐虎龍交媾﹐進火工夫牛斗危。曲江上見月華瑩淨﹐有个烏飛﹐當時飲刀圭。又誰信無中養就兄﹐辧水源淸濁﹐木金問隔。不因師指﹐此事難知。道要玄微﹐天機探遠﹐下手速修猶太遲。蓬萊路﹐仗三千功滿﹐獨步雲歸。崔問姓氏﹐曰﹕吾生江口﹐長山口﹐今爲守谷客。翌日訪太守言之﹐太守日﹕此呂洞賓也。亟令召之﹐叩其戶﹐應聲漸遠。再呼不應﹐推戶而入﹐聞無人矣。壁有詩日﹕腹內嬰兒養已成﹐且居塵市暫娛情。無端措大剛搖舌﹐卻入白雲深處行。崔與太守嘆恨元已﹐乃和詞日﹕自己陽生正是中﹐虛靜極﹐動時默﹐地雷微震。衝開玉戶﹐天心朗徹。放下簾幃﹐眞火沖融。靈泉復奏﹐不昧谷神何險危。自然妙若三川﹐龍躍九萬鵬飛。中中二土成圭﹐意眷戀濃﹐如母護兒。這恍惚﹐眞容不空不色﹐窈冥妙象。無識無知﹐命住丹圓﹐全眞體道奮志精修﹐休自遲收功了﹐把三才全理一貫全歸。

詩象﹕雙圓性命大丹成﹐師憫仁賢諭道情。太守旣明親拜謁﹐祖師安肯綽然行。

成都施丹第六十四化

成都藥市﹐日有道人垢面鶉衣﹐手持丹一粒﹐大呼於市﹕我是呂洞賓也﹐有能拜我者﹐以丹餌之。眾皆以爲狂﹐相聚戲笑﹐或加淩侮。道人不顧﹐如是往還市道上數回。迨夜﹐意無人拜之者﹐道人往坐五顯靈觀廟前火池上。兒童爭以瓦礫擲之﹐道人笑白﹕世人欲見吾甚切﹐旣見吾而又不識吾﹐亦命也。﹟夫乃自餌其丹﹐俄五色云周身﹐有頃不見﹐眾共悔恨。

詩象。。一粒金丹度有綠﹐明明直示反生姻。世人薄福綠輕甚﹐觀面眞仙不悟玄。

誘陳澹然第六十五化

陳澹然﹐富而儒者也。性慕道﹐延雲水士多年﹐竟元所遇。帝君詭爲傭者﹐爲治圃歲餘﹐所作工役力倍常人。陳愛之﹐然止以傭者待之而已。一日陳與一道友講《陰符經》﹐至天發殺機﹐龍蛇起陸﹐人發殺機﹐天地反覆﹐未曉殺機之旨。傭者從旁抗聲日﹕生生者不生﹐死死者不死﹐已生而殺生﹐未死而學死﹐則長生矣。陳大驚曰﹕汝非傭者耶﹐誰教汝爲此言。旣而請之﹐則復謬悠﹐其辭不可解。道友曰﹕田野村夫﹐定於何處竊得此語耳﹐非實通曉也。居元何﹐忽辭陳曰﹕吾將遠行﹐明年五月五日復來也。旣去寂然﹐陳有鄕人客於巴陵﹐遇之日﹕爲寄語陳公﹐我洞賓也。始可授道﹐徐察之﹐則不然﹐吾不復來矣。言訖﹐走入呂仙亭前竹林中不見。明年端午日午時﹐陳暴卒。

詩象﹕慕道參師卽有年﹐眞仙臨降了元綠﹖明言生殺元生妙﹐何故澹然空澹然。

誘太守奕第六十六化

武昌太守伴﹐一日對弈。有一道人不通姓名﹐直前日﹕吾能也。守試與弈﹐才下僅八子﹐卽曰﹔太守負。守日﹕汝子未盈局﹐安知吾負﹐道人日﹕吾子以分途據要津也﹐是以知之。已而果然﹐如是數局﹐守皆負。道人俄拂袖不見﹐守令人徧城尋之。聞在郡治前吹笛﹐才至郡治前﹐則聞笛聲在束門﹐至東門則聞在西門﹐至西門則聞在南門﹐至南門則聞在北門﹐至北門則聞在黃鶴樓前。道人走往石亭中不見﹐但見亭中有詩日﹕黃鶴樓前吹笛時﹐白蘋紅夢映江湄。衷情欲說元人會﹐惟有淸風明月知。末小書一呂字。

詩象﹕棋言勝負露機時﹐皎月當空照水湄。空自隨聲四門亂﹐局中一著不能知。

度七子第六十七化

刀鑷工陳七子﹐夫婦坐茶肆梳剃。一日有道人﹐擔一白金﹐求剃須髮。才剃卽生﹐旣生隨剃。如是自旦迨暮﹐夫『婦手幾脫腕。知其爲異人也﹐問日﹕幸教某道可乎。道火曰﹕吾翌旦至。陳早起待之﹐不至﹐累月寂然。陳棄業﹐浪邊雲水求之﹐數十年竟元所遇。意稍懈﹐思歸去家﹐才五里許﹐忽見道人自山中出﹐日﹕吾呂公也﹐子精忱如此﹐何患不成道乎。乃授以丹訣﹐並與詩曰﹔攜手三淸玉帝鄕﹐宿生綠契不尋常。與君一轉金刀手﹐削去滿頭無限霜。自此七子精修﹐成證後與師偕往。

詩象﹕十載灰心返故鄕﹐眞仙憐憫。語眞常。三冬凍地生紅焰﹐六月炎天降雪霜。

武昌貨墨第六十八化

帝君遊武昌城﹐詭爲貨墨客。墨二質僅寸餘﹐而價錢三千﹐連日不售﹐眾皆笑侮﹐有鼓刀王某日﹕墨小而價髙﹐得元有意耶。自以錢三千求一筍﹐且與客飲醉歸。昏睡午夜﹐俄有叩門者﹐乃客以錢還﹐辭去。比視墨﹐紫金一質﹐上有呂字。徧尋客﹐以不復見。

詩象。。一墨三千意甚深﹐數朝元一是知音。鼓刀王丈𨿽髙見﹐只得金兮不得心。

穢梳髙價第六十九化

帝君遊武昌天心橋﹐齋敝穢木梳。索價千錢﹐連月不售。俄有老媼行乞﹐年八十餘﹐龍鍾偃樓﹐禿發如霜。帝君謂日﹕世人徇目前襲﹐常見吾髙價貨敝穢物﹐豈元意。而千萬人中﹐咸元起卓之見﹐尙可與進道耶。乃以梳與媼理髮﹐隨梳隨長﹐翼黑委地﹐形容變少。眾始神﹐爭以錢求梳。帝君笑曰﹕見之不識﹐識之不見。乃投梳橋下﹐化爲蒼龍飛去。帝君與媼不見。

詩象﹕穢梳誘俗價千錢﹐連月元人達此綠。萬髮梳通人始愛﹐化龍倏爾上雲天。

醉衝節儀第七十化

帝君遊巴陵市﹐太守陳甫出﹐犯節前驅執。太守置諸獄﹐令書款目﹐迨哺元一辭﹐吏趣之﹐洞賓日﹕須我醉醒。吏云﹕汝不能憂罪﹐尙以酒爲解耶。言未竟﹐俄失之。但遺幅紙日﹕暫別蓬萊海上游﹐偶逢太守問蹤由。身居北斗魁呈下﹐劍掛南箕月角頭。道我醉時眞是醉﹐不知愁是怎生愁。相逢何事不相認﹐卻駕白雲歸去休。太守曰﹕此呂公也。夙興焚香謝過。一日方鎖水盆中見焉﹐亟召畫史圖之﹐與滕子京絕類也。

詩象﹕和光混世樂天遊﹐不自由時也自由。火息靈官沖妙繳﹐水潛慧海徹源頭。壺中自有全眞樂﹐心上都元半點愁。太守遇眞如感悟﹐好當勇退死心休。

度施肩吾第七十一化

施肩吾﹐字希聖﹐唐亦有肩吾柳眞子﹐如此兩鐵拐三馬自然。謐浦人。少業習佛﹐博經史﹐攻詞章。而學道隱居豫章西山﹐遇帝君教以五行顚倒之法﹐三田反覆之義。或以《鍾呂傳道集會眞記》皆施所編也。道成之日作詩曰﹕重重道黑結成神﹐玉闕金堂逐日新。若記西山學道者﹐連余卽是十三人。

詩象﹕傳道集奇怪亂神﹐西山記革徳惟新。二書果是先生談﹐誑誤合浮多少人。

度劉跛仙第七十二化

長沙劉跛仙﹐遇帝君於君山﹐得靈龜息黑之法。功成歸隱嶽麓﹐號瀟湘子。常侍帝君﹐往來黃洞﹐並數遊城下。有詩日﹕南山七十二﹐獨愛洞中墟。

。後有鄭愚者﹐遇跛仙於淸泰門外﹐相與仙去。

詩象﹕跛仙劉子行功深﹐誠感仙師點化心。息熙靈龜綿密密﹐形神圓混振希音。

度陳進士第七十三化

陳非﹐閩中進士。自羅浮來遊南嶽﹐俄遇帝君﹐陪連旬日。陳燻禮問道﹐帝君日﹕喜怒哀樂未發之謂中﹐汝以何爲中。陳默然書一○﹐帝君日﹕此性理也。何謂天命﹐陳再拜﹐帝君默授之。遂得道﹐後謁宜春李觀﹐言洞賓度老樹仙本末。今隱南嶽永康軍。

詩象﹕冰釋科名罷論書﹐頓忘者也與之乎。虛中至道明天命﹐一點靈眞體太虛。

誘太公第七十四化

倪某新開酒樓﹐有一道人至索飲。自旦及暮飲佳醞﹐已及石餘。眾怪﹐相聚以觀。倪索酒金﹐道人瞪目不語﹐頹然醉倒。倪坐守之﹐曙鼓動道人﹐忽起援筆﹐題詩於壁日。�鯨吸鱉吞數百杯﹐玉山誰起復誰頹﹐醒時兩袖天風玲﹐一朵紅雲海上來。末書云﹕王山道人陽純作。以土一塊擲倪面﹐走出門﹐仰望東北﹐一朵紅雲飄然而來。撫掌大笑﹐俄不見。刮視其壁﹐墨徹數分。視土塊﹐乃良金也。自是酒樓大售﹐始知陽純乃純陽也。

詩象﹕欲度倪公弄酒杯﹐直言誰起復誰頹。黃金擲面猶迷昧﹐安得回光見本來。

誘楊柳金第七十五化

徽宗時有道人﹐自稱昌虛中。往來諸琳宮﹐動履怪異﹐飲酒元量。啖生魚肉﹐至數十斤﹐引玲水數十斛。大雨雪平地六七尺餘﹐自埋於雪中﹐旬日不出﹐雪霽復起。行於深潭水面﹐如履平地。及善艸書﹐作枯藤遊絲勢﹐一舉筆數千字絡繹不斷。人爭攜楮以請﹐然往往不與。時有妓陽柳金﹐束都。絕色也。道人往來其家警提﹐楊終不悟。又屢輸金帛﹐然不與楊交接。楊一夕乘醉進之﹐道人日﹕吾先生﹐坎離配合身中﹐夫婦內交﹐聖胎已結﹐嬰兄相生﹐豈復戀外色﹐內交之樂過於外之樂遠甚。楊濤不悟﹐疑訝其語。時宰相張天覺﹑館賓蕭某與楊久狎﹐楊以告蕭﹐而蕭以告張。遽往卽之﹐道人大呼疾走﹐徑趁柄云庵云堂不出。良久排闔。尋之﹐則已不見﹐惟壁上有詩曰。。一吸鸞笙裂太淸﹐綠衣童子步虛聲。玉樓喚省千年夢﹐碧桃枝上金鸚嗚。張日﹕昌字虛中﹐此呂公也。後庵遭火無孑遺﹐詩巍然獨存﹐亦一異也。

詩眾﹕不侵寒暑體輕淸﹐數警嬌娥離色聲。身內陰陽提不悟﹐空教丹鶴九臯嗚。

廬山放生第七十六化

崇寧問﹐有客航海﹐橫風飄至一島﹐有洞天見。金樓門牌上玉字曰﹕天仙院。一老人在門首﹐客作禮問曰﹕此何福地。老人日﹕此洞天也﹐此處隔凡絕世﹐人惟呂洞賓時來此遊戲。其人問姓氏﹐日﹕吾卽唐裴休也。客曰﹕有缺文到廬山。尋問前事彼處﹐人俱說近有一。道人﹐見酒肆家剖活魚作繪﹐道人不忍﹐遂化其人放生。主家不從﹐日﹕吾令此魚活耳。繪者不信﹐道人。以藥一粒﹐捺入魚腹中﹐隨手跳躍。眾人大驚﹐遂放之江﹐其魚圍圉洋洋﹐悠然而去。道人隨不見﹐惟以沙灘上書回客二字。海客記前日在海洞時﹐與放魚日同﹐本人遂捨家入道。

詩眾﹕海客飄舟至洞天﹐鈴然夙世有仙緣。回聞魚死復開悟﹐何若洞天便拜仙。

警提刑第七十七化

帝君遊江夏﹐詭爲呂元圭﹐往來居民楊氏家﹐爲人言禍福事﹐其驗如神。就警提人悟道。一日忽辭去﹐日﹔惡人至矣﹐吾將避之。是日提刑點獄諭某行部至鄂首﹐覓呂公已不見﹐得其平日所與往還者岑文秀。詁其所得﹐岑曰﹕元有。諭勵以聲色﹐將罪之﹐岑答如故。諭命搜其家﹐得所遺岑長歌一首《論丹訣事》﹐瑜省之日﹕此呂先生也﹐元圭者﹐析先生二字耳。惡人者﹐謂諭迫之云。

詩象﹕來往楊家勸誘人﹐就中欲警諭提刑。偶知諭老心多詐﹐拂袖歸歟往玉京。

度姚道眞第七十八化

合州姚道眞﹐少爲長年三老﹐操舟三峽。帝君使負藥岌﹐往來荊襄凡周歲。俄洞賓遊洞庭﹐坐水面招道眞﹐道眞股栗莫前﹐帝君以杖挾之﹐曰﹕分未應仙耶。旣時舉藥十二丸大如粟﹐曰﹕歲星周則餌一丸﹐服畢不死﹐自此過龍則復﹐愼勿適淸河。由是不食或寢旬日乃寤。炎天擁重裘﹐盛冬裸冰上。後至通川﹐有地名龍復鎭﹑遂居之。忠不寧四年﹐郡人何適病狂﹐力致道眞。適所居有水名淸河﹐道眞忘帝君言﹐不覺三涉之。適往迎致﹐儀仗頗侈。太守史某見之﹐以爲妖械﹐道眞與適下獄﹐道眞日﹕吾忘眞人言﹐宜抵此尙何悔焉。面覆於地﹐七日尸解。

詩象﹕侍師復復整三周﹐磨煉塵幾尙未休。一死頓忘前一步﹐仙師叉引赴瀛洲。

題詩天慶第七十九化

帝君遊秦州天慶觀﹐時道流悉赴鄰郡醮席﹐獨一小童在。帝君求筆欲書﹐童辭以觀新修﹐師戒勿污壁。乃曰﹕但煩貯火殿鑪﹐欲禮三淸。旣往﹐見殿後池水淸沘﹐以瓜皮畫壁曰﹕石池淸水是吾心﹐浸彼桃花倒影沈。一到邦山空闕內﹐淸閒塵累七弦琴。末題云﹕回後養書。壁絕髙﹐非手所能。及眾嘆異﹐始悟回爲呂﹐而後養者先生反對也。

詩象﹕寂朗虛空卽道心﹐元情日月自升沈。淸堂誰是知音者﹐空鼓元弦一操琴。

度張珍奴第八十化

昊興妓張珍奴﹐性淡素。𨿽落風塵﹐每夕沐浴更衣﹐竈香告天﹐求脫去甚切。宣和中有一士人訪之﹐珍奴見其風神秀異﹐殊敬待之。置酒﹐盡歡而去。明日又至﹐如是往來幾月餘﹐終不及亂。張訝而問之日﹕荷君眷顧甚久﹐獨不少畱一宿﹐罄枕席之娛﹐豈下妾猥陋﹐不足奉君子耶。士人日﹕不然﹐人之相得﹐但貴心相知耳﹐何必是哉。他日酒半﹐問珍奴日﹕汝平日更何所爲。日﹕失身於此﹐又將何爲﹐但每夕告﹐祈願了此債耳。士人日﹕然則何不學道。日﹕迫於口體﹐何暇及此﹐且何從得師乎。士人日﹕吾爲汝師可乎。曰﹕果爾則幸矣。卽起整衣﹐竈香拜之。旣去﹐浹旬不至。張方獨處﹐偶自書曰﹕逢師許多時﹐不說些兒个﹐及至如今﹐悶損我。援筆未置問﹐士人忽來﹐見所書﹐笑曰﹕何爲者。張匿之﹐士人曰﹕示我何妨。乃示之﹐士人續其後﹐日﹕別元巧妙﹐與你方兒一个﹐子後午前定息坐﹐夾脊雙關﹐昆侖過怠時﹐省气力﹐思量我。張珍奴大喜﹐再拜敬謝。自是神气豁然﹐若有開悟。亦密有所傳﹐張不以告人﹐然未知其誰何也。累月告別﹐張設宴餞之﹐臨歧出文字一封﹐日﹕我去後開閱之。及開封﹐乃《步蟾宮》樂章一首﹐日﹕坎離坤兌分子午﹐須認取自家宗祖﹐地雷震動山頭雨﹐要洗濯黃芽出土。捉得金精牢閉錮﹐辯甲庚要降龍虎。待他人問汝甚人傳﹐但說道先生姓呂。張遂齋戒﹐謝賓朋﹐繪像事之﹐修其訣﹐逾年尸解而去。

詞象和曰﹕陽復乾﹐純陰垢午象帝先。是吾元祖一气﹐氤氳降甘雨。恍然大浮﹐黎土元極極。中誠密錮﹐玉龍蟠幽囚金虎。主人輕鼓沒弦琴﹐全不屬官商律呂。

純陽帝君神化妙通紀卷之五竟

﹟1原文空缺。

﹟2「闔」字﹐原文不淸﹐疑是。

純陽帝君神化妙通紀卷之六

玄門苗善時校正編次詩象

度劉髙尙第八十一化

劉髙尙﹐天資純厚﹐性賦溫良。不喜貴榮﹐頓拋富產。捐情割愛﹐泯識超凡。不事王侯﹐髙尙其志。棄儒從道﹐遁迹林泉。逍遙方外﹐先遇一仙人﹐謂日﹕辟內錠鉸﹐碎甕復完﹐諭修眞亦如此。後遇帝君﹐語契遂問曰﹕道心惟微﹐可得見乎。答日﹕非耳目所及﹐惟精神默會。問允執厥中何謂中﹐答﹕七情未發處﹐六欲不生時﹐是甚麼。又問云﹕何體式。帝君默然﹐端視於空中畫一字。髙尙拜云﹕萬理歸元﹐一性太虛﹐弟子已元疑矣。帝君日﹕慧命眞空﹐子知之乎。髙尙再拜請教﹐帝君密授口訣而往。後於渤海縣安定鎭築室居園二十餘年﹐修證圓成﹐道化大行。徽宗三詔﹐方至闕庭﹐惟以淸靜自然﹐元爲輔化之旨奏之。上問修煉金丹之妙﹐答曰﹕陛下萬機﹐此方外事不勞聖問。上默然喜敬﹐敕賜微妙處士號。後遊羅浮山建立道場﹐又於秀州隱眞道院顯化﹐皆有碑記。作《還元篇》於世﹐常教門人曰﹕神凝黑聚﹐黑息丹成。心元妄念﹐意不外馳。死心榻地﹐不必外求。三處神化。

詩象﹕碎甕錠鉸諭漏﹐可修微中頓悟。七情元由元疑﹐性了慧命未周﹐得師密授快樂﹐天遊中原園隱。遊戲羅浮秀州﹐堂內副墨同儔。百千億妙道化﹐皇州三詔諫帝。淸淨嘉猷功成﹐行滿一劍瀛洲。

宮中剿祟第八十二化

政和中﹐宮禁有祟白晝現形﹐盜金寶姦妃嬪﹐獨有上所居元患。自林靈素王文卿諸侍宸等治之﹐息而復作。上精齋虔檮﹐奏詞九天。晝寢﹐見東門外有一道士﹐碧蓮冠紫鶴氅﹐手執水晶如意。前揖上日﹕臣奉上帝敕來治祟。良久一金甲丈夫捉祟﹐劈而啖之且盡。上問丈夫何人﹐道士日﹕乃陛下所封崇寧眞君關羽也。上勉勞之再四﹐復問張飛何在﹐羽曰﹕飛乃臣累劫弟兄﹐今已爲陛下生於相州嶽家﹐他日輔佐中興﹐飛將有功焉。上問師何姓名﹐日﹕姓陽﹐四月十四日生。陛下性尙奇怪﹐多心不正﹐致使邪犯宮庭。當正心淸靜﹐治化天下﹐免將來姦盜侵亂。帝不省﹐遂隱去﹐意其爲洞賓也。自是宮禁帖然。遂韶天下有洞賓香火處﹐皆正妙道神化之號。仍塑像於景靈宮﹐歲時奉祠焉。

詩象﹕天子天元熙﹐純誠貴執中。誠中不欺昧﹐上下悉和通。姦佞潛蹤進﹐陰邪絕影綜。忠良全正化﹐妖怪沒神通。淸靜陰陽泰﹐和平人物丰。兵戈咸偃息﹐天下樂仁風。

遊戲羅浮第八十三化

帝君遊羅浮朱明觀﹐至小院中﹐值道士他出﹐獨一小童在院。童揖帝君﹐先生少坐此﹐遂竊道士酒以獻。帝君滿飲﹐使童子盡其餘﹐童子不飲。童所患左目內障﹐帝君以所餘酒哦其目﹐忽開明﹐若素元患者。乃取筆畫一山水於壁﹐山下作池三口。謂飲吾酒﹐則得仙矣。不飲﹐命也然亦髙壽﹐言訖﹐飛入石壁隱去。及道士歸﹐見所畫山透壁內外﹐大驚曰﹕山下三口﹐乃昆字﹐非呂先生乎。後童果百五歲而終。

詩象﹕信步恍然遊海嶽﹐翻身忽爾到羅浮。豁開道眼除昏暗﹐山水隱名歸太虛。

長沙警僧第八十四化

帝君遊長沙﹐托爲回道人。持小瓦罐乞錢﹐得錢無算﹐而錢常不滿﹐人皆神之。一日坐市道上﹐言能以錢滿吾罐者﹐當授以道。人爭以錢投罐﹐不滿。有僧推車錢﹐戲日﹕汝能容之否。道人日﹕惟。乃令推車入罐﹐優優然有聲﹐俄不見。僧日﹕神仙耶﹐幻衛耶。道人口占詩日﹕非神亦非仙﹐非衛亦非幻。天地有終窮﹐桑田幾遷變。身固非汝身﹐則亦何足戀。曷不從吾遊﹐騎鯨騰汗漫。僧益驚疑﹐欲死之。道人曰﹕若惜此錢耶﹐吾今償若。取片紙投罐﹐祝曰﹕速推車出。良久不出﹐道人日﹕非我自取不可。因跳入罐﹐寂然。僧擊碎罐﹐上有片紙﹐題一詩日﹕尋眞要識眞﹐見眞渾未悟。一笑再相逢﹐驅車束平路﹐僧悵然歸﹐次束平﹐忽見道人曰﹕吾俟若﹐欠錢之念已償﹐求道如此不可也。﹐僧方悔謝已﹐遂不及矣。

詩眾﹕萬法總非眞﹐一身皆是幻。功名似水泡﹐世事猶云變。金玉豈常存﹐簪纓非久戀q幾僧尙愛財﹐苦海增彌漫。幻物迷且責﹐眞宗昧不悟。不知明性天﹐只會用心路。

警婁道明第八十五化

梓潼婁道明﹐家富而善素女術。常蓄少女﹐選十分美麗丰肥元瘢痕者﹐常不喊十人之數。然好周急濟貧﹐多有陰驚。神淸體健﹐面若桃花。或經月不食﹐年九十七﹐止如五十許。人尢好誇誕大言﹐對客會飲﹐或言素女送果﹐或言彭祖容成輩遺書﹐自以爲眞神仙也。一日帝君詭爲乞人登門﹐婁不識之﹐叱使去。帝君以兩足於甌石上﹐遽成兩方竅﹐深可三寸。婁始異之﹐延置座右﹐曰﹕子非乞人也。出侍女歌《遊仙歌》﹐命之酒﹐帝君口占《望江南》詞醉之日﹕瑤池上﹐瑞霧藹羣仙﹐素練金童鏘鳳版﹐靑衣女子嘯鸞笙。身在大羅天﹐沈醉處﹐縹緲玉京山﹐唱徹步虛淸燕罷﹐不知今夕是何年﹐海水又桑田。侍女進蜀棧請書﹐自紙尾倒書﹐徹紙首足不遺空隙。婁大驚﹐喜請問道要﹐曰﹕吾以口口相傳矣。婁請益﹐復日﹕吾以口口相傳矣。俄登門外大梧樹杪不見。後數日﹐婁忽不快﹐吐膏液如銀者﹐數斗而卒。口口相傳之說﹐與夫石上兩方竅﹐皆呂字之寓也。

詞象﹕婁公秉熙壯實﹐賦性慈仁。惜乎心衍不正﹐如言送酒送果遺書﹐皆著邪魔境。然多有陰徳﹐故祖師警救之。哀哉道明不明﹐淸髙士志﹐道體眞仙﹐養浩虛中吹玉笛﹐凝神眞樂吸瓊笙。淸淨瑩心﹐大離欲海﹐放倒我人山。玄素探陰魔畜道﹐婁公邪衛執爲玄﹐休效損丹田。

靑城鶴會第八十六化

紹興末﹐帝君赴靑城山鶴會﹐憩一賣餅家。人亦不識﹐醉吐餿緬盆中。主人不動心﹐但聞吐盆異香滿室﹐人頗異之。洞賓濃墨﹐大書詩一章於門之大木上日﹕但患去鍼心﹐眞銅水換金。鬢邊元白髮﹐駛馬去難尋。後題﹕呂洞賓來四字。筆勢道勁﹐光彩殊常﹐觀者雲集。或取刀削之﹐已深透木背﹐墨迹轉鮮。時士人關云祥者見之﹐卽會其像﹐乃一淸瘦道人也。是後其家油餅大會。

詩眾﹕靑城鶴會度金鍼﹐吐出肝腸徧地金。肉眼幾夫何不悟﹐曰雲飄杳莫能尋。

度曹三香第八十七化

安丰縣娼曹三香﹐染惡疾。爲邸捨往來客﹐帝君詭爲寒士托宿。僕以其藍縷拒之﹐三香曰﹔吾旣立此門屍﹐垢諍何擇焉。遂延入﹐殊禮待之。居元何﹐曹疾作﹐神昤良苦。帝君以筋緘其股﹐曰﹕回心回心。時門外一皂角樹久槁死﹐帝君投以藥﹐翌日樹卽再生﹐枝葉蕃茂。曹始悟眞爲神仙﹐而兩回心者呂也。卽毀眼去粉黛﹐棄家遠遊﹐仍爲呂眞人祠奉祀焉。紹興末﹐曹忽還鄕﹐顏狀秀異﹐人元識者。柰自言本末﹐復去不知所終。

詩眾﹕人人皆可證爲仙﹐才肯回心便有綠。爲感三香善陰徳﹐淤泥一舉上靑天。

寶輪現像第八十八化

紹興中﹐縣官胡眞喜道術。建大齋於京城寶錄宮﹐方士大集﹐用技能者。帝君詭姓氏寓焉﹐自贊其能異眾。取藥少許置諸掌﹐吹數過﹐俄紅暈四溢成寶輪﹐相現洞賓兩字。眾大愕覓之不見矣。

詩象﹕天道能然匪技能﹐才云法衍眼昏。普。寶輪中顯天眞性﹐默得圓明證上乘。

藥救傅道人第八十九化

江陵傅道人性純善﹐平日敬事洞賓像甚切。乾道中正旦﹐獨坐鋪中﹐俄一客方巾布袍入﹐共語良久﹐起曰﹕吾有百錢﹐能隨我酒肆中飲一杯乎。傅從之﹐自是旬日﹐一來或畱飲﹐或與之飲。時目昏多淚﹐客教服生熟地黃﹐切焙﹐取川椒去枝﹐目及閉口者﹐微炒三物﹐等分。末之煉蜜爲丸﹐空心米湯﹐服五十丸。傅如法服之﹐夜能視物。後忽見一眞像﹐與客貌類﹐所遇洞賓像一石。

詩象﹕共飲時來已見心﹐豁開道性便圓明。傅公想你福綠淺﹐且救昏蒙肉眼睛

長溪覓齋第九十化

福州長溪縣﹐老媼開飯肆﹐常齋僧道過往者。乾道中﹐有道人來化齋﹐老媼喜迎。待問姓名﹐不答。食畢﹐以火柴頭書壁﹐作呂洞賓來四字﹔光艷奇偉。自此﹐飯店中人食眾。太守聞之﹐騎馬往觀﹐則字已銷沒﹐元復余邊。太守自嘆而回﹐信神筆也。

詩眾﹕閒戲長溪化一齋﹐飯婆善待問元來。壁書直指人明道﹐太守不知空自凱。

警趙兵馬第九十一化

潭州兵馬都監趙不問﹐淳熙九年﹐四月十四日作鶴會。一道人不知所從來﹐攝衣齋所﹐不與人揖﹐徑入堂房內不見。但於幾上得一幅紙﹐書絕句云﹕由這回相見不無綠﹐滿院風光小洞天。一劍當空又飛去﹐洞庭驚起老龍眠。末書云﹕谷客書。

詩眾﹕各職慈仁結道緣﹐仙眞感得降人天。攝衣不揖眞消息﹐悟得身眠神不眠。

邵州索飲第九十二化

邵州城外有老媼開酒肆﹐每早晨供呂眞人酒三杯﹐至誠切切。一日有呂道人索飲﹐偶元酒﹐媼以所餘濁酒一升與之。道人問價﹐媼曰﹕每升錢二十。道人以指點酒﹐書二十字於門外一紫石﹐及銅錢二文﹐忽然隱去。徐視之﹐則字邊與錢﹐下透石底幾尺餘。自是觀者如堵﹐酒肆大售。老媼年九十坐化﹐後人因其居建康仙堂云。

詩象﹕淸晨酌酒供眞仙﹐酒禮𨿽輕意不輕。二十二文俄透石﹐化人心善樂長生。

救劉氏病第九十三化

越州貧民劉氏﹐一病跛艱於行﹐幾二十年。每日竈香﹐檮天乞已此疾﹐虔誠備至。一日有道人﹐手梅鐵瓢謁劉日﹕子疾易愈﹐可隨我行。劉隨之二里許﹐指地下日﹕此下深三尺餘﹐有五色石。試掘之﹐果得石﹐大如彈丸﹐五色殊常。道人日﹕子可持歸﹐暴露九日﹐細末以木瓜皮煎湯﹐服盡。卽愈﹐可來城東駐云庵束廊第三間左壁再相會云。劉如其言﹐服盡果然輕便﹐若素元疾者。卽往庵中左右壁﹐尋之元人﹐但有洞賓像擭鐵瓢。

詩象﹕身貧病楚正心堅﹐誠禱髙穹二十年。假像寓言慈憫救﹐脫然病愈步輕便。

覺章太守第九十四化

潭州益陽縣楚興寺束有來眞堂﹐乾道中帝君曾遊﹐題詩壁問﹐有布袍拂出﹐秋九月有章調敬愛不已。淳熙中﹐章綢守嶽陽﹐命工整治洞賓塑像。夜洞賓稱謝﹐且請日﹕子藏《五金丹三成法》書有年﹐可傳揚後世﹐俾眾見之大道﹐不爲一人私也。旣覺遂繡梓於郡齋﹐廣其傳焉。其三成法書自序日﹕岔幼習儒教﹐長好玄門。志慕淸虛﹐心遊雲水。尋師訪友﹐往來不憚於驅馳。切問近思﹐終始不生於懈息。陰陽升降﹐取法於二儀。性命根基﹐歸元於一黑。元形元相﹐來時只一婦一夫。有姓有名﹐去後存三男三女。九重臺畔﹐金童采得黃芽。十二樓前﹐玉女收成白雪。水中起火﹐當分八卦之才。陰內煉陽﹐自別九州之黑。三花和會﹐化火光直上昏衢。千日功成﹐膠鸞鶴元遊海島。天機深遠﹐不敢輕言。道要玄微﹐難於直述。今以平日見功之法﹐尊師已驗之符﹐集成口訣一十八道﹐密示後學。凡金丹小成七訣﹕天童不老一﹐聚火煮海二﹐匹配陰陽三﹐聚火還元四﹐散火煉形五﹐龍虎金丹六﹐周天火候七。金丹中成六訣﹕河車肘後一﹐肘後飛金精二﹐玉液還丹三﹐玉液煉形四﹐金液還丹五﹐金液煉形六。金丹大成五訣﹕集神朝元一﹐煉黑成形二﹐體同太虛三﹐出有入無四﹐形神超脫五。其書合三千言﹐每訣四句﹐每句四字。以明白之言﹐發杳冥元精先天至神。以此推之﹐與傳道集靈寶畢法相去遠矣。

詩象﹕頓漸三成非易難﹐髙明虛己返心觀。靈泉化質丹臺瑩﹐慧火煉形欲海漧。息念凝神全法像﹐煉精化黑駐童顏。形神俱妙超生滅﹐游泳先天不等閒。

純陽帝君神化妙通紀卷之六竟

純陽帝君神化妙通紀卷之七

玄門苗善時校正編次詩象

度開先僧第九十五化

廬山開先寺僧法珍﹐坐禪二十年﹐頗有戒行。一日入定坐﹐見一道人來謁﹐問日﹕師謂道惟坐可了乎。珍日﹕然。道人曰﹕佛戒貪愼癡娌殺﹐爲甚方其坐時﹐自謂元此心矣。及其。遇境遇物不能自克。則此四種心紛飛莫禦﹐道豈專在坐。因與珍歷僧堂﹐見一僧方睡酣﹐謂珍曰﹕吾偕子少坐於此﹐試觀此僧。良久﹐見睡僧頂門出一小赤蛇﹐長五寸餘。綠牀左足至地﹐過涕唾食之﹐復循溺器飲而去。乃出軒外﹐渡小溝﹐繞花臺﹐若駐骯狀。復渡﹐道人以一桶水傾漫小溝﹐以溢而退。道人當其來徑﹐以小刃插地迎之﹐蛇見畏縮﹐尋側徑至牀右足﹐循僧頂門而入。僧睡驚覺﹐問訊道人及珍﹐日﹕吾適一夢﹐與二子言之。初夢從左門出﹐二逢齋供甚精﹐食之﹐又逢美酒飲之。因渡門外小江﹐逢美女數十﹐恣觀之。復渡一小江﹐水驟漲不能往。遂回逢一賊﹐欲見殺﹐走從捷徑﹐至右門而入﹐遂覺。道人與珍大笑而去﹐謂彼足爲門﹐以涕唾溺爲供醞﹐以溝爲江﹐以花木爲美女﹐以刃爲賊人﹐其夢寐幻妄如此。珍曰﹕蛇者﹐何。道人曰﹕此僧性毒多瞋﹐燻染變色﹐已成蛇相。他日瞑目﹐卽生於蛇中矣﹐可不懼哉。吾呂公也﹐見子精忱可以學道﹐故來教子。僧遂禮敬求點化﹐後隨之而往﹐而莫知所終。

詩象﹕珍僧徳行異常人﹐我祖垂慈救出塵。道種昏蒙因愛欲﹐佛心迷昧爲食嶼。四端泯絕明元主﹐一性圓純見本眞。警策睡僧方了悟﹐同師天外樂長春。

遊沈家園第九十六化

湖州沈惟心﹐慈善多陰徳﹐其家園最勝。慶元中﹐有一客靑布袍巾﹐徑入遊骯﹐形狀頗異。守園者急白主人﹐尋伺已不復見﹐但於後亭壁上見一詩章曰﹕萬里來遊蜀道長﹐杖華閒骯百花莊。誰家鸚犬千家市﹐中有神仙一島藏。乳燕嗚鳩春自在﹐落花飛絮水微茫。主人了卻明寧事﹐向此重開綠野堂。末云﹕向道人作。或謂向者﹐回字之轉﹐必洞賓也。

詩象﹕誠信壺中日月長﹐水山景物隱仙莊。比如世上險中顯﹐好向云根深處藏。厚實和同方士樂﹐虛華機點俗夫茫。沈園秀麗皆幾景﹐何若京山白玉堂。

度楊太明第九十七化

南康楊太明﹐事親孝﹐親喪已廬墓三年﹐然後歸。方廬時﹐七月七日﹐帝君來謁日﹕子八月有厄﹐服吾藥則元腰問出一小壺﹐取藥投太明﹐吞﹐已而背極上布袍﹐曰﹕能與我乎。太明唯唯﹐帝君納諸壺中﹐太明滋惑﹐帝君笑日﹕吾何是哉﹐姑試子耳。復探諸壺還之。俄取杯水投之藥﹐以手撓之﹐頃之藥聚如彈丸﹐光彩奪目﹐謂太明曰﹕願餌之乎。太明答曰﹕稍遲。帝君卽自餌之﹐徐日﹕擬議卽非也﹐子居此良苦﹐亦思所以給朝夕否﹐吾有以遺子。乃取土一塊﹐噓之成紫金。太明謂以利話我﹐卻不受。帝君蹴金成石。太明曰﹕諸公皆有詩遺我﹐道人能之乎。帝君應聲援禿筆﹐拂地三四﹐濡杯水大書其壁曰﹕楊君眞確士﹐孝行洞穹壤。皇天憐其難﹐七夕遺追往。邊巡藥頑石﹐遺子另績享。子旣不我受﹐吾亦不知彊。風埃難少畱﹐願子志勿爽。會當首鼠紀﹐靑雲看反掌。末書回客贈﹐卽辭去。其字初若暗昧不可識﹐已而色渥如赭﹐入壁數分。至子年正月﹐眞人來與之偕往焉。

詩象﹕明通道一源﹐迷昧中霄壤。天地惟降升﹐烏兔自來往﹐淸虛世鮮明﹐富貴人爭享。仙祖苦提撕﹐太明誠勉彊。心空性眼明﹐息熙神淸爽。不悟若隔山﹐了明如視掌。

度喬二郎第九十八化

京師喬公二郎﹐家富豪好禮﹐英勇碼謙﹐和順同人﹐仁慈利物。施棺木埋葬孤貧﹐設粥飲接濟餓俘。常齋道敬眞仙﹐是以得感祖師會遇。自相見以來﹐求錢物以濟人﹐或索酒飲至大醉﹐喬欣然取與﹐並元怪吝。時以狂放語言逆觸﹐如此往來一年有餘﹐喬公並不動心。故祖師力救入道修眞﹐臨辭贈一長篇云﹕與君相見皇都裹﹐陶陶動便經年醉。醉中往往愛藏眞﹐亦不爲名並爲利。勸君休戀浮華榮﹐直須奔走姻霞程。姻霞欲去如何去﹐先須肘後飛金晶。金晶飛到上宮裹﹐上宮下宮通光明。當時玉露涓涓生﹐奔到元海如雷聲。從此夫妻相際會﹐歡娛踴躍情元外。水火都來兩半問﹐卦復翻成地天泰。一浮一沈陽煉陰﹐陰盡方知此理深。到底根元是何物﹐分明只是水中金。喬公喬公急下手﹐莫逐烏飛兼兔走。如何修煉作眞人﹐塵世浮生終不久。人道長生那得來﹐自古至今有有有。

象和﹕超出乾坤奚表裹﹐醺醺默默常如醉。和光混世了神功﹐弘道度人多美利。寵辱『不驚誰顯榮﹐逍遙遊戲恣鵬程。萬綠灑落淸冰室﹐一點圓明瑩水晶。靜鼓瑤琴淸浩熙﹐閒攜玉塵震希聲。樞機圓活風雲會﹐撥轉玄關元極外。淸肅玄風萬籟澄﹐沖融元黑陽和泰。坎內眞陽離內陰﹐坎離旣濟密幽深。霎時妙合中官混﹐純一干陽體健金。擊碎虛空不用手﹐沒腳童兒善飛走。金童罔象撥玄珠﹐慧命壽同天地久。有人或問此天機﹐向道眞元中妙有。

正君心非第九十九化

徽宗政和二年駕幸寶錄宮﹐設供齋畢﹐上問道眾﹕能有異術否﹐能化汞爲銀否。眾元答﹐最下有一道人越次而出﹕化汞爲銀﹐猶有所因不足論﹐貧道專以。土爲之。上駭異﹐卽命爲之。遂以泥和﹐作銀錠入鑪﹐用火緞之﹐須臾霞光四出﹐遂成眞銀。道人曰﹕尙欠光澤﹐容貧道歸邸取藥。旣去﹐久不至。上令近侍催促宣召﹐已不知所向。上命開鑪﹐取出得花銀一錠﹐上有絕句

詩一首﹐若模鑄成。其詩日﹕世上紛紛煉汞銀﹐大都宜假不宜眞。太平宰相張天覺﹐四海閒人呂洞賓。上及官道眾駭愕﹐懊恨不識眞仙。次日﹐上命再設齋醮謝。

詩眾﹕吁嗟嗜利問燒銀﹐邪見昏心喪本眞。深警太平無宰相﹐蒙塵宜住作朝賓。

度黃先生一百化

帝君遊梧桐山﹐見黃一中棄儒入道﹐篤志皈眞﹐建庵接待四方雲遊道友﹐數年未嘗少息。一日帝君求掛搭﹐黃見非常﹐每日敬待之。帝君亦逆意試其心﹐黃愈加誠謹﹐始得受密印。黃自此大洞徹明﹐臨別告求法語﹐於是贈一長篇﹕吾有玄中極玄語﹐周遊八極元處吐。云轎飄從到定陽﹐一見君子在玄浦。知君本是孤云客﹐擬話希夷生恍惚。元爲大道本根源﹐要君親見求眞物。其中有一分三五﹐本自元名號丹母。寒泉歷歷黑綿綿﹐上透昆侖還紫府。浮沈升降入中宮﹐四象五行齊見土。驅靑龍﹐擒白虎﹐起祥雲﹐下甘露。鉛凝眞汞結丹砂﹐一派火輪眞爲主。旣修眞﹐須堅確﹐能轉乾坤泛海嶽。運行天地莫能知﹐變化鬼神應不覺。千朝煉就紫金身﹐乃致全眞歸返朴。黃秀才﹐黃秀才﹐旣修眞﹐須早早﹐人問萬事何時了﹐貪名貪利愛金多﹐爲他財色身衰老。我今勸子心悲切﹐君自思兮生猛裂。莫教大限到身來﹐又是隨流入生滅。末書云﹕昌虛中畱此片言﹐用表其意﹐他日相逢﹐必與汝訣。莫退初心﹐善養善養。後三年﹐黃偕隱去。

詩和象﹕假象彊名畱妙語﹐慈雲法雨如龍吐。道風鼓舞肅靈臺﹐寶鎰圓明輝藥浦。昌字虛中字谷客﹐無方神化恍兮惚。教人養性了眞心﹐直指虛空忘幻物。精神魂魄意爲五﹐五者爲子中爲母。虛中五熙朝一靈﹐一靈密混潛玄府。性天朗朗卽浮黎﹐靈地肅淸眞淨土。雲從龍﹐風從虎﹐誠感合兮全體露。豎指舒拳是識神﹐揚眉瞬目非眞主。造玄門﹐志誠確﹐我祖九年潛華嶽。心元妄僞乃全眞﹐性不偏邪惟正覺。一念虛寂復本然﹐機心泯沒全純朴。樂象先﹐須趁早﹐事休休﹐心了了。紫金闕內禮三淸﹐白玉堂中侍九老。超萬法﹐離一切﹐慧劍光寒心次烈。神凝空碧樂元生﹐性體玉虛常不滅。

度王祖師一百一化

《重陽帝君本傳》﹐王其姓﹐初名中孚﹐字允卿﹐咸陽大魏村人。母懷二十四月餘﹐生而聰敏。及長﹐儀觀魁偉﹐廣顆巨目﹐髯須長美。志操淸髙﹐不拘小節﹐文武皆備。天春初﹐試武略﹐中舉﹐易名世雄﹐字得威。好布施﹐利物濟人﹐多有陰徳。嘗嘆曰﹕孔子四十不惑﹐孟子四十不動心﹐吾年已過﹐猶碌碌世問﹐不亦愚乎。一日師飲於甘河鎭酒肆中﹐忽有二人形質面貌一般﹐各披氈衫而坐笑視。師驚異之﹐二仙遂去﹐師亦隨其後。至止處﹐便作禮懇告求點化﹐二人徐言﹕此子可教。遂以性點省﹐師頓然開悟。二仙再囑云﹕此心明性著之妙﹐末後大事﹐待汝塵累冰釋﹐業綠鎔化﹐吾以汝師分付﹐師卽海蟾﹐更名嘉﹐字智明。自此狂縱﹐人以爲害風目之師﹐受之亦自以爲名。詳二仙﹐卽兩口呂仙也。

祕授重陽第一百二化

重陽帝君自廿河鎭得點化之後﹐徉狂自樂﹐不以萬事干心﹐遂斷綠釋累﹐去俗離塵一年有餘。忽有二仙﹐靑巾布袍﹐各懸二袋﹐倒插一扇。師瞥見﹐認是前披氈衫先生﹐便拜呼師父﹐相邀入酒館中。酒闌﹐請問姓名﹐俱不答。後辭去﹐指海蟾劉仙舫﹐此汝師也。重陽敬禮﹐遂傳密印眞空慧命之旨﹐及授祕訣五篇﹐囑日﹕汝熟了焚之﹐吾乃正陽師父之弟子純陽子是也。遂拄杖與海蟾﹐乘風而登云漢矣。

警鍾仲山第一百三化

長沙鍾仲山﹐嘉定己巳自金陵罷官歸。舟次巴陵南津哺時﹐俄睹一舟過焉。舟中一黃襖翕﹐風貌奇應﹐凝然佇立﹐熟視仲山良久。仲山窺其篷中元他物﹐惟船頭有黑瓶罐十枚﹐篷前兩靑衣童子﹐參差立。仲山意其必徑渡﹐旣而僅行二丈許卽回棹﹐而黃襖訪已復端坐篷後矣。二舟相幫行約一二里﹐再熟視仲山良久﹐俄失船所在。仲山始謂爲巨商﹐不與之語﹐至是恍然驚訝﹐知其爲異人也。翌日往呂仙亭禮拜眞像﹐果儼然衣黃衣﹐亦有兩童衣靑衣侍側﹐其貌皆與昨日所見者肖也。仲山自恨凡目不識神仙﹐感嘆元已。周星作水調歌頭詞﹐有更南津港再遇呂爺船之句。次年下世﹐仲山之孫景瞻嘗出其祖所繪黃襖築眞示人﹐誠以淸峻絕俗云。

遊寒山寺第一百四化

帝君遊寒山寺﹐在蘇州問門外五里就歇。一夜風大作﹐本寺塔鈴叮當聒耳﹐次日不止。早本寺長老待荼﹐問姓﹐日﹕姓呂。坐問﹐因言一夜風吹鐸鈴聒惱人﹐長老戲日﹕爾是呂先生﹐何不禁其鈴休響。帝君笑﹐遂吹黑禁之﹐隨果木響。僧驚訝仰觀﹐遂隱去。長老方省眞呂先生也。後僧取下舊鈴換上新鈴﹐至今亦不響。

儀眞繪像第一百五化

眞州天慶觀先知觀﹐常奉純陽眞君。一日發心核塑供養﹐胎骨木植﹐及泥作下﹐匠者失期不至。二忽一秀才投宿﹐知觀正怒﹐秀才問其事﹐勸曰﹕小生善塑﹐休動心﹐來日小生結綠塑了。知觀喜待﹐至夜已醉安歇。至來日﹐方丈請早齋﹐覓之已去。知觀正嗟嘆﹐兩三道眾來言﹐昨夜廊下祠堂內﹐誰塑一呂眞人像。知觀驚觀之﹐果然其像﹐淸奇神彩﹐收一足端坐。眾皆喜慶﹐謝齋謝之。凡有析檮﹐元不感應。後三遭回祿﹐其像獨存。見碑記事實於觀。

度關眞人第一百六化

四明關眞人﹐本貧家女﹐自幼有出塵志。年十六﹐父母將許嫁﹐關不悅﹐走入深山不歸。饑甚﹐拾橡栗而食。忽有一老翕﹐須眉垂地﹐眼碧有光﹐指關腹一畫日﹕吾已與汝斬赤龍矣﹐自是可入道。關拜問道﹐翁密授玄旨﹐關謝日﹕然則般糧之累不息﹐道奚可代。老訪日﹕此易耳。袖中出一橡子﹐大如彈丸﹐光彩絢爛﹐日﹕食此﹐卽不饑。關食之﹐移時方盡﹐俄不見。旣歸﹐卽不喜姻火﹐食惟啖果飲水﹐元復天癸﹐動履若神﹐父母不復彊之嫁。淳佑中召至闕庭﹐謝後愛之﹐度爲道士﹐錫號眞人。當奉敕代太后降香至天師龍虎山壇所﹐一羽流見之﹐謂人日﹕肌膚纖間麗﹐眉目如刻畫﹐宛然天女﹐神黑澹然﹐淸雅非凡。關作《女仙傳》七卷﹐自言遇老翁卽洞賓眞仙云。

丹度莫敵第一百七化

楊州老兵官莫敵﹐自解名籍。家居奉道多化人﹐積善消愆﹐常齋道友濟貧苦。一日有道人遇之﹐問日﹕汝所學﹐何道耶。莫日﹕吾平生懺悔﹐殺人罪耳﹐安敢望道耶。吾束髮從軍﹐大小百戰﹐殺千百人﹐今年七十三矣。老來頗以爲恨﹐時見冤魂。道人日﹕死生一揆﹐罪福本空。心以爲罪﹐則罪狀自見。心以爲無罪﹐則惡相皆無。冤家形影﹐皆自心生﹐非實有也。古人爲太善大惡﹐極處一念﹐回機其力甚大。乃引莫臨水次﹐果見百餘人﹐血身淋漓來莫左右﹐莫驚泣哀求。道人一喝﹐其冤魂皆散去。遂以丹三粒與之﹐曰﹕服三粒則成天仙﹐二粒則成地仙﹐一粒則爲地下主者。莫置丹掌上﹐一粒升空﹐一粒墜地﹐一粒則服之。道人日﹕分止此耳。莫拜問姓名﹐乃以指畫空﹐作呂字﹐遽別去。莫自是絕姻火食﹐知人休咎。年百三歲﹐端坐而逝焉。

度張和尙第一百八化

衡山僧智玄﹐張其姓也。一日遊衡山紫蓋峯修眞院﹐遇帝君共語﹐機鋒敏絕契合。帝君日﹕華嚴經釋迦佛與多寶佛入塔融會﹐紫金榻上不分左右﹐說何事。僧元答﹐遂作禮問﹐答日﹕此佛祖正法﹐眼藏眞相﹐空實教外﹐心傳之妙。二佛融會﹐性命雙融也。不分左右﹐體一太虛也。汝執一邊﹐以見性﹐爲能了﹐何其偏乎。僧再拜﹐求點化。遂授密旨﹐僧日﹕不遇眞師﹐幾乎誤此生。帝君點化首遂贈詩云﹕得道純陽亡百秋﹐五湖四海任風流。此身已出三千界﹐】日須遊數十州。醉倒淸風明月夜﹐踏翻紅寥白蘋洲。禪門袖子休相笑﹐我在華嚴最上頭。僧謝﹐出門乘雲而去。

純陽帝君神化妙通紀卷之七竟

