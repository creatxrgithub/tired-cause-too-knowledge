續仙傳

經名﹕續仙傳。三卷。五代沈汾撰。底本出處﹕《正統道藏》洞眞部記傳類。

續仙傳序

朝請郎前行深水縣令沈汾撰

古今神仙﹐舉世知之。然飛騰隱化﹐俗稀可睹。先賢有言﹕人問得仙之人﹐猶千不得聞其一。況史書不長神仙之事﹐故多不傳於世。詳其史意﹐以君臣父子理亂忠孝之道激勵終古也。若惇尙虛無自然之邊﹐則人無所拘制矣。《史記》言﹕三神山在海中﹐仙人居金銀宮闕﹐不死之藥生其上﹐人有欲近山者﹐則風引船而去﹐終莫能到。斯亦激勵之意也。大哉神仙之事﹐靈異罕測。初之修也﹐守一煉气﹐拘謹法度﹐孜孜辛勤﹐恐失於纖微。及其成也﹐千變萬化﹐混於人問﹐或藏山林﹐或遊城市。其飛升者﹐多往海上諸山﹐積功已髙﹐便爲仙官。卑者猶爲仙民。十洲間動有仙家數十萬﹐耕植芝田﹐課計頃畝﹐如種稻焉。是有仙官﹐分理仙民及人問仙凡也。其億化者﹐如蟬畱皮換骨﹐保气固形於巖洞﹐然後飛升﹐成﹟１於眞仙﹐信非虛矣。汾生而慕道﹐尢愧積習。自幼及長﹐凡接髙尙所說﹐兼復積年之問聞見﹐皆銘於心。又以國史不書﹐事散於野﹐蚓當中和年兵火之後﹐墳籍猶缺﹐詛有秉筆紀而述作﹐處世斯久﹐人漸稀傳﹐惜哉。他時寂無遺聲。今故編錄其事﹐分爲三卷﹐冀資好事君子﹐學道之人談柄﹐用顯眞仙者哉。

續仙傳卷上

朝請郎前行溧水縣令沈汾編

飛升一十六人內女眞三人

玄眞子

玄眞子姓張﹐名志和﹐會稽山陰人也。博學能文﹐進士擢第。善畫。飲酒三斗不醉。守眞養气﹐外雪不玲﹐入水不濡。天下山水﹐皆所遊覽。魯國公顏眞卿與之友善。眞卿爲湖州刺史﹐日與門客會飲﹐乃唱和爲《漁父詞》。其首唱卽志和之詞﹐曰﹕西塞山邊白烏飛﹐桃花流水鱖魚肥。靑箸笠﹐綠蓑衣﹐斜風細雨不須歸。眞卿與陸鴻漸﹑徐士衡﹑李成矩共唱和二十餘首﹐遞相誇賞﹐而志和命丹靑剪素﹐寫景夾詞。須臾五本﹐花木禽魚﹐山水景象﹐奇絕蹤迹﹐古今無比。而眞卿與諸客傳骯﹐嘆伏不已。其後眞卿東遊平望驛﹐志和酒酣爲水戲﹐鋪席於水上﹐獨坐飲酌嘯詠。其席來去運速﹐如刺舟聲。復有云鶴隨覆其上。眞卿親賓參佐﹐觀者莫不驚異。於水上揮手以謝眞卿﹐上升而去。今猶有傳寶其畫在於人問。

藍采和

藍采和﹐不知何許人也。常衣破藍衫六鍔﹐黑木腰帶﹐闊三寸餘﹐一腳著靴﹐一腳胱行。夏則衫內加絮﹐冬則外於雪中﹐气出如蒸。每行歌於城市乞索﹐持大拍板﹐長三尺餘。常醉踏歌﹐老少皆隨看之。機捷諧譴﹐人問﹐應聲答之﹐笑皆絕倒。似狂非狂。行則振靴言曰﹕踏踏歌﹐藍采和﹐世界能幾何﹖紅顏一樁樹﹐流年一擲梭。古人混混去不返﹐今人紛紛來更多。朝騎鸞鳳到碧落﹐暮見桑田生白波。長景明暉在空際﹐金銀宮闕髙嵯峨。歌極多﹐率皆仙意﹐人莫之測。但將錢與之﹐以長繩穿﹐拖地行。或散失﹐亦不回顧。或見貧人﹐卻與之﹐或與酒家。周遊天下﹐人有爲兒童時至﹐及斑白見之﹐顏狀如故。後踏歌濠﹑梁問﹐於酒樓乘醉﹐有云鶴笙簫聲﹐忽然輕舉於雲中﹐擲下靴﹑衫﹑腰帶﹑拍板﹐苒苒而去。

朱孺子

朱孺子﹐永嘉安固人也。幼而師事道士王元正﹐居大若巖﹐巖卽陶隱居修《眞誥》於此﹐亦謂之眞誥巖。巖之西有陶山存焉。勤苦事於元正。深慕仙道﹐常登山嶺采黃精服餌﹐歷十餘年。一日就溪濯蔬﹐忽見岸側有二花犬相趣。孺子異之﹐乃尋逐﹐入苟杞叢下﹐歸語元正﹐訝之﹐遂與孺子俱往伺之。復見二犬戲躍﹐逼之﹐又入苟杞下。元正與孺子共尋掘﹐乃得二苟杞根﹐形狀如花犬﹐堅若石。洗澤挈歸﹐煮之。而孺子益薪著火﹐三晝夜不離鰲側。試嘗其汁﹐味最甘美﹐喫不已。及見根爛﹐以告元正﹐來共取食之。俄頃﹐孺子忽然飛升在峯上。元正驚異。久之﹐孺子謝別元正﹐升云而去。至今俗呼其峯爲童子峯。元正後餌其根盡﹐不知其年壽﹐亦隱巖之西。陶山有采樵者﹐時或見之。

宜君王老

王老﹐坊州宜君縣人也。居於村墅﹐頗好道﹐務行陰徳爲善。其妻亦同心不倦。一日一有縊縷老道士造其門﹐王老與妻俱延禮之。居月餘問﹐日與王老言談杯酌﹐甚相歡洽。俄忽患徧身惡瘡﹐王老乃求醫藥看療﹐益加勤切。而瘡日甚一日﹐迨將逾年。道士謂王老曰﹕此瘡不煩以凡藥治療﹐但得數斛酒浸之自愈。於是王老爲之精潔釀酒。及熟﹐道士言以大瓷盛酒﹐吾自加藥寢之。遂入瓷﹐三日方出﹐須髮俱黑﹐顏復少年﹐肌若凝脂。王老合家視之﹐驚異。道士謂王老曰﹕此酒可飲﹐能令人飛上天。王老信之。初﹐瓷酒五斛餘﹐及窺﹐存三二升耳。淸泠香美﹐異於常醞。其時方持麥﹐王老與妻子並持麥人共飲﹐皆大醉。道士亦飲﹐云﹕可上天否﹖王老曰﹕願隨師所適。於是祥風忽起﹐綠云如蒸﹐屋舍艸樹﹑全家人物﹑雞犬一時飛去。空中猶聞打麥聲﹐數村人共觀望驚嘆。惟貓鼠棄而不去。風定﹐其傭力持麥人乃遺在別村樹下﹐後亦不食﹐皆得長生。宜君縣西三十里有升仙村在焉。

侯道華

侯道華﹐自言峨媚山來﹐洎於河中永樂觀中。風狂﹐眾道士皆輕易之。而道華能斤斧﹐觀捨有所損﹐悉自修茸。登危歷險﹐人所難及處皆到。又爲事賤劣﹐有客到﹐不問道俗凡庶﹐悉爲提汲湯水濯足梡衣。又陶摑灌園﹐辛苦備歷﹐以資於眾。眾益賤之﹐驅叱比於傭隸﹐而道華愈欣然。又常好子史﹐手不釋卷﹐一覽必誦之於口。眾或問之﹕要此何爲答曰﹕天上無愚懵仙人。咸大笑之。經十餘年﹐殿梁上忽有異光﹐人每見之。相傳言﹕開元中劉天師嘗煉丹成﹐試犬死﹐人不敢服﹐藏之於殿梁。皆謂爲妄言。忽暴風雨﹐殿微損。道華乃登梁﹐復見光於梁上陷中。鑿起木﹐得一合﹐三重﹐內小金合中有丹﹐遂吞之﹐擲下其合。吞丹遽無變動﹐眾﹟2謂之虛誑。忽一日入市醉歸﹐及觀前﹐素有松樹偃蓋﹐甚爲勝景﹐乃著木屐上樹﹐悉斫去松枝﹖眾道士屢止之﹐不可﹐但斫曰﹕他日礙我上升。眾人常謂風狂﹐怒之且甚。適永樂縣官入觀﹐見斫松﹐探訝之﹐眾具白於縣官。縣官於是責辱之﹐道華亦欣然。後七日﹐道華晨起沐浴裝飾﹐焚香曰﹕我當有仙使來迎。但望空拜不已。眾猶未信﹐須臾﹐人言觀前松上有云鶴盤旋﹐簫笙響亮。道華忽飛在松頂坐﹐久之﹐眾甚驚忙。永樂縣官吏道俗奔馳贍禮﹐其責辱道華縣官叩磕流血。道華揮手以謝道俗﹕我受﹟3玉皇韶授仙臺郎﹐知上淸宮善信院﹐今去矣。俄頃﹐雲中仙眾作樂﹐幡幢隱隱﹐淩空而去。

馬自然

馬湘﹐字自然﹐杭州鹽官縣人也。世爲縣之小吏﹐而湘獨好經史文學﹐乃隨道士天下徧遊﹐後歸江南。而嘗醉於湖州﹐墮書溪﹐經日而出﹐衣不濕﹐坐於水上而來﹐言﹕適爲項羽相召﹐飲酒欲醉。方返溪濱﹐觀者如堵。酒气沖人﹐狀若風狂。路人多隨看之。又時復以拳入鼻﹐及出﹐鼻如故。又指溪水﹐令逆流良久。指柳樹﹐令隨溪水走來去。指橋﹐令斷復續。後遊常州﹐適值馬植出相﹐任常州刺史﹐素聞湘名﹐乃邀相見。延湘﹐甚異之。植問﹕道兄幸同姓﹐欲爲兄第﹐冀師道衛﹐可乎﹖湘曰﹕相公何顰﹖植曰﹕扶風。湘戲曰﹕相公扶風馬﹐湘則馬風牛。但且相知﹐無徵同姓意。言與植風馬牛不相及也。然植畱之郡齋﹐益異之。飲會次﹐相請見小衛。乃於席上以瓷器盛土種瓜﹐須臾引蔓生花結實﹐取食﹐眾賓皆稱香美異於常瓜。又於褊身及襪上摸錢﹐所出錢不知多少﹐擲之皆稱銅錢﹐撮投井中﹐呼之一一飛出一人有收取者﹐須臾復失。又植言﹕此城中鼠極多。湘書符﹐令人貼於南壁下﹐以筋擊盤長嘯﹐鼠成旱而來﹐走就符下俯伏。湘乃呼鼠﹐有大者近諧前﹐湘曰﹕汝天生微物﹐天與粒食﹐何得穿穴屋室﹐晝夜擾於相公﹖且以慈憫爲心﹐未能盡殺﹐汝宜便相率離此。大鼠乃回﹐掌鼠前﹐皆皆叩磕謝罪。遂作旱﹐莫知其數﹐出城門去。自後城內鼠。便絕邊。後南遊越州﹐經洞巖禪院﹐僧三百方齋﹐而湘與姿州永康縣牧馬巖道士王知微及弟子王延叟同行﹐僧見湘﹑知微到﹐踞而食﹐略無揖者﹐但資以飯。湘不食﹐促知微延叟速食而去。僧齋未畢﹐及出門﹐又促速行。到諸曁縣南店中﹐約去禪院七十餘里。深夜﹐聞尋道士聲。主人遽應﹕此有三人。外面極喜﹐請於主人﹐願見道士。及入﹐乃二僧﹐但禮拜哀嗚﹕眾僧不識道者﹐昨失迎奉﹐致貽責怒﹐二百僧﹟4到今下牀不得。某二僧主事不坐﹐所以特來﹐固乞捨之。湘惟睡而不對﹐知微﹑延叟但笑。僧愈哀乞﹐湘乃曰﹕此後無以輕慢爲意。回去入門坐﹐僧必能下牀。僧回﹐果如其言。湘翌日又南行。時方春﹐見一家好嵩菜﹐求之不得﹐仍聞惡言。命延叟取紙筆﹐知微遂言﹕求菜見阻﹐誠無訟理。況在道門﹐詛宜勉之﹖湘笑曰﹕我非訟者也﹐作小戲耳。於是延叟捧紙筆﹐湘畫一白鷺﹐以水噴之﹐飛入菜畦中啄菜。其主趁起﹐又飛下﹐再三。湘又畫一猾子﹐走趁捉白鷺﹐共踐其菜﹐碎盡不已。其主見道士戲笑﹐曾求菜致此﹐慮復爲他衛﹐遂哀求。湘曰﹕非求菜也﹐故相戲耳。於是呼鷺及犬皆飛走﹐投入湘懷中。視菜悉無所損。又南遊霍桐山長溪縣界﹐夜投旅店﹐宿舍少而行旅已多﹐主人戲曰﹕無宿處﹐道士能壁上睡﹐卽相容。已逼日暮﹐知微﹑延叟切於宿止﹐湘曰﹕汝但於俗旅中睡﹐我坐可到明。眾皆睡﹐湘躍身梁上﹐以一腳掛梁倒睡。適主人夜起﹐燭火照見﹐大驚異。湘曰﹕梁上猶能﹐壁上何難﹖俄又入壁﹐久之不出。主人祈謝﹐移知微﹑延叟入家內淨處﹐方出。及旦﹐主人畱連﹐忽失所在。知微﹑延叟前行數里尋求﹐已在路傍。自霍桐回永康縣東天寶觀安泊。觀有大枯松﹐湘指之曰﹕此松已三千餘年﹐卽化爲石。自後松果化爲石。忽大風雷震石列側﹟5﹐作數截。楊發自廣州節度責授委州刺史﹐發性尙奇異﹐乃徙兩截就郡齋﹐兩截致之龍興寺九松院﹐各髙六七尺﹐徑三尺餘。其石松皮鱗鈹﹐今猶存焉。或人有告疾者﹐湘無藥﹐但以竹拄杖打痛處﹐取腹內及身上百病﹐以竹杖指之﹐口吹杖頭﹐如雷嗚﹐便愈。其患腳膝腰背馳曲﹐拄杖而來者﹐亦以竹杖打之﹐令放拄杖﹐應手便伸展。時有以財帛與湘者﹐再三阻讓不得﹐遂卽畱之﹐復散與貧人。所遊行之處﹐或宮觀洞巖﹐多題詩句。其《登秦望山》詩曰﹕太一初分何處尋﹐空畱歷數變人心。九天日月移朝暮﹐萬里山河換古今。風動水光吞遠徽﹐雨添嵐气沒髙林。秦皇饅作驅山計﹐滄海茫茫轉更深。後歸故鄕省兄﹐適兄遠出﹐嫂侄喜歸。湘告曰﹕我與兄共此宅﹐歸來要分此地﹐我惟愛束園耳。嫂侄異之﹕小叔久離家歸來﹐兄猶未見面﹐何言分地﹖骨肉之情﹐必不忍如此。駐畱三日﹐嫂侄訝不食﹐但飲酒而已。待兄不歸﹐及夜遽卒。明日兄歸。兄問妻子其故﹐具以實對。兄感慟﹐乃日﹔我弟學道多年﹐非歸要分宅﹐是歸托化於我﹐以絕思望耳。乃棺斂。其夕棺鈞然有聲﹐一家騖異。乃定於園中。時大中十年也。明年﹐束川奏劍州梓桐縣道士馬自然白日上升。湘於束川謂人曰﹕湘新羽化於浙西﹐今又爲玉皇所詔﹐於此日上升。以其事奏之。帝遂動欣西道杭州覆之。發冢視棺﹐果一竹杖而已。

鄔通微

鄔通微﹐不知何許人﹐爲道士﹐神气淸爽﹐靜坐默之﹟6﹐或吟或醉﹐多遊於洪州名山。人見之多年﹐忽十數年不見﹐則顏狀益少於當時。如此﹐識者不測耳。其服煉丹藥﹐遊行無定。後於酒樓乘醉飛升而去。

許磧

許錯﹐自稱髙陽人也。少爲進士﹐累舉不第。晚學道於王屋山﹐周遊五嶽名山洞府。後從峨媚山經兩京﹐復自荊襄汴宋抵江淮﹐茅山﹑天臺﹑四明﹑仙都﹑委羽﹑武夷﹑霍桐﹑羅浮﹐無不褊歷。到處皆於﹟7石崖屋壁人不及處題云﹕許錯自峨媚山尋偃月子到此。睹筆蹤者矣﹟8﹐莫不嘆其神異﹐竟莫詳偃月子也。後多遊廬江問。嘗醉吟曰﹕聞苑花前是醉鄕﹐拚翻王母九霞觴。艸仙拍手嫌輕薄﹐謫向人問作酒狂。好事者或請之﹐曰﹕我天仙也﹐方在昆侖就宴﹐失儀見謫。人皆笑之﹐以爲風狂。後當春景﹐插花滿頭﹐把花作舞﹐上酒家樓醉歌﹐升雲飛去。

金可記

金可記﹐新羅人也。賓貢進士。性沈靜好道﹐。不尙華侈。或服气煉形﹐自以爲藥。博學彊記﹐屬文淸麗。美姿容﹐舉動言談﹐迥有中華之風。俄擢第﹐遁﹟9居終南山子午谷中﹐懷隱逸之趣。手植奇花異果極多。嘗焚香靜坐﹐若有思念。又誦《道徳》及諸仙經不輟。後三年﹐思歸本國﹐航海而去。復來﹐衣道服﹐卻入終南﹐務行陰徳。人有所求﹐無阻者。精勤爲事﹐人不可諧也。。大中十一年十二月﹐忽上表言﹕臣奉玉皇詔﹐爲英文臺侍郎﹐明年二月二十五日當上升。時宣宗極以爲異﹐遣中使徵入內﹐固辭不就。又求見玉皇詔﹐辭以爲別仙所掌﹐不畱人間。遂賜官女四人﹑香藥﹑金彩。又遣中使二人專看侍。然可記獨居靜室﹐宮女﹑中使多不接近。每夜聞室內常有人談笑聲﹐中使竊窺之﹐但見仙官仙女各坐龍鳳之上﹐儼然相對。復有侍衛非少。而宮女﹑中使不敢輒驚。一一月十五日﹐春景妍媚﹐花卉爛慢﹐果有五云﹑唳鶴﹑白鴿﹑簫笙﹑金石﹑羽蓋﹑瓊輸﹑幡幢滿空﹐仙仗極眾﹐升天而去。朝列士庶觀者塡隘山谷﹐莫不瞻禮嘆異。

宋玄白

宋玄白﹐不知何許人。爲道士。身長七尺餘﹐眉目如畫﹐端美肥白﹐言談秀麗﹐人見皆愛之。有道術﹐夏則衣綿﹐冬則單衣迹雪中﹐去身一丈餘﹐周匝气出如蒸﹐而雪不凝。﹑又指燈卽滅﹐指人若隙風所吹﹐颼颼然。指庭問艸木﹐刮刮而動。多遊名山﹐自茅山出潤州希玄觀﹐後遊括蒼仙都。辟穀養气﹐然嗜酒。或食氦肉﹐必五斤﹐以蘇齋一盆﹐手撮肉畢﹐卽飲酒二斗﹐用一白梅。人有求得一片蘇食之者﹐言不作秣味﹐有如異香﹐終日在齒舌問﹐香不歇。人問得秣食者頗多﹐而畢身無病﹐壽皆八九十。玄白到處﹐住則以金帛求置二三美妾﹐行則捨之。人皆以爲得補腦還元之術。又遊越州﹐遇大旱﹐方曝廷樂龍以祈雨。涉旬亢陽愈甚。玄白見之﹐以爲凡所降雨﹐須俟天命﹐非上奏無以致之。於是止於玄眞觀﹐焚香上祝﹐經夕大雨澎告足﹐越人極神異之。復南遊到信州﹐又逢大旱祈檮。有道士知玄白能致雨﹐州乃請之。遽作術﹐飛釘城隍神雙目。刺史韋徳璘怪其貯婦女﹐復釘城隍﹐此妖狂也﹐將加責辱。健步輩欲向之﹐手腳皆不能動﹐悉僕倒﹐伽杖亦自摧折。玄白笑謂徳璘曰﹕使君不悟劉根欲見誅﹐罰祖彌耶﹖徳璘方懼。祈檮須臾﹐致雨。禮而遣之。其靈術屢施﹐不可備錄。後之撫州南城縣﹐白日上升而去。

賀自眞

賀自眞﹐莫究其來也。爲道士﹐居嵩山。有文學﹐爲事髙古﹐常焚修精勤。年少﹐人亦不知其甲子﹐然道俗相傳﹐見之多年矣﹐皆不甚爲異。一日云鶴滿空﹐聲樂淸響﹐自眞忽飛升而去。時有處士陳陶在束都﹐見洛城人觀望瞻禮﹐驚嘆不已﹐遂爲詩曰﹕子晉鸞飛古洛川﹐金桃再熟賀郎仙。三淸樂奏嵩丘下﹐五色云屯禦苑前。朱頂舞低迎絳節﹐靑餐歌對駐香餅。誰能白晝相悲哭﹐太極光陰一萬年。

賣藥翁

賣藥翕﹐不知其姓名﹐人或請之﹐稱柢此是眞姓名也。有自童稚見之﹐迨於暮齒﹐復見其顏狀不攺。常提一大葫蘆賣藥﹐人告疾苦求藥﹐得錢不得錢﹐悉與之無阻。藥皆稱神效。或無疾﹐戲而求藥者﹐得必失之。由是人不敢妄求藥﹐敬之如神明。常醉於城市問﹐得錢亦與貧人。或戲問之﹕有大還丹賣否﹖曰﹕有一粒﹐一千貫錢。人皆笑之﹐以爲風狂。多於城市笑罵人曰﹔有錢不買藥喫﹐盡作土饅頭去。人莫曉其意﹐益笑之。後於長安賣藥﹐抖擻葫蘆已空﹐內只有一丸﹐出極大﹐有光明﹐安在掌中﹐謂人曰﹕百年人問賣藥﹐過卻億兆人﹐無一人肯把錢買藥喫﹐深可哀哉。今須自喫卻。藥饞入口﹐足下五色云生﹐風起飄飄﹐飛騰而去。

鄧去奢

鄭去奢﹐衢州龍丘人也﹐家於九峯山下。少入道﹐遊學道術﹐精思忘疲。年三十餘﹐便居處州松陽縣安和觀﹐卽葉靜能故鄕學道之所。而觀北五里有茅山﹐髙五十餘丈﹐相傳云漢張天師及葉靜能皆居此山修道。去奢慕前事﹐登其山﹐遂結庵以居。後觀中道士相率山下居﹐人爲之構屋及造堂宇﹐設老君﹐寫張天師像及葉靜能眞景﹐朝夕焚修朝禮。山束南有一方石﹐闊二丈餘﹐平若砥﹐蓋天生也。去奢常坐其上﹐拱默靜想。一日一感神人謂之曰﹕張天師有斬邪劍二口﹐並瓶盛丹﹐在此石下﹐可以取之。去奢謝神人曰﹔此石天設﹐非人力可加。自惟荒謬﹐守眞而已﹐托以山棲擭安﹐久蒙靈佑。劍之與丹﹐詛敢輒取﹖神人曰﹕但勤修無怠﹐劍丹自可立致。後三年神人遂以劍丹送於去奢。劍乃張天師七星劍﹐丹以石匣藏一瓶盛之。傾藥得斗餘﹐如麻子﹐紅色光明。去奢自服﹐及施人有疾者﹐皆愈。時麗水縣人華造承中和年荒亂之後﹐擁土人﹐據巖險。浙東帥具以上朝廷﹐議欲息兵﹐授造以爲刺史。而造凶險﹐聞去奢得丹劍﹐而囚鑠去奢於空屋中。時方盛暑﹐一月不與飲食﹐造謂去奢已斃矣。及開屋﹐見＂神色儼然﹐顏狀光白﹐愈於來時。造極驚異﹐卻送去奢歸山﹐劍丹畱之。一夜風雷飛嗚﹐失所﹟10。去奢聞神仙告﹐卻歸石下。爾後去奢居山十五年﹐每言常見龍虎異烏行於庭際。安和觀道士多寄山頂燒奏﹐見龍虎烏迹﹐咸驚異。去奢不食多年。他人忽穢觸其山﹐春冬則猛獸來驚﹐夏秋則毒蛇所螫。去奢又言﹕每見雷雨在山半﹐龍行雨﹐及雷公電母﹐鬼神甚眾。或至此山相見﹐甚有禮焉。又寄宿道士夜皆聞去奢居靜室內﹐到曉與人談話。竊窺之﹐乃聞異香滿山﹐及環佩聲。去奢儼坐﹐有戴遠遊冠﹑絳服﹑螺髻垂發﹑碧銷衣男女四人對坐﹐侍從皆玉童玉女﹐光明照身。復有神人遠遊於側。而道士皆不敢驚。日一歸觀中﹐傳說以爲異耳。卻後十五年﹐去奢告道士曰﹕恐當離此山去﹐不長相見也。他日忽有彩雲鸞鶴﹐聲樂滿空﹐徘徊山頂。復有輿餅幢幡﹐靈官駕龍鹿﹐皆五色﹐亦騎鸞鳳﹐迎去奢上升而去。山下道俗觀望甚眾。後野火焚其屋舍﹐而靈迹尙存。今有道士醮祭焉。

謝自然

謝自然﹐蜀華陽女眞也。幼而入道。其師以黃老仙經示之﹐一覽皆如舊讀﹐再覽誦之不忘。及長﹐神情淸爽﹐言談迥髙。好琴阮﹐善筆紮﹐能屬文。常鄙卓文君之爲人﹐每焚修瞻禱王母﹑麻姑﹐慕南嶽魏夫人之節操。及年四十﹐出遠遊往靑城﹑大面﹑峨媚﹑三十六靖廬﹑二十四治直犁切。尋離蜀﹐歷京洛﹐抵江淮﹐凡有名山洞府靈迹之所﹐無不辛勤歷覽。後聞天臺山道士司馬承禎居玉霄峯﹐有道孤髙﹐遂詣焉。師事承禎三年﹐別居山野﹐但日采樵﹐爲承禎執爨而歸。又持香果﹐專切問道。承禎訝其堅苦﹐曰﹕我無道徳﹐何以腔此﹖然爾竟何所欲﹖自然曰﹕萬里之外﹐向師得度世之道﹐故來求受上法以度耳﹐非他求也。承禎以女眞罕傳上法﹐恐泄慢大道﹐但惟諾而已。復經逾歲月﹐自然乃嘆曰﹕明師未錄﹐無乃命也。每登玉霄峯﹐卽見滄海蓬萊﹐亦應非遠﹐人問恐無可師者。於是告別承禎﹐言去遊蓬萊。罄捨資裝﹐布衣絕粒﹐挈一席以投於海﹐泛於波上。適新羅船見之﹐就載。及登船數日﹐但見海水碧色﹐日落則遠浪相蹙﹐陰火連天﹐船在火焰中行。逾年﹐船爲風飄入一色水如墨﹐又一色水如粉﹐又一色水如朱﹐又一色水黃若硫黃气。忽風轉﹐船乃投易澳中﹐有山﹐日照如金色﹐亦有艸樹﹑香霧﹐走獸與禽皆黃色。船人俱上山﹐見石無大小﹐悉是硫黃。賈客遽棄別貨﹐盡載其石。凡經四色水﹐每過一水﹐皆三虔敬﹐終五晝夜。風帆所適﹐莫知遠近。復行月餘﹐又爲﹟11橫風所飄﹐海人惶戚﹐舟人恐懼。遙見水上湧出大山﹐上列紅旗千餘面。海師言是鯨魚揚鬣。又晴天忽見气直上﹐髙百餘里﹐傍若暴風雨。此魚腦有井﹐噓吸則气出如此。復見海人怪獸鬼神﹐千態萬狀。自然乃焚香想蓬萊﹐禱祝須臾﹐俄到一山﹐見林木花烏﹐煙嵐若春。海師登山﹐望有屋舍人家甚眾。自然謂曰﹕豈非仙山也﹖而海師言﹕船人可登山歇泊﹐以候風便。俄而人皆登山散遊﹐而自然獨遊一處﹐有道士數人﹐侍者皆靑衣。有樹﹐風動如金石聲。花艸香燻人徹骨。彩鸞﹑霜鶴﹑碧雞﹑五色犬遊於庭際。中有一人﹐花冠霞被﹐狀貌端美。靑衣引自然入﹐虔懇禮謁。道士問﹕欲何往﹖自然曰﹕蓬萊尋師﹐求度世去。道士笑曰﹕蓬萊隔弱水﹐此去三十萬里﹐非舟橄智可行﹐非飛仙莫到。天臺山司馬承禎名在丹臺﹐身居赤城﹐此乃良師也﹐可以回去。俄頃風起﹐聞海師促人登船﹐言風已便。及揚帆﹐又爲橫風飄三日﹐卻到臺州岸。自然欣然復往天臺﹐具言其實﹐以告承禎﹐並謝前過。承禎曰﹕俟擇日升壇以度。於是傳授上淸法。後卻歸蜀﹐至﹟12貞元年中﹐白日上升而去。節度使韋臯奏之。

裴玄靜

裴氏道名玄靜﹐維氏縣令升之女﹐鄂縣尉李言妻也。幼而聰慧﹐母以詩書示之﹐覽皆誦之不忘。及姅﹐以婦功容自飾﹐而情迥然好道。請於父母﹐置於一靜室披戴。父母亦崇道﹐深念許之﹐日以香火瞻禮道像。以女使伴之﹐必逐於外處。獨居﹐若別有女伴言話。父母窺之﹐復不見人。請之﹐堅不言。潔思閒淡﹐𨿽骨肉常﹟13而拘之以禮﹐無慢容。及年二十﹐父母欲歸於李言。聞之﹐深以爲不可﹐惟願入道修眞﹐以求度世。父母抑之曰﹔女生有歸﹐是爲禮婦。時不可失﹐禮不可虧。儻入道﹐是畢世無所歸也。南嶽魏夫人亦從人﹐棄嗣後爲上仙。遂逼之以適李言﹐婦禮臻備。未一月間﹐告於李言﹕以素修道﹐神人不許爲君妻﹑請絕俗。李言亦早慕道﹐聞妻之言﹐甚異。乃獨居靜室焚修﹐夜中聞言笑聲。李言稍疑之﹐未敢驚﹐乃壁隙窺之﹐見光明滿室﹐聞異香芬馥﹐有二女子﹐年可十七八﹐鳳髻霓裳﹐姿態宛麗﹐侍女數人﹐皆雲鬢銷服﹐綽約在側。玄靜與二女子言談。李言異之而退。及旦問於玄靜﹐曰﹕有之﹐此昆侖仙倡相省。上仙已知君窺﹐以衛止之﹐而君未覺。更來﹐愼勿窺也﹐恐君爲靈官所責。然玄靜與君宿綠甚薄﹐非久在人問。道君念君後嗣未立﹐候上仙來﹐當爲言之。後一夕有天女降李言之室。經年﹐復降送一兄與李言﹐曰﹟14﹕此君之子﹟15也﹐玄靜卽當去矣。三日﹐有五云盤旋﹐仙女奏樂﹐白鳳載玄靜升天﹐向西北而去。

戚逍遙

戚氏道名逍遙﹐冀州南宮人也。父教授生徒以自資。而逍遙十餘歲﹐情頗淸澹﹐不爲兒戲﹐有好道心。父母亦知之﹐常行陰徳於人。而父以女誠授於逍遙﹐覽之曰﹕此常人之事耳。遂取《老子》﹑仙經誦之不輟。及羿﹐媒氏詣其家﹐聞之以爲不祥。迨二十歲﹐父母以適同邑薊潯﹐耕織之家﹐而舅姑嚴酷﹐責之以蠶農怠情。而逍遙晨暮以齋潔修諍爲事﹐殊不以生計在意。前得亦屢責之﹐逍遙白舅姑﹐請退返於父母家。及父母家﹐亦逼回。於是以不能爲塵俗事﹐願獨居靜室修道﹐以資舅姑。薊得與父母俱有他疑﹐乃棄之於一室。而逍遙但以﹟16香水﹐爲絕食靜想﹐自歌曰﹕笑看滄海欲成塵﹐王母花前別眾眞。千載卻歸天上去﹐一心珍重世問人。薊得家及鄰里悉以﹑爲妖狂。夜聞室內有人言話聲﹐及曉﹐見獨坐﹐亦不驚。又三日﹐晨起﹐舉家聞屋裂如雷﹐但見所服衣履在室內﹐仰視半天﹐有雲霞煙靄煥赫﹐鸞鶴飛嗚﹐復有仙樂﹐香餅彩仗羅列。逍遙與眾仙俱在雲中﹐歷歷言分別言語。薊得馳報逍遙父母﹐到猶見之。邑郭之人咸奔觀望﹐無不驚嘆。

續仙傳卷上竟

﹟1『成』字《四庫全書》本《續仙傳》﹝下簡稱《四庫》本﹞作『列』字。

﹟2『眾』字據《四庫》本補。

﹟3『受』原作『授』﹐據《四庫》本攺。

﹟4『二百僧』﹐《四庫》本作『三百借』。﹟

﹟5此句《四庫》本作『忽大風雷震石倒山側』。

﹟6『默之』﹐《四庫》本作『默然』。

﹟7『於』字據《四庫》本補。

﹟8《四庫》本無『矣』字。

﹟9『遞』字原文作門進』﹐據《四庫》本攺。

﹟10此句《四庫》本作『失所在』。

﹟11『爲』字據《四庫》本補。

﹟12『至』字原文作『止』﹐據《四庫》本攺。

﹟13《四庫》本『常』後有一『見』字。

﹟14『曰』字據《四庫》本補。

﹟15『子』字原文作『女』﹐據《四庫》本攺。

﹟16『以』字《四庫》本作『資』。

續仙傳卷中

朝請郎前行溧水縣令沈汾編

隱化一十二人

孫思選

孫思邈﹐京兆華原人也。七歲就學﹐日誦千言。及長﹐盛談莊老百家之說。周宣帝時﹐以王室多事﹐隱於太白山學道﹐煉气養形﹐求度世之衛。洞曉天文推步﹐精究醫藥﹐審察聲色﹐迥蘊仁慈。凡所舉動﹐務行陰徳﹐用心自固﹐濟物爲功。偶出路行﹐見人欲殺小靑蛇﹐已傷血出﹐思邈求其人﹐脫衣贖而救之。以藥封晨﹐放於艸問。後月餘復出行﹐見一白衣少年﹐僕馬甚盛﹐下馬迎拜思邈﹐謝言﹕小弟蒙道者所救﹐父母欲相見。而思邈每以藥救人極廣﹐聞之不以爲意。少年復懇拜請﹐以別馬載思邈﹐偕行如飛。到一城郭﹐花木正春﹐景色和媚﹐門庭煥赫﹐人物繁盛﹐儼若王者之居。少年延思邈入﹐見一人端美﹐白帖帽﹐絳衣﹐侍從甚眾﹐欣喜相接﹐謝思邈曰﹕深思道者﹐固遣兒子相迎。前者小兒偶出﹐忽爲愚人所傷﹐賴脫衣贖救﹐獲全其命。此中血屬非少﹐共感再生之恩。今面道者﹐榮幸足矣。俄頃﹐延思邈入﹐若宮闈內﹐見中年女子領一靑衣小兒出﹐再三拜謝思邈言﹕此兒癡馱﹐爲人傷損﹐賴救兔害。思邈省記嘗救殺靑蛇﹐卽訝此何所也。又見左右皆闈人宮妓﹐呼帖帽爲君王﹐呼女子爲妃子﹐思邈心異之﹐潛問左右﹐曰﹕此涇陽水府也。帖帽乃命賓寮設酒饑妓樂以宴思邈﹐辭以辟穀服气﹐惟飲酒耳。畱連三日﹐問思邈所欲。對曰﹕居山樂道﹐思眞煉神﹐目𨿽所窺﹐心固無欲。乃以輕銷珠金贈於思邈﹐堅辭不受。曰﹕道者不以此爲意耶﹖何以相報﹖遂命其子取龍宮所頒藥方三十首與思邈﹐謂曰﹕此眞道者﹐可以濟世救人。俄復命僕馬送思邈歸山﹐深自爲異。歷試諸方﹐皆若神效。後著《千金方》三十卷﹐散龍宮之方在其內。又以聲色診人之疾﹐著《脈經》一卷﹐皆盛行於世。隋文帝輔政﹐徵爲國子博士﹐不就。嘗謂人曰﹕過此五十年﹐當有聖人出﹐吾方助之﹐以濟生人。唐太宗召詣京師﹐訝其容貌甚少﹐嘆曰﹕故知有道者誠可尊重﹐羨門之徒﹐豈虛言哉。將授以爵位﹐固辭不受。髙宗初﹐召拜諫議大夫﹐復固辭不受。時年九十餘﹐視聽不衰。範陽盧照鄰有盛名而染惡疾﹐嗟稟受之不同﹐昧遐夭之殊致﹐問於思邈曰﹕名醫愈疾﹐其道如何﹖對曰﹕吾聞善言天者必質於人﹐善言人者必本於天。天有四時五行﹐寒暑疊代﹐其轉運也﹐和而爲雨﹐怒而爲風﹐凝而爲霜雪﹐張而爲虹蜆﹐此天地之常數也。人有四支五藏﹐一覺一寐﹐呼吸吐納﹐漬而爲往來﹐流而爲榮衛﹐彰而爲气色﹐發而爲音聲﹐此人之常數也。陽用其精﹐陰用其形﹐天人之所同也。及其失也﹐蒸則生熱﹐否則生寒﹐結而爲疣贅﹐陷而爲癱疽﹐奔而爲喘乏﹐竭而爲焦枯﹐診發乎面﹐變動乎形﹐推此以及天地﹐則亦如之。故五緯盈縮﹐星辰失度﹐日月錯行﹐彗孛流飛﹐此天之危疾也。寒暑不時﹐此天地之蒸否也。石立木踴﹐此天地之疣贅也。山崩地陷﹐此天地之癱疽也。奔風暴雨﹐此天地之喘乏也。雨澤不時﹐川原涸竭﹐此天地之焦枯也。良醫導之以藥石﹐救之以鍼劑。聖人和之以道徳﹐輔之以人事。故體有可愈之疾﹐天地有可銷之災。又曰﹕膽欲大而心欲小﹐智欲圓而行欲方。詩曰﹕如臨深淵﹐如履薄冰。謂小心也。赳赳武夫﹐公侯幹城。謂大膽也。不爲利回﹐不爲義疚﹐仁之方也。見機而作﹐不俟終日﹐智之圓也。其文學也穎出﹐其義術也不可勝紀。髙宗後無可﹐制授承務郎﹐致之尙藥局﹐不就。永徽三年二月十五日﹐晨起沐浴﹐儼其衣冠﹐端然而坐﹐謂子孫曰﹕我爲世人所逼﹐隱於洞府修煉﹐將升無何之鄕﹐臣於金闕﹐不能應召來往。俄气絕。遺令薄葬﹐不設盟器牲牢之奠。月餘顏色不變。舉屍入棺﹐如空衣焉﹐已尸解矣。

張果

張果隱於常州條山﹐往來汾晉問。時人傳有長年祕衛。耆老云﹕爲兒童時見之﹐自言數百歲矣。一唐太宗﹑髙宗累徵之不起﹐則天召之出山﹐佯死於拓女廟前。時方盛暑﹐須臾見爛生虫﹐聞於則天﹐信其死矣。後有人於常州山中復見之。開元二十三年﹐玄宗召通事舍人裴晤馳驛於常州迎果﹐對晤气絕而死。晤乃焚香啟請﹐宣天子求道之意﹐俄頃漸蘇。晤不敢逼﹐馳還奏之。乃命中書舍人徐嬌﹑通事舍人盧重玄窗璽書迎之﹐果隨嬌到東都﹐於集賢院安置﹐肩輿入宮﹐備加禮敬。公卿皆往拜謁。或問以方外之事﹐皆詭對。每云﹕余是堯時丙子年人。時莫能測也。又云堯時爲侍中。善於胎息﹐累日不食﹐時進美酒及三黃元﹟1。玄宗畱之內殿﹐賜之酒﹐辭以山臣飲不過二升﹐有一弟子可飲一斗。玄宗聞之喜﹐令召之。俄一小道士自殿檐飛下﹐年可十六七﹐美姿容﹐旨趣雅澹﹐應對言詞淸爽﹐禮貌臻謹。明皇命坐﹐果曰﹕弟子常待立於側﹐未宜賜坐。明皇目之一愈喜﹐遂賜之酒。飲及一斗不醉。果辭曰﹕不可更賜﹐過度必有所失﹐致不龍顏一笑耳。明皇又逼賜之﹐酒忽從頂湧出﹐冠子爆地﹐化爲一梳。明皇及嬪禦皆笑。驚視之﹐但見一金梳在地。覆之﹐梳盛一。斗。驗之﹐乃集賢院中梳也。累試仙術﹐不可窮紀。遂下詔曰﹕常州張果先生﹐遊方之外者也。迹仙髙尙﹐心入杳冥﹐是混光塵﹐應召城闕。莫知甲子之數﹐且謂羲皇上人。閱以道樞﹐盡會玄極。今則將命鶴書之禮﹐爰旌蟬蛻之流。可銀靑光祿大夫﹐仍賜號通玄先生。果陳老病﹐乞歸常州。賜絹三百疋﹐並隨侍弟子二人﹐兼給驛升。到常州﹐弟子一人相隨入山。天寶初﹐明皇又遣特詔﹐果聞之﹐忽卒。弟子葬之。後發棺﹐空棺而已。

許宣平

許宣平﹐新安歙人也。睿宗景雲中﹐隱於城陽山南塢﹐結庵以居。不知其服餌﹐但見不食。顏若四十許人﹐行疾奔馬。時或負薪以賣。常掛一花瓢及曲竹杖﹐每醉﹐騰騰以歸﹐獨吟曰﹕負薪朝出賣﹐沽酒日西歸。路人莫問歸何處﹐穿白雲﹐行入翠微。爾來三十餘年﹐或濟人艱危﹐或救人疾苦。城市之人多訪之﹐不見﹐但睹庵壁題詩云﹕隱居三十載﹐築室南山巓。靜夜飯明月﹐閒朝飲碧泉。樵人歌隴上﹐谷烏戲巖前。樂矣不知老﹐都忘甲子年。好事多詠其詩。抵長安者﹐於驛路洛陽同華問傳捨是處題之。天寶中﹐李白自翰林出束遊﹐經傳捨﹐覽詩﹐昤之嗟嘆﹕此仙人詩也。乃請之於人﹐得宣平之實。白於是遊及新安﹐涉溪登山﹐累訪之不得﹐乃題其庵壁曰﹕我昤傳捨詩﹐來訪眞人居。煙嶺迷髙迹﹐云崖隔太虛。窺庭但蕭索﹐倚杖空躊躇。應化遼天鶴﹐歸當千載余。是冬野火燎其庵﹐莫知宣平蹤迹。百餘年後﹐咸通七年﹐郡人許明奴家嫗常逐伴入山采樵﹐獨於南山中見一人獨坐石上﹐方食桃﹐甚大﹐問嫗曰﹕汝﹑許明奴家人也﹖我明奴之祖宣平也。嫗言﹕常聞已得仙多年。曰﹟2﹕汝歸爲我語明奴﹐言我在此山中。與汝一桃食之﹐不可將出﹐山中虎狼甚多﹐山神惜此桃。嫗乃食桃﹐甚美﹐頃之而盡。宣平遣嫗隨樵人歸家﹐言之明奴之族﹐甚異﹐傳聞於郡人。其後嫗僧食﹐日慚童顏﹐輕健愈常。中和年以來﹐兵荒相繼﹐居人不安﹐明奴徙家避難﹐嫗入山不歸。今人采樵﹐或有見其嫗﹐身衣藤﹐行疾如飛。逐之﹐升林木而去。

劉商

劉商﹐彭城人也。家於長安。少好學彊記﹐精思攻文。有《胡茄十八拍》盛行於世。兒童婦女咸悉誦之。進士擢第﹐歷臺省爲郎。性耽道術﹐逢道士卽師資之。煉丹服气﹐靡不勤功。每嘆光景甚促﹐筋骸漸衰﹐朝馳暮止﹐但自勞苦﹐浮榮世宦﹐何益於己。古賢皆隨官以求道﹐多得度世。幸畢婚嫁﹐不爲欲累﹐豈劣於許遠遊哉。於是以病免官﹐入道束遊。及廣陵﹐於城街逢一道士賣藥﹐聚眾極多﹐所買藥﹐人言頗有靈效。眾中見商﹐目之甚相異﹐乃罷賣藥﹐攜手登樓﹐以酒爲勸。道士所談﹐自秦漢歷代事﹐皆如目睹。商驚異﹐師敬之。復言﹐神仙道衛不可得也。及暮﹐商歸僑止﹐道士下樓﹐閃然不見﹟3。商益訝之。商翌日又於街中訪之﹐道士仍賣藥﹐見商愈喜﹐復挈上酒樓﹐劇談歡醉。出一小藥囊贈商﹐並戲昤曰﹕無事到揚州﹐相擁上酒樓。藥囊爲贈別﹐千載更何求。商記其吟﹐暮乃別去。後商累尋之﹐不復見也。商乃開囊視之﹐重重紙裹一葫蘆﹐得九粒藥﹐如麻粟大。依道士口訣吞之﹐頓覺神爽不饑﹐身輕醒然。過江遊茅山﹐久之復往義興張公洞。當春之時﹐愛庵畫溪之景﹐遂於胡父渚茸居﹐隱於山中。近樵者猶有見之﹐我劉郎中也。而莫知其所止。已爲地仙矣。

劉譜

劉嚕﹐立曰港小字宜哥﹐瞻兄也。嘈家貧好道﹐常有道士經其家﹐見瞎異之。問﹕知道否﹖曰﹕知之。性饒俗气﹐業應未諍﹐遽可疆學﹖道士曰﹕能相師乎﹖瞎曰﹕何敢﹖於是師事之。道士命嗜山棲求道﹐無必巾裹。嘈遂丫角布衣﹐隨道士入羅浮山。瞎與瞻俱讀書爲文﹐而瞎性惟髙尙﹐瞻情慕榮達。嚕嘗謂瞻曰﹕鄙必不第﹐則逸於山野﹐爾得第﹐則勞於塵俗﹐意不及於鄙也。然愼於富貴﹐四十年後當驗矣。瞻曰﹕神仙遐遠難求﹐秦皇﹑漢武非不區區也﹐廊廟咫尺易致﹐馬周﹑張嘉貞可以繼踵矣。自後嘈愈精思於道﹐乃隱於羅浮。瞻以進士登科﹐會昌七年及第﹐屢歷淸顯。及升輔相﹐頗著燮調之稱。俄被謫﹟4南行﹐次廣州朝臺﹐泊舟江濱。忽有丫角布衣少年衝暴雨而來﹐衣履不濕﹐欲見瞻。左右皆訝﹐乃語之﹐但言宜哥來也。以白瞻﹐問形狀﹐具以對。瞻驚嘆﹐乃迎入見之。嚕顏貌可二十來﹐瞻已翻然衰朽。方爲逐臣﹐悲喜不勝。謄後勉之﹕與爾爲兄弟﹐手足所痛。曩日之言﹐今四十年矣。瞻益感嘆﹐謂嘈曰﹕可復修之否﹖嘗曰﹔身邀榮寵﹐職和陰陽﹐用心動靜﹐能無損乎﹖自非弟家阿兄已升天仙﹐詛能救爾﹖今惟來相別﹐非來相救也。遂同舟行﹐話平生隔闊之事。

一夕﹐失嚕所在。今羅浮山中時有見者。瞻遂南適﹐段於貶所矣。

羅萬象

羅萬象﹐不知何許人。有文學﹐明天文﹐洞精於《易》。節操奇特﹐布衣遊行天下。居王屋山久之﹐後南遊羅浮山﹐嘆曰﹕此朱明洞天﹐葛稚川曾棲此以煉丹。今𨿽無鄧嶽相畱﹐聊自駐泊矣。於是愛石樓之景﹐乃於山下結庵以居。常餌黃精﹐服气數十年。或出遊曾城泉山﹐布水下采藥﹐及入福廣城市賣藥飲酒﹐來往無定。忽一食﹐則十數人之食不足。或不食﹐則莫知歲月。光悅輕健﹐日行三四百里。緩行﹐奔馬莫及。後卻歸石樓庵中﹐竟不復出﹐隱於山中。後不知其所往矣。

李玨

李玨﹐廣陵江陽人也。世居城市﹐販耀自業。而玨性迥端謹﹐異於常輩。年十五﹐隨父販耀。父適他行﹐以玨專其事。人有耀之﹐與耀﹐玨卽授之斗升斗﹐俾令自量﹐不計時之貴餞﹐一斗只求兩文利﹐以資父母。歲月旣深﹐衣物甚丰﹐父怪而問之﹐具以實對。父曰﹕細吾之所業﹐同流者眾﹐無不用出入升斗﹐出輕入重﹐以窺厚利。𨿽官司以春『秋較推﹐然終莫斷其獘。一衫吾早唔之﹐但一升斗﹐出入皆用之﹐自以爲無偏久矣。汝今更出入任之自量﹐吾不可及也。然衣食丰給﹐豈非神明之助也﹖後父母歿世﹐及玨年八十餘﹐不攺其業。適李玨出相﹐節制淮南﹐而玨以新節使同姓名﹐極以自驚﹐乃攺名寬。李玨下車後﹐數月修道。齋次﹐夜夢入洞府中﹐見景色正春﹐煙花爛慢﹐翔鸞舞鶴﹐彩雲瑞霞﹐樓閣連延。玨獨步其下﹐見石壁光瑩﹐塡金書字﹐列人姓名﹐內有李玨﹐字長二尺餘。玨視之極喜﹐自謂生於明代﹐久歷顯官﹐又升宰輔﹐能無功徳及於天下﹖今洞府有名﹐我仙人也。再三爲喜。方喜之際﹐有二仙童自石壁左右出﹐玨問﹕此何所也﹖曰﹕華陽洞天。此姓名非相公也。玨驚復問﹕非玨﹐何人也﹖仙童曰﹕此相公江陽部民也。玨及曉﹐歷記前事﹐益自驚嘆。問於道士﹐無有知者。復思試召江陽官屬請之﹐亦莫知一也。乃令府城內外求訪同姓名者。數日經營﹐里巷相推﹐乃得李寬舊名玨。及聞於玨﹑乃以車畢迎之入府﹐致諍室。齋沐卹拜爲道兄﹐一家敬事﹐朝夕參禮。李寬情素恬澹﹐道貌秀異﹐須長尺餘﹐皓然可愛。年六十時﹐曾有道者教其胎息﹐亦久不食。玨愈敬之。及月餘﹐乃問﹕道兄平生得何道術﹐服煉何藥﹖玨曾夢入洞府﹐見石壁姓名﹐仙童所指﹐是以迎請師事﹐願以相授。辭以不知道衛服煉之事。玨復虔拜﹐以問寬所修如何。寬以愚民不知所修﹐遂具販耀以對。玨再三審問﹐咨嗟曰﹕此常人之難事﹐陰功不可及也。復曰﹕乃知世之富貴﹐動靜有損。𨿽在貧賤﹐用心獲佑。名書仙籍﹐以警塵俗。又問胎息不食之由﹐亦以實對。玨日師其胎息。後李寬州百餘歲﹐輕健異常﹐忽告子孫曰﹕吾寄世多年﹐𨿽然養气﹐亦無益汝輩。一夕而卒。三日棺裂﹐啟﹟5視之﹐衣帶不解﹐如蟬蛻焉﹐已尸解矣。

王可交

王可交﹐蘇﹐州昆山人也。以耕釣自業﹐居於松江南趙屯村。年三十餘﹐莫知其道。常取大魚自喜﹐以槌擊殺﹐煮之﹐搗蒜蠢以食。常謂樂無以及。一旦棹漁舟﹐方鼓植髙歌入江﹐行數里問﹐忽見一彩畫花舫漾於中流﹐有道士七人﹐皆少年﹐玉冠霞被﹐服色各異。侍從十餘人﹐鬃角云發。又四人﹐黃冠乘舫。一人呼可交姓名﹐方驚異﹐不覺漁舟已近舫側。一道士令鬃角引可交上舫﹐見七人面前各有靑玉盤﹐酒器果子皆瑩徹有光﹐可交莫識。有女妓十餘人悉持樂器。可交遠立於筵之末﹐褊拜七人。共視可交﹐一人曰﹕好骨相﹐合有仙分。生於凡賤問﹐已炙破矣。一與酒喫﹐侍者瀉酒於樽中﹐酒再三瀉之不出。侍者具以告。道士曰﹕酒之靈物﹐必若得入口﹐當換其骨。瀉之不出﹐亦乃命也。一人日﹔與栗喫。俄有一人於筵中取二栗﹐侍者送與可交﹐令喫。視之﹐其栗靑赤﹐光如棗﹐長二寸許。嚙之有核﹐非人問之栗﹐內脆而甘。久之﹐食方盡。一人曰﹕王可交已見之矣﹐可令去。命一黃衣送上岸﹐乃於舫邊覓所乘漁舟﹐不見。黃衣曰﹕不必漁舟﹐但合眼自到。於是合眼﹐若風水林木浩浩之聲。令開眼﹐已到。及開眼﹐失黃衣所在﹐但見峯巒重疊﹐松梧參天。坐於路中石上﹐及望見有門樓﹐人出入。俄頃﹐采樵者並僧十餘人到﹐問可交何人。可交具以前事對。又問﹕何日離家﹖可交日﹔今日早離家。又問﹕今日是何日﹖是三月三日。樵者與僧驚曰﹕今日是九月九日﹐去三月三日已半年餘。可交問﹕此地是何所﹖僧曰﹕此是天臺山瀑布寺前也。又問﹕此去華亭多少地﹖僧曰﹕水陸千餘里。可交自訝不已。爲僧邀歸寺﹐設食。可交但言飽﹐不喜聞食气﹐惟飲水耳。眾僧審問﹐極異之﹐乃以狀白唐興縣﹐以達臺州﹐聞於廉使王諷。諷素奉道﹐召見﹐極以爲非常之事﹐神仙變化不可測也。可交身長七尺餘﹐儀貌殊異﹐言語淸爽。諷嘆曰﹕此誠眞人也。又以同姓﹐益敬之﹐飾以道服﹐而遣人往蘇州以請所貫。具言可交三月三日乘漁舟入江不歸﹐家人尋得漁舟﹐謂恐墮水而死﹐妻子已招魂葬矣。王諷具以奏聞﹐韶稱其異。後可交卻歸鄕裏﹐備話歷歷。及與鄕人到江上﹐指所逢花舫之處依然。可交食栗之後已絕谷﹐動靜若有神助﹐不復耕釣﹐乃挈妻子往四明山。二十餘年﹐復出明州賣藥﹐使人沽酒。得錢但施於人。時言藥則壺公所授﹐酒則余杭阿母相傳。藥極松疾﹐酒甚醉人。明州里巷皆言王仙人藥酒﹐世問不及。道俗多圖其形像﹐有患店及邪魅者﹐圖於其側卽愈。後三十餘年﹐卻入四明山不復出。今人時見者。

李升

李升﹐字云舉﹐自言江夏人﹐唐徳宗甲午年生。幼而聰悟。及長﹐博通旱書﹐能文﹐機捷﹐出口成章。爲性髙古﹐師於少室山道士﹐學煉气養形之術。常布衣遊行天下。時元積廉察淅束﹐白居易出牧錢塘﹐以升舊友﹐皆暮升之文學道術﹐邀至。於賓席問﹐問升﹕生當太平之世﹐何不就榮祿而久爲布衣﹖對曰﹕不爲世徵﹐徵亦不就。乃徐吟曰﹕生在儒家遇太平﹐玄燻重滯布衣輕。誰能世路趁名利﹐臣事玉皇歸上淸。元與白奇之﹐以詩酒延畱歲餘﹐復去他遊﹐莫知所之。僖宗庚子歲﹐黃巢犯闕之後﹐天下騷然﹐惟江左稍安。宛陵主帥田頭常好道衛﹐而升五十年前﹐宛陵有耆老爲童稚時識之﹐言狀貌不攺於當時﹐人甚異之。田顯乃延之﹐師敬益厚。光澤輕健﹐若四十餘許人。須髮甚黑﹐目瞳且方﹐牙齒尖銳﹐如排棗核。好喫石蓮﹐須臾咬一升﹐皆作兩截﹐人不可學。飲酒二斗不醉。絕谷養气﹐雪中單衣而顏益紅白。時引中指指燈﹐丈餘若聞風所吹。不知其服餌﹐人問其道術長生之事﹐皆嬌詞以對。忽告人曰﹔我厭此世兵革紛紛﹐不如去矣。時昭宗爲朱全忠所篡﹐升聞而不平。翌日俄气絕﹐顏色不變。舉之就棺﹐空衣耳。已年一百四十一七歲矣。未月餘問﹐田額兵敗﹐禍及升﹐已先覺而去。亦嘗言之於人﹐咸思之﹐聖人也。後累有人於蜀中見之。

葉千韶

葉千韶﹐字魯聰﹐洪州建昌人。少師事﹟6西山道士許昊二眞君道衛﹐辟穀服气。嘗獨居山中﹐忽大風雨雷電﹐有一白衣人拜千韶﹐言君道徳臻備﹐仙籍褒升﹐當在人問役使鬼神﹐更顯功績。今神人將降﹐君可以見之﹐無所畏也。於是千韶焚香拱默以坐。俄頃﹐雲中有遠遊朱衣眞官一人降﹐又神將十餘人﹐皆帶劍﹐佩龍虎符﹐部從鬼神甚眾。有二黃衣綠衣吏﹐各執簿一卷﹐神將皆列拜千韶。眞官謂千韶曰﹕天命授君此簿﹐神將吏兵幸備役使﹐以救世人。千韶拜受﹟7天書﹐捧其簿閱之﹐若人間兵籍也。吏掌其簿書﹐請召卽應命。自後長嘯則風生林壑﹐嘆水則雨流原野﹐捺地則雷嗚被梳﹐手畫空則電光爍人。乃遊行天下﹐若徉狂﹐常醉騰騰於城市問。忽驅叱似振威﹐人問之﹕何爲如此﹖應之曰﹕我見某處火災﹐某處亢早﹐使雨救之耳。人皆覆之﹐實有其驗。或經過郡縣﹐逢旱皆請救之。千韶乃備香案啟祝﹐須臾降雨。人有請致雷者﹐腳捺地便嗚﹐從地底發輸較聲。或苦雨祈晴不應﹐乃請千韶止之。遂作衛﹐便晴霽。冬中或旱祈雪﹐千韶乃單衣胱足﹐立於日中嘯詠。俄頃﹐風雲會合﹐降雪連宵。又以符救人疾苦﹐不俟人之求請﹐見疾者﹐無不憫而救之。有邪魅者﹐聞千韶之名自愈。得符者﹐終身不復更發。咸通十一年遊及濠州﹐聞刺史劉防忽中風垂死﹐名醫莫療。千韶策杖入州曰﹕感我此來﹐使君再生矣。於是書符三道﹐貼於肩臉腿﹐曰﹕驅風從腳出﹐三日當愈。風果颼颼從腳心出﹐三日平復如故。防博通文學﹐素好道衛﹐歷官得郡﹐善政及人。乃謂賓吏曰﹕防平生師道﹐忽中暴風﹐遽感聖人﹐以相救療。董奉還士燮之魂﹐庶可伴矣﹐實道力之所報也。郡人皆神於千韶。防乃迎之於郡齋﹐欲師事﹐厚以金帛謝之。千韶遽捨防而去﹐尋之無蹤。後荊襄問人見﹐話濠州事而笑。十餘年卻隱於西山。今人時有見之者。

徐釣者

徐釣者﹐不知其名﹐自稱束海蓬萊鄕人也。言談淸爽﹐皆引子史。捷而能文﹐每自吟曰﹕曾見秦皇架石橋﹐海神忙迫漲驚潮。蓬萊隔海𨿽難到﹐直上三淸卻不遙。常腰懸一葫蘆﹐棹扁舟泛於鄂渚﹐上及三湘﹐下經五湖。每將魚就沿江市井博酒﹐與人吟話而去。垂白好事者言識之數十年矣﹐而顏貌不攺。人或戲畱之﹐約名目斤數釣魚﹐須臾得魚如其約﹐人皆異之。及見之有疾﹐卽葫蘆內。取藥救之。其藥如麻粟大﹐不許人服食﹐惟以酒研塗心腹問﹐其疾便愈﹐無不神驗。人有問之﹕藥可服食否﹖曰﹕可﹐柢是入口便憎飯去。好道者服其藥一粒﹐十年絕食﹐而常須飲酒喫水暢之。顏益紅白﹐齒髮不衰。得其藥者甚多﹐壽皆八九十。廬山錢朗累服其藥﹐極得長年。今江湖漁人時有見者﹐逐之﹐舟去如飛﹐不可近﹐乃是水仙也。

錢朗

錢朗﹐字內光﹐洪州南昌人也。少居西山讀書﹐迥爲精儒。勤苦節操﹐五經登科。累歷世宦﹐淸直著稱。所履皆有遺愛﹐時論美之。唐文宗朝爲南安都副使﹐後爲光祿卿﹐歸隱廬山。情深好道﹐師於東嶽道士﹐得補腦還元服煉長生之術。昭宗世﹐錢塘彭城王錢繆慕朗得道長年﹐乃迎就錢塘﹐師敬之勤切。時朗已一百五十餘歲﹐童顏輕健﹐玄孫數人﹐皆以明經進身﹐仕爲宰輔﹐已皓首矣﹐而朗猶如褪褓之子。錢鑼逼傳祕衛。朗駐泊錢塘二十餘年﹐忽一日告別﹐言﹕我處世多年﹐適爲上淸所召﹐今。須去矣。俄气絕。數日顏色怡暢如生﹐異香滿室。舉之就棺﹐已爲尸解。玄孫謂人曰﹕吾之髙祖年一百七十歲矣。

續仙傳卷中竟

﹟１『元』字《四庫》本作『丸』。

﹟２『日』字據《四庫》本補。

﹟３『見』字原作『是』﹐據《四庫》本攺。

﹟４一謫」字原作『請』﹐據《四庫》本攺。

﹟５『啟一字原作『聲』﹐據《四庫》本攺。

﹟６『師事』原作『事師』﹐據《四庫》本攺。

﹟７『受』字原作『授』﹐據《四庫》本攺。

續仙傳卷下

期請郎前行深水縣令沈汾編

隱化八人

司馬承禎

司馬承禎﹐字子微。博學能文﹐攻﹟1篆﹐迥爲一體﹐號日金剪刀書﹖隱於天臺山玉霄峯﹐自號白雲子。有服餌之衛刀唐則天累徵不起。睿宗雅尙道教﹐屢加尊異﹐承禎方赴召。睿宗問陰陽術數之事﹐承楨對曰﹕《老子經》云﹕損之又損﹐以至於無爲。且心目所見知﹐每損之尙未能已﹐豈復攻乎異端﹐而增智慮哉。睿宗曰﹕理身無爲﹐則淸髙矣。理國無爲﹐如之何﹖對曰﹕國猶身也。《老子》云﹕畱心於擔﹐气合於漠﹐順物自然﹐乃無私焉﹐而天下理。《易》曰﹕聖人者﹐與天地合其徳。是知天下言而信﹐不爲而成。無爲之旨﹐理國之要也。睿宗深賞異﹐畱之﹐欲加寵位﹐固辭。無何﹐告歸山。乃賜瀆寶摩花被以遣之一。公卿多賦詩送之。常待徐彥伯撮其美者二十餘篇﹐爲制序﹐名曰《白雲記》﹐見傳於世。盧藏用早隱終南山﹐後登餌居要官﹐見承楨將還天臺﹐藏用指終南謂之曰﹕此中大有佳處﹐一何必天臺﹖承禎徐對曰﹕以僕所觀﹐乃仕宦之捷徑耳。藏用有慚色。明皇韶於王屋山置壇室以居之。承禎善篆隸﹐金剪刀書自成一家體。帝命以三體寫《老子》﹐刊正文句。嘗鑄含象鑑﹑震景劍進之。命光祿卿韋滔至所居﹐按金鑰設祠﹐厚錫。上封泰山回﹐問承禎﹕五嶽何神主之﹖對曰﹕嶽者﹐山之巨鎭﹐而能出雲降雨﹐爲國之望。然靈仙所隱﹐別有仙官主之。於是韶五嶽別立仙官廟。時女眞焦靜眞泛海詣蓬萊求師﹐至一山﹐見道者﹐指言曰﹕天臺山司馬承禎名在丹臺﹐身居赤城﹐眞良師也。靜眞旣還﹐詣承禎求度﹐未幾升天。嘗降謂薛季昌曰﹕先生得道﹐髙於陶都水之任﹐當爲束華上淸眞人。開元中﹐文靖天師與承禎赴長生殿千秋節齋直﹐中夜行道畢﹐隔云屏各就枕。斯須忽聞小兒誦經聾中玲玲如金玉響。天師乃寨裳躡步而窺之﹐見承禎額上有小日如錢﹐光耀一席。逼而聽之﹐乃承禎腦中之聲也。天師退﹐謂其徒曰﹕《黃庭經》云﹕泥丸九眞皆有房﹟２﹐方圓一寸處此中。又云﹕左神公子發神語。先生之謂。有弟子七十餘人。忽曰﹕吾玉霄峯束望蓬萊﹐有靈眞降駕﹐今爲東海一靑童君東華君所召﹐必須往。俄頃化去﹐如蟬說蛻。弟子葬其衣冠焉。時年八十有九。韶贈銀靑光祿大夫﹐鎰正一先生。帝親文其碑﹐韋渠牟作傳。嘗撰《修眞祕旨》《天地官府圖》《坐忘論》《登眞系》等行於世。

曹徳休

曹徳休﹐自言從東海靑嶼山來遊江西。人見之三十餘年﹐顏貌不攺。常行民問﹐有疾者以符藥救之﹐無不愈。人有一女子﹐年二十餘﹐將聘於人﹐忽有邪物爲魅﹐百方治之﹐益甚。其父詣徳休﹐具陳病狀。徳休曰﹕汝家居近山溪﹐有潭穴否﹖父言有之。

徳休又曰﹕女子春時閒步溪側﹐爲蛟所窺﹐已拘攝精魂在其穴矣。汝可將吾一符往彼﹐投於潭中﹐少頃有驗。投符之後﹐忽見潭水翻湧﹐水作﹟3霹靂聲。須臾一物浮出﹐長二丈餘﹐形如烏蛇﹐頭若大杓﹐已劈裂腦﹐流血斃矣。其父還家﹐見女精神明爽﹐全失其病。乃以財帛往謝。徳休曰﹕本以救病﹐何以此爲﹖終不肯受。徳休常謂人曰﹕若家有疾苦﹐不必財帛﹐就徳休求符藥﹐以江魚爲繪一盤﹐並美酒一壺饗吾告之﹐其疾自痊﹖如其言﹐鄕裏爲之﹐無不應驗。人皆神事之。後忽告人曰﹕我捨此入西山天寶洞去﹐然來春牛疫頗甚﹐我畱一姓名與汝傳寫。牛疫之時﹐以繪饗吾﹐書其字帖牛角上﹐自當無苦。其後牛果大疫﹐一境之內﹐帖其字者免災﹐不帖者斃。人咸思之﹐無復見者。王元芝傳云﹕曹徳休﹐西晉大史官﹐後梁尙書郎﹐得不死之道。

閭丘方遠

閭丘方遠﹐子大方﹐舒州宿松人也﹣。幼而辯慧。年十六﹐通經史。學《易》於廬山陳元晤。二十九﹐問大丹於香林左元澤。元澤奇之﹐謂方遠曰﹕子不聞老子云﹕吾有大患﹐爲吾有身。蓋身從無爲而生有爲﹐今卻反本﹐是曰無爲。夫無爲者﹐言無卽著空﹐言有則成礙。執有無卽成滯。但於有無一致﹐泯然無心﹐則庶幾乎道。且釋氏以此爲禪宗﹐顏子以此爲坐忘。《易》云﹕無思也﹐無爲也﹐寂然不動﹐感而遂通天下之故。其歸一揆。又《經》云﹕迎之不見其首﹐隨之不見其後。是何物也﹖子若默契神證﹐又何求焉﹖所惜者﹐子之才器髙邁﹐直可爲眞門之標表也。方遠稽首致謝而去。復詣仙都山隱眞巖﹐事劉處靜﹐學修眞出世之術。三十四歲﹐受法錄於天臺山玉霄宮葉藏質﹐眞文祕訣盡蒙付授。而方遠守一行气之暇﹐篤好子史旱書﹐每披捲﹐必一覽之﹐不遺於心。常自言﹕葛稚川﹑陶貞白﹐吾之師友也。銓《太平經》爲三十篇﹐備盡樞要﹐其聲名愈播於江淮問。唐昭宗景福二年﹐錢塘彭城王錢繆探慕方遠道徳﹐訪於余杭大滌洞﹐築室宇以安之。昭宗累徵之﹐方遠以天文推尋﹐秦地將欲荊榛﹐唐祚必當革易﹐伴之園綺﹐不出山林﹐竟不赴召。乃降詔褒異﹐就頒命服﹐俾耀玄風﹐賜號妙有大師﹑玄同先生。闡揚聖化﹐啟發蒙昧﹐眞靈事迹﹐顯聞昊楚。由是從而學者﹐無遠不至。弟子二百餘人﹐會稽夏隱言﹑譙國戴隱虞﹑榮陽鄭隱瑤﹑昊郡淩隱周﹑廣陵盛隱林﹑武都章隱之﹐皆傳道要而升堂奧者也。廣平程紫霄應召於秦官﹐新安聶師道行教於昊國﹐安定胡謙光﹑魯國孔宗魯十人皆受思眞煉神之妙旨。其餘遊於聖邇﹐藏於名山﹐不復得而記矣。天復二年二月十四﹐沐浴焚香﹐端拱而坐﹐俟停午而化。顏色怡暢﹐屈伸自遂﹐異香芬馥﹐三日不散。弟子以從俗葬﹐舉以就棺﹐但空衣而尸解矣。葬於大滌洞之傍白鹿山。復有道俗於仙都山及廬山累見之﹐自言﹕我捨大滌洞﹐歸隱瀾山天柱源也。

聶師道

聶師道﹐字通微﹐新安歙人也。性聰淳直﹐言行謙謹﹐養親以孝聞﹐深爲鄕裏所敬。少師事於方外郎徳誨之從兄也。徳誨自省郎出牧新安﹐乃於郡之東山選勝地﹐構室宇以居之﹐目爲問政山房。而師道事之辛勤。年十三﹐披戴冠裳。十五﹐傳法錄修眞之要。後出遊績溪山。自言嘗覽《內傳》﹐見服松脂法﹐乃與道倡上百丈山采松脂。崖石迥聳百丈﹐遂以名之。其四望髙千餘仞。夜宿於崖頂松下﹐天淸月朗﹐忽聞仙樂起自東南紫雲上﹐遙遙而來﹐遲緩過於石金山。石金與百丈﹐其髙相等﹐𨿽平地隔三十餘里﹐山頂相望咫尺問﹐乃聞仙樂到彼輾。少時﹐擊小鼓三通﹐復通奏金石笙簫﹐絲匏響亮﹐擊鼓而拍﹐莫審其曲調。聲揭而淸﹐特異人問之樂。自三更及雞嗚而止。後問於山下人﹐是夜皆聞之。其同倡嘆曰﹕方采靈藥﹐遽聞仙樂﹐豈非有感﹖此亦君得道之嘉兆矣。其後遊行歸南嶽﹐禮玉淸及光天﹑碧玉二壇。後浪招仙觀﹐入洞靈源。時當春景﹐聞蔡眞人舊億處不遠﹐有花木甚異﹐采樵者時或見蔡眞人在其問。師道喜之﹐乃辟穀七日﹐晨起獨往山中。徐行﹐聞花有異香﹐不覺日晚。忽到大溪傍﹐見一樵人臨水坐於沙上。師道驟欲親近﹐方乃』負樵將下溪﹐回顧師道﹐卻駐樵檐問﹕獨此何往﹖應之曰﹕學道尋仙﹐深心自切。聞蔡眞人隱此山﹐願一禮謁爾。樵人曰﹕蔡君所居極深﹐人不可到。師道曰﹕攀蘿登崖﹐已及於此。有山通行﹐豈憚遠近。樵人又曰﹕日將暮矣﹐且行。過此山東﹐有人家可宿。師道欲隨樵人去﹐樵人遽入溪﹐水甚淺。及師道入﹐水極深而急﹐不敢涉。樵人曰﹕汝五十年後方過得此溪。目送樵人涉水面而去﹐不見。師道回山東十餘里﹐遙望見艸舍三問﹐有籬落雞犬。漸近﹐見一人靑白色﹐似農人﹐年可三十﹐獨居。見師道到﹐甚訝師道深山自行。主人又問師道﹕此來何之﹖應曰﹕尋蔡眞人居。主人曰﹕路上見樵人否7曰﹕見。主人曰﹕此蔡道者適過也。師道聞之﹐禮祝曰﹕凡愚見仙聖不識﹐亦命也已。逼夜﹐山林深黑﹐投宿無地。又問曰﹕從何來﹖具以發邇新安尋眞之由以對。乃許入其捨。復指師道﹐令近火鑪邊牀上坐﹐曰﹕山中偶食盡﹐求之未歸。師道曰﹕絕粒多時﹐卻不以食爲念。見火側有湯鼎﹐復有數个黃磁合。主人曰﹕合內物可喫﹐任意取之。乃揭一合﹐是茶。主人曰﹕以湯潑喫。及喫﹐气味頗異於常茶。久之﹐復思茶。更揭之﹐合不可開。褊揭諸合﹐皆不能開。師道心訝不似村人家﹐而不敢言。主人別屋睡﹐日髙不起。又無火燭﹐睡中曰﹔此孤寂之處﹐忽病﹐無以相待。前村人家甚多﹐可以往彼。師道遂行數里﹐不見人家﹐悉是崖險﹐乃回﹐已迷向宿之處。復行約三十餘里﹐忽逢見一老人﹐欣喜﹐邀於石上坐。問入山之意﹐具以前事對之。老人曰﹕蔡君父子俱隱此山﹐昨夜所宿之處﹐卽其子也。又曰﹕爾道气甚濃﹐仙骨未就﹐入由饑渴﹔易能久畱此哉。俄折艸一莖與師道﹐形若姜苗﹐而長尺餘。嚼味甘美。復令取泉水。喫次﹐舉頭已失老人所在。師道悲嘆不已﹐而覺食荼艸之後﹐气力輕健﹐愈於來時。卻欲沿山路尋宿處﹐其路已爲棘蔓蔽塞﹐前去不通﹐卻回招仙觀。眾道士驚異曰﹕此觀𨿽靈嶽﹐側近虫獸甚多﹐人罕能獨行﹐何忽去月餘日﹐實久憂望。師道曰﹕昨日方去﹐始經一宿。具言見樵人及宿處﹐又逢老人。道士皆嘆曰﹕吾輩𨿽同居此觀﹐徒爲學道﹐知有蔡眞人﹐無綠一見。吾子夙有仙分﹐已見蔡君父子。其老人者﹐昔聞彭眞人亦隱此山﹐豈非彭君乎﹖子一入山﹐遽逢三仙人﹐一日一宿﹐人間月餘矣。其實積習之命也。師道深自嘆異。駐招仙觀修煉餘年後﹐以親老思歸﹐卻回問政山。每入諸山拾薪雕藥﹐或逢虎豹﹐見師道則垂耳搖尾﹐俯伏於地。師道以手撫而呼之﹐乃起隨行。或以薪藥附於背上﹐負之送歸而去。昔郭文舉居大滌洞﹐伏虎亦如之。歙之近山頗有猛獸﹐而不爲人之害者﹐自師道之感也。其親時問師道遊學所益﹐具陳其事。親聞之而喜曰﹕汝以孝養﹐我以道資﹐亦幸爲汝母矣。此蓋宿慶之及也。後又出遊﹐復思往南嶽九疑山。早聞梅眞人﹑蕭侍郎皆隱玉筍山﹐時人多見之。梅卽南昌尉梅福也。蕭卽梁之公子蕭子云也﹐自束陽太守避侯景之亂﹐全家入山。二人俱得道於此。師道且止玉筍淸虛觀﹐思慕梅﹑蕭﹐三遊郁木坑﹐或冀一見﹐堅心而去。山行極深﹐忽見一人﹐布衣烏紗帽﹐顏若五十許人。師道禮敬問之。初自稱行者﹐問師道何往﹐乃以尋梅﹑蕭爲答。行者曰﹕聞爾精勤慕道﹐褊訪名山﹐誠亦非易。欲見二君﹐行者可以相引。爾宿業甚淨﹐已應玉籍有名。𨿽未便飛升﹐當亦度世爾。行者又曰﹕我謝通修也﹐恐爾未識﹐故以自言。本居南嶽﹐與彭﹑蔡同隱已三百年﹐知爾嘗遊洞靈源﹐我適爲束華君命主玉筍山林地仙﹐兼掌淸虛觀境土社令。爾與我素有道綠﹐是得相見。然梅﹑蕭日中爲小有洞王所召﹐恐未便還﹐未可俟也。師道於是虔拜曰﹕凡世肉人﹐謬探大道﹐凝神注想﹐以朝繼夕﹐未知要妙。若浮於海﹐詛識其涯。不期今日獲見道君﹐實曠劫之幸也。通修曰﹕丹心懇苦﹐深可憫哉。爾世事未了﹐且當送爾出山﹐路往我所止。隨行數里﹐忽見艸舍兩問﹐甚新潔。有牀席﹑小鐺﹐然火煎湯﹐儼若書生所居﹐而無人。通修命師道入坐於木馬上﹐通修自坐於白石鹿上。俄有一量角童以湯一盤與師道﹐呷之神气爽然。又指令架上取書一卷﹐通修曰﹕此《素書》也﹐但習之無息﹐當得眞旨。師道意欲求住﹐師學之。未啟言而通修已知﹐曰﹕爾有親老﹐𨿽有兄能養﹐若欲更南遊﹐此未可言住。我有弟子曰紫芝﹐在九疑山。若往彼﹐見之﹐爲我傳語﹐兼出《素書》示之﹐得盡其旨矣。或不見﹐但投《素書》於毛如溪上洞中﹐仍題石壁﹐記我傳語之意﹐紫芝當自授爾要道。言訖﹐乃發遣師道回。俄不見通修。已在郁木坑外﹐到淸虛觀矣。眾道士皆驚曰﹕何一去七日而返﹖師道具以對之。有道士二人欣躍﹐與師道共入郁木坑﹐到舊處﹐巖石艸樹歷歷宛然﹐但失其艸舍。竟日悵望而回。

師道得《素書》﹐文字可識﹐皆說龜山王母理化眾仙祕要眞訣。地仙習此﹐當得升天。世人授之﹐迹參洞府。其閒疑義﹐不可究也。後南遊到九凝山湘眞觀﹐月餘尋問紫芝蹤迹﹐咸言毛如溪有一憶士﹐莫知姓名﹐人或有見者。師道累入山﹐尋之不見﹐遂如通修言﹐投書題石。後嘗夢神仙稱紫芝﹐教之以疑義意﹐乃醒焉。經歲餘﹐後還問政﹐居三十餘年。每焚化﹐卽以二蔡﹑彭﹑謝眞形像貌瞻禮﹐仍自以管幅編異傳於道俗。其後昊太祖霸有江淮﹐聞師道名迹﹐冀其道徳獲於軍庶﹐繼發徵召。及至廣綾﹐建玄元宮以居之。每升壇祈恩﹐禱福水早﹐無不致天地感動﹐煙雲呈祥。是以人情咸依道化﹐境若華胥﹐俗皆可封。𨿽古今異時﹐實大帝之介君也。遂降褒美爲逍遙大師﹑問政先生﹐以顯國之師也。弟子鄒徳匡﹑王處訥﹑楊匡翼﹑汪用眞﹑程守朴﹑曾景霄﹑王可儒﹑崔嬋然﹑杜崇眞﹑鄧啟遐﹑昊知古皆得妙理﹐傳上淸法﹐散於諸州府﹐襲眞風而行教﹐朝廷皆命以紫衣﹐光其玄門。道中有秦﹑昊﹑齊﹑荊﹑燕﹑梁﹑閩﹑蜀之士﹐咸來逾紀﹐勤苦奉事。師道常謂之曰﹕我無道術﹐何以遠來若此﹖一弟子皆曰﹕昔張君居蜀﹐天下之人悉往事之。隨其所修﹐各授以道焉。莘弟子執奴僕之役﹐久而不去者﹐方得成仙。今悉是枯骨子孫﹐日逼朽腐﹐思避短景﹐希度長生﹐願無卻懇切也。然師以仁慈接眾﹐言不阻違﹐隨其性適一指以道要﹐若久行霧露﹐餘潤漬衣﹐近蘿沈檀﹐輕香襲體。由是居廣陵三十年﹐有弟子五百餘人。而師道胎息已久﹐煉丹有成﹐一日一告弟子曰﹕我適爲黑績朱衣一符吏告我爲仙官所召﹐必須去矣。頃之﹐異香滿室﹐云鶴近庭﹐若有眞靈所集﹐爽然言別而化。弟子斂之﹐棺忽有聲﹐視之若蟬蛻﹐尸解矣。弟子葬其衣冠爾。後數十人自豫章來﹐見之領一丫童行。道俗多識之﹐咸問﹕何爲遠遊﹖曰﹕離南嶽多年﹐今暫往耳。所在多宿泊舊遊官觀而去。半年後﹐人自長沙來﹐亦如豫章所見。復見衡陽路﹐見歸洞靈源去。樵人言五十年後過溪﹐適足驗矣。詳其由來﹐是二蔡﹑彭﹑謝之儔倡也。隱化而往﹐絕世思望﹐神仙皆然。其後將二十年﹐問政山屢有云鶴呈祥盤旋﹐竟之歙之鄕裏﹐親族以爲師道之還故鄕﹐若令威華表之驗也。弟子範可保數十人復發所藏衣冠﹐遷歸於問政山之陽﹐狀列掌情﹐罄以上聞。乃降韶曰﹔詢諸贈典﹐系乃彜章。啟有厥由﹐於何不舉。淮浙宣歙管內道門威儀﹑逍遙大師﹑問政先生﹑爲國焚修大徳﹑賜紫聶師道﹐早通玄理﹐夙契眞風。野鶴不掌﹐孤云自在。昔太祖創基之際﹐已命焚修。及元勛匡國之初﹐早曾瞻敬。眷言道行﹐皇冠玄關。𨿽升遐屢歷於光陰﹐而遺懿益隆於寰宇。況教門一請﹐臺輔奏陳﹐且將啟玄墟﹐卽迥故里。是用加之峻秩﹐錫以祟階﹐式表休息﹐庶昭往行。可贈銀靑光祿大夫﹑鴻臚卿。問政先生自王畿歸歙﹐涉江山千有餘裏﹐朝行暮止﹐皆有雲彩映野﹐鶴聲響空﹐若迎引隨覆。及問政山﹐三日而散。

殷文祥

殷七七﹐名文祥﹐又名道荃﹐常自稱七七﹐俗多呼之﹐不知何所人也。遊行天下﹐人久見之﹐不測其年壽。面光白﹐若四十許人。到處或易其姓名﹐不定。曾於涇州賣藥﹐時靈臺蕃漢疫病俱甚﹐得藥者入口卽愈﹐皆謂之神聖。得錢卻施於人。而嘗醉於城市問﹐周寶舊於長安識之。尋爲涇源節度延之禮重﹐慕之道術還元之事。及寶移鎭浙西﹐後數年﹐七七忽到﹐復賣藥。寶聞之驚喜﹐召之﹐師敬益甚。每自醉歌曰﹕琴彈碧玉調﹐藥煉白玉砂。解醞遺巡酒﹐能開頃刻花。寶常試之﹐悉有驗。復求種瓜釣魚﹐若葛仙公也。鶴林寺杜鵑髙丈餘﹐每春末﹐花爛煜。寺僧相傳言﹕貞元年中有外國僧自天臺缽盂中以藥養其根﹐來種之﹐自後構飾花院鑠閉。人或窺見女子﹐紅裳艷麗﹐遊於樹下。有輒采花折枝者﹐必爲所祟。俗傳女子花神也。是以人共保惜﹐故繁盛異於常花。其花欲開﹐探報分數節﹐使賓僚官屬繼日賞飯。其後一城士庶﹐四方之人﹐無不酒樂遊從﹐連春入夏﹐自旦及昏﹐閒裏之問﹐殆於廢業。寶一日謂七七曰﹕鶴林之花﹐天下奇花。常聞能開頃刻花﹐此花可開否﹖七七曰﹕可也。寶曰﹕今重九將近﹐能副此日乎﹖七七乃前二日往鶴林宿焉。中夜女子來﹐謂七七曰﹕道者欲開此花耶﹐﹖七七乃問﹕女子何人﹐深夜到此﹖女子曰﹕妾爲上玄所命﹐下司此花。然此花在人問已逾百年﹐非久卽開聞苑去。今與道者共開之。非道者﹐無以感妾。於是女子瞥然不見。來日晨起﹐寺僧忽訝花漸拆藥。及九日﹐爛慢如春﹐乃以聞寶。一城士庶驚異之﹐遊賞復如春夏問。數日花俄不見﹐亦無花落在地。七七偶到官僚家﹐適值賓會次﹐主與賓趁而迎奉之。有佐酒倡優﹐共輕侮之。七七乃白主人﹕欲以二栗爲令﹐可乎﹖咸喜﹐謂必有戲衛資於歡笑。乃以栗巡行﹐接者皆聞異香﹐驚嘆。惟佐酒笑七七者二人﹐化作石﹐綴在於鼻﹐掣拽不落﹐但言穢气不可堪聞。二人共起狂舞﹐花鈿委地﹐相次悲啼﹐粉黛交下。及優伶輩一時亂舞﹐鼓樂皆自作聲﹐頗合節奏﹐曲止而舞不已﹐一席之人笑皆絕倒。久之﹐祈謝於七七。有頃﹐石自鼻落﹐復爲栗。傳之﹐異香。及花鈿粉黛﹐悉如舊﹐略無所損。咸敬事之。七七酌水爲酒﹐削木爲脯﹐使人退行﹐指船卽駐﹐呼烏自墜﹐唾魚卻活﹐撮土畫地﹐狀山川形勢﹐折茅聚蟻﹐變城市人物。有曾經行處﹐見之﹐言歷歷皆似﹐但小狹耳。凡諸衛不可勝紀。後二年﹐薛朗﹑劉浩作亂﹐寶南奔杭州。而寶總戎爲政﹐刑及無辜。前上饒牧陳全裕經其境﹐構之以禍﹐斥其盡族。寶八十三﹐筋力尢壯﹐女妓百數﹐蓋得七七之衛。後爲無辜及全裕作厲﹐一旦忽姐。七七﹐劉浩軍變之時﹐在甘露寺爲眾僧推落北崖﹐墮江死矣。其後人見在江西。十餘年﹐賣藥入蜀﹐莫知所在。鶴林寺花﹐兵火焚寺﹐樹失根株﹐信歸板苑矣。

譚峭

譚峭﹐字景升﹐國子司業沬之子。幼而聰明﹐及長﹐頗涉經史﹐彊記﹐問無不知。屬文淸麗﹐沬訓以進士業﹐而峭不然。迥好黃老﹑諸子﹐及周穆﹑漢武﹑茅君﹑列仙內傳﹐靡不精究。一旦告父出遊終南山﹐父以終南山近京都﹐許之。自終南遊太白﹑太行﹑王屋﹑嵩﹑華﹑泰嶽﹐迆徑遊歷名山﹐不復歸寧。父馳書委曲責之﹐復謝曰﹕茅君昔爲人子﹐亦辭父學仙。今峭慕之﹐冀其有益。父以其堅心求道﹐豈以世事拘之﹐乃聽其所從。而峭師於嵩山道士十餘年﹐得辟穀養气之衛。惟以酒爲樂﹐常醉騰騰周遊﹐無所不之。夏服烏裘﹐冬則綠布衫。或外於風霜雪中經日﹐人謂其已斃﹐視之气出休休然。父常念之﹐每遣家童尋訪﹐春冬必寄之以衣及錢帛。捧之且喜﹐復書﹐遽厚遣家童回。才去﹐便以父所寄衣出街路﹐見貧寒者與之﹐及寄於酒家﹐一無所畱。人或問之﹕何爲知此﹖曰﹕何能看得﹖盜之所竊﹐必累於人。不衣不食﹐固無憂矣。常欣欣如也。或謂風狂。行吟曰﹕綫作長江扇作天﹐報鞋拋向海東邊。蓬萊信道無多地﹐柢在譚生拄杖前。爾後居南嶽﹐煉丹成﹐服之﹐入水不濡﹐入火不灼﹑亦能隱形變化。復入靑城山而不出矣。

杜升

杜升﹐字可云﹐自言京兆杜陵人也。莫測其年壽。不食﹐常飲酒三斗不醉。顏甚悅澤﹐若三十許人。裹方巾破朴頭﹐冬則常著綠布衫。而言談甚髙﹐有文學。人或有換新布衫﹐必受之﹐舊者堅不脫﹐新者出門逢人便與之﹐常遊城市問﹐醉行。能沙書﹐好於水碗及盆中以沙書龍字﹐浮而左右轉。或叱之飛起﹐髙丈餘﹐隱隱若雲霧﹐作小龍形。呼之﹐復下水中。頃刻之問﹐得錢甚多﹐便散與貧人及酒家。如此﹐到處日日爲之﹐人皆不厭﹐無錢與之。人疑以衛惑於眾也。冬則外於雪中三兩日﹐人以爲僵斃矣。或撥看之﹐徐起抖擻雪而行﹐猶醉酣而醒爾﹐气出如夏﹐醉睡醒也。杜孺休﹐鄧國公綜之子﹐爲蘇州牧﹐忽聞可云在城市﹐極喜﹐乃延入州拜之﹐呼爲道訪。賓客寮屬皆訝之。孺休曰﹕先君出鎭西川日﹐與此道翁深相善﹐常來去書齋中。時孺休才十餘歲﹐今五十餘﹐別道羣四十年﹐而裝飾顏貌﹐一如常時。遂畱之郡齋﹐咨以道術。可云曰﹕但以政化及人﹐慈愛爲意。況今多事﹐由在保身﹐未能脫屨塵世﹐委家林野﹐宜遠於兵傷。道衛巨可問也﹖時入郡中﹐則孺休必以錢帛與之﹐阻讓不可﹐出城便散與人。孺休敬之愈甚。可云或與孺休賓寮聚飲﹐有唱和者﹐而可云出口成章﹐意思深遠﹐多神仙旨趣﹐人無以繼之。後軍亂﹐孺休果爲兵傷而斃。可云人見亦被傷﹐但有舊布衫一領﹐作三四段破痕在地。後數日﹐人多見過松江﹑浙江﹐經杭﹐越衢﹐信﹐入江西市中﹐醉昤沙書如舊。又一年﹐人於湖南見之﹐問蘇州事﹐歷歷話如目擊。復笑而言曰﹕吾曾居南嶽﹐今在人世已久﹐卽當歸矣。其後更不復見。詳其由﹐是得隱形解化之道﹐世人莫可知也。

羊愔

羊愔者﹐泰山人也。以世緣官﹐家於縉雲。明經擢第﹐解褐嘉州夾江尉﹐罷歸縉雲。兄忱﹐爲臺州樂安令。而惜幽棲括蒼山﹐性惟沈靜﹐薄於世榮﹐雅尙逍遙﹐常慕道術。一日一妻暴亡﹐曰﹕莊生鼓盆﹐深爲達者。今樂矣﹐葬之不亦宜乎。男且有業﹐女以有歸﹐永無累也。後遊阮郎亭崖上﹐去地十餘丈﹐有篆書刻石﹐字極大﹐世傳云漢阮肇題詩。入石模塌驗之﹐乃是李陽冰嘗爲縉雲令﹐遊此亭﹐題詩曰﹕阮客身何在﹖仙云洞口橫。人間不到處﹐今日此中行。惜於亭側與縉雲觀道士數人花時飲酒﹐日午忽僕地若斃﹐气息猶暖﹐乃異還家﹐七日方醒。鄕裏之人與道士俱往問之﹐惜曰﹕初爲一人靑幀絳服﹐自稱靈英﹐邀入洞府中﹐見樓觀宏麗﹐鸞鶴回翔﹐天淸景暖﹐異於人問。須臾﹐一石穴中有物飛出﹐狀如養靑色﹐柄長。靈英曰指之曰﹕此靑雲芝也﹐可食之得仙。惜覺饑方甚﹐取坐於石上食之﹐味甘美﹐俄而都盡。靈英曰﹕爾宿有仙分﹐今日遽得見仙官。乃引見遠遊冠﹑雲霞被三人﹐文武侍從極多。靈英曰﹕一人小有天王君﹐一人華陽大茅君﹐一人隱玄天佐命君。惜歷諧徧拜之﹐咸曰﹕有仙骨﹐未得飛升﹐猶宜地上修煉。俄頃靈英送出﹐乃括蒼洞西門也。惜方悟此身。後不喜穀气﹐但飲水三升﹐日食百合一盞。身輕﹐骨節皆動﹐抖擻如竹片拍板聲。又多言語吟詠﹐若與人談話相詁﹐畫夜不停。或以紙三二百張書之﹐頃刻皆褊文字﹐人莫之識。惜讀之﹐悉是文章。道俗好事者依口錄之﹐實亦淸詞麗句﹐多神仙瀛洲板苑之意。如此經一年﹐淸庾輕健。有不信者﹐謂之妖物所魅。又二年﹐不喜百合﹐惟飲水與酒。三年後﹐鬢髮如漆﹐面有童顏。行輕似飛﹐飲酒三斗不醉。始衣布褐。人或問之﹕三年無師﹐何似學﹖惜曰﹕凡所爲者﹐非自能﹐皆神人教之。後乃往樂安省兄﹐一日而別。又往天臺﹐亦一日而到﹐日行三四百里。復歸仙都﹐餌藥養气二十餘年。後南入委羽山而去。

續仙傳卷下竟

﹟１『攻』字原作『政』﹐據《四庫》本攺。

﹟２『房』字原缺﹐據《道藏》中《太上黃庭內景玉經》原文補。

﹟３『作』字據《四庫》本補。

