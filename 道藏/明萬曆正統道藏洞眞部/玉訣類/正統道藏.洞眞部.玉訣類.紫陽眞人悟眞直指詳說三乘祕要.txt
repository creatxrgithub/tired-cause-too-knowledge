洞眞部玉訣類

紫陽眞人悟眞直指詳說三乘祕要

經名﹕紫陽眞人悟眞直指詳說三來祕要。一卷﹐題翁葆光述﹐出於南宋﹐編成於元代。底本出處﹕《正統道藏》洞眞部玉訣類。

悟眞直指詳說

象川無名子翁葆光述

夫混沌未顯之前﹐虛無寂寞﹐無名可宗﹐彊名日道。道降而生一气﹐非動非靜﹐非濁非淸﹐邈不可測﹐聖人彊言﹐謂之混元眞一之气。一气旣判﹐化爲陰陽。陰陽者﹐天地也﹐男女者也。天地捆縊﹐萬物化醇。男女媾精﹐萬物化生。故自有天地以來﹐未有一物不因陰陽相交而得其形者。夫欲修煉者﹐若以金石艸木之象名﹐萬有不同之器類﹐以至一身精神气血液之屬﹐而爲丹質者﹐此皆後天地生滓質之物也。滓質之物有形可睹﹐安能生有形而入於無形也哉。後天地生者也﹐皆不離乎天地之內﹐而有形者未嘗不壞﹐安能變化而超乎天地之外也哉。不超乎天地之外而有形者﹐未始不墮於陰陽生死之數者也。夫陽主生﹐陰主死﹐一死一生﹐一往一復﹐此理之自然也。設使緞煉得法﹐服餌有功﹐壽等龜齡﹐年齊鶴算﹐及其數盡﹐未有不亡。若箭之射空﹐力盡必墜﹐謂其有形未有不壞之理也。是故聖人采先天一气爲丹﹐煉形還歸於一气﹐煉气歸神﹐煉神合道﹐而歸於無形之形﹐故能超乎天地之外﹐立乎造化之表﹐掌握陰陽﹐挈提天地。陰陽生死之所變者﹐九天一气使之然也。故得丹體﹐常靈常存﹐不生不滅矣。譬猶運瓷﹐處瓷之內﹐焉能運瓷。必也處瓷之外﹐則能運瓷矣。眞一之气﹐生於天地之先﹐邈不可測﹐聖人以同類之物誘之成丹。亦猶日中有火﹐以陽燧引之﹐則得其火矣。又如月中有水﹐以方諸引之﹐則得其水矣。故緞同類之物﹐立爲鑪鼎﹐號日眞龍眞虎。故呂公詞有自然鑪鼎虎繞與龍蟠之語也。夫同類者﹐無情之情﹐不色之色也。萬物之中﹐得其性命之正﹐爲靈爲貴之最者也。假如初弦之气也﹐運而用之﹐故號日眞鉛﹑眞汞也。仙翁日﹕時人要識眞鉛汞﹐不是凡砂及水銀。乃初弦鉛之气也。初弦者﹐上下弦二八之數也。龍稱八雨﹐虎重半斤﹐所以謂之二八也。此時水源至淸﹐有气而無質者也。以此气類而誘之﹐則眞一之气降靈而有象也。仙翁日﹕藥逢气類方成像﹐道在虛無合自然也。夫煉此金丹﹐先求名山福地﹐次創丹室數橡﹐壇築三層﹐劍卓四面﹐懸之以鏡﹐方乃立龍虎爲鼎鑪﹐置刻漏爲規矩﹐抽添有水火之則﹐作用有輔弼之儔。如此之類﹐未易敷陳﹐亦假世財﹐方克就緒。故陰眞君論曰﹕欲修此道﹐須假資財。如無資財﹐則修金丹不成。又須三人爲倡﹐方可修煉。三人同心﹐一志之良友也。密當八月首望之宵﹐一陽初動之際﹐當先主者禹步登壇﹐左手擒龍﹐右手擒虎﹐精調气候﹐數按周星﹐一作天正配陰陽﹐息符刻漏﹐故得金水交並﹐龍木孕英矣。一者坐喔運籌﹐經文緯武﹐而繼其中問首尾之所施﹐不使毫釐差惑。故仙翕曰﹕大都全藉修持力﹐髦發差殊不作丹也。一者潛窺刻漏之的﹐密整抽添之用﹐準備火工無失﹐復卦逾時過刻﹐丹必難成。故朝元子曰﹕勸君窮取周天數﹐莫使差跎復卦催。三人一心﹐遞互相符﹐不半時辰﹐立得眞一之气歸於交感之宮﹐結成一粒﹐大如黍珠﹐號日金丹。現在北海之中﹐赫然光透簾幃﹐卽時密運模娜以追之。才得入口﹐則立躋聖位矣。故仙翁日。。一粒金丹吞入腹﹐方知我命不由天。得此一粒﹐鎭在丹田气海之中﹐則一身精气翕然而歸之﹐立結成砂而不失走。然後運火緞煉﹐成金液還丹。夫火者﹐陰陽之气也。陽數奇﹐陰數偶。自子至巳六辰屬陽﹐故謂之陽火。自午至亥六辰屬陰﹐故謂之陰符。乾之策二百一十有六﹐坤之策一百四十有四。二篇之中﹐奪得四千三百二十年正气﹐歸我丹田之中﹐溫養子珠﹐結就聖胎也。老君曰﹕陽奇自子生﹐陰偶從午發。終始在乾坤﹐中冥母胎月。故得外精﹐陰陽之火內生﹐金液之質﹐不假施功﹐自然運轉﹐從尾問歷歷然有聲﹐直透雙關﹐逆上泥丸峯頂﹐降下口中﹐狀如雀卵﹐馨香甘美﹐此乃金液還丹也。徐徐咽下丹田﹐結成聖胎﹐養就嬰兒。故仙翁曰﹕嬰兒是一含眞气﹐十月胎圓入聖基。蓋凡胎十月降誕﹐聖胎亦然。十月火備功圓﹐脫胎而化形﹟爲純陽之體﹐寒暑饑渴不能爲惱﹐方可換於探山窮谷之中﹐或卑污僻陋之所﹐面壁九年﹐以空其心﹐無人無我﹐心境一如﹐故謂之神仙抱一也。正釋子收牛之時﹐惟識心見性者抱之﹐則斯道弘矣。九載功備﹐無爲之性自圓﹐而慧自生。純陽之體自妙﹐而神自靈。故得性命﹐與道合眞而無形矣。無形之形﹐隨物現相﹐遇風則風﹐遇雨則雨﹐遇水火則爲水火﹐遇飛走艸木﹐變化不測﹐倏存倏亡﹐瞻之在前﹐忽焉在後﹐故能分身百億﹐應現無方心若一月之照萬水﹐無不周徧。是以隨綠赴感﹐靡所不應。原其至眞之軀﹐處於至靜之城﹐實未嘗有作者。此乃神形性命﹐與道合眞﹐而同歸於究竟寂空之本源也。故聖人彊名之曰九轉金液大還丹也﹐又曰金剛不壞之軀﹐乃爲無上至眞之妙道也。仙翁獨弘斯道﹐故以眞金妙色之身﹐證其巍巍堂堂眞金慈相﹐普現法界﹐救度眾生。故示劉奉眞之徒以性道無生而入寂﹐後現眞身於王屋山中﹐示二命道不滅而圓通。故於元丰五年三月初五日尸解之時﹐乃畱愒日。一靈妙用﹐法界圓通。此非性命之道雙圓﹐形神之眞俱妙﹐豈能與於此。其板世亦九十六載矣﹐平時宏闡玄微﹐吟詠情性﹐言辭奧雅﹐汲引後來﹐自目其篇曰《悟眞》。悟眞云者﹐性命之眞也。又恐後學惟知命道而不知盡性﹐惟知性道而不知養命﹐故有了悟眞如之一絕﹐丹是色身妙寶之一詞﹐啟發髙明之士﹐大根器之人﹐俾知性命之道﹐咸獲究竟圓通﹐迥超三界﹐此非無得大悲平等之心智慧智圓者﹐孰能如是哉。愚𨿽識見暗昧﹐頗得仙翁之密旨﹐故精研是篇﹐而漏其精機十已八九矣。探慮同好之士﹐金丹源流所自﹐於是原始要終﹐冒犯天譴﹐直指悟眞之坦途。倘有夙骨合仙者﹐徑直入悟眞之門﹐尋無爲於一黍之珠。若於外覓﹐則不可以冀其有所得矣。昔元始天尊懸一寶珠﹐大如黍米﹐在空玄之中﹐無鞅聖眾勃勃俱自珠口而入者﹐卽此金丹之一﹟粒也。一粒如黍﹐包含萬象﹐囊括三才﹐其大無外﹐其小無內﹐一旦古迄今﹐髙眞上聖證此道者﹐不可勝舉﹐孰不由此一黍而證無上之大道者。此道至簡至易﹐苟非眞師指示﹐則莫能曉其深根固蒂者。根蒂識矣﹐苟非巨有財力者﹐則亦莫能成其功而著其事也。功事著矣﹐苟非明心見性﹐則亦莫能臻於抱1之妙也。抱一旣妙﹐則性命之道至矣﹐不可復有以加矣。是故命道﹐莫不有傳於師指而後明﹐修持而後著也。若夫性道則不然﹐不由外至者也。苟非見聞知識於外者﹐則墮於中小之規﹐而不徹其聽瑩之至者也。惟於自己胸中﹐自悟自明﹐方能盡其性道﹐而得所謂最上第一乘者也。吁﹐性道之中﹐非有悟有明也﹐悟無所悟﹑明無所明而已。非有盡有得也﹐盡無所盡﹑得無所得而已。最上第一也﹐上無所上﹑一無所一而已。學者倘達師旨﹐手握天機﹐毀煉神丹﹐脫胎換骨﹐更無明心達本﹑了悟眞空﹑直超最上之乘﹐徑入無爲之境﹐則形神俱妙﹐性命交圓﹐駕鶴縿鸞﹐乘龍跨鳳﹐共爲蓬闈之遊必矣。

彊兵戰勝之衛

夫彊兵戰勝之術者﹐乃煉金丹之旨也。夫煉金丹者﹐每以中秋初夜﹐一陽動時﹐坐鎭魁呈﹐壇升三級﹐左擒龍而審定鼎弦﹐右捉虎而精調火候。一文一武﹐交爭戰於玄門。一去一來﹐互鬥危於牝戶。息符刻漏﹐數應周天﹐無令毫髮差殊﹐故日彊兵戰勝之術也。夫兵者﹐龍虎也。戰者﹐交媾也。不一時辰﹐立獲金丹入口﹐戰勝之術著矣。故《西華經》日﹕彊兵戰勝﹐在養玄珠之功也。是以仙翁首列一十六首者﹐以明龍虎﹐各一﹑八之數。五言四韻一首者﹐以表一時得金丹一粒也。此余所以分爲上卷﹐表而出之﹐以明彊兵戰勝之術﹐則采金丹之功集然明白矣。

富國安民之法

夫富國安民之法者﹐乃運陰陽符火之旨也。夫人道無形﹐肇生一气﹐一气混沌﹐判爲陰陽。故至陽之气輕淸﹐覆冒於上者﹐謂之天。至陰之气重濁﹐負載於下者﹐謂之地。積諸純陽之气﹐飛升於天者﹐仙也。積諸純陰之气﹐沈淪於地者﹐鬼也。稟一陰一陽之气﹐不升淪之軀﹐處於天地之中﹐可仙可鬼者﹐人也。人能修煉﹐剝盡艸陰﹐而形化爲純陽之气﹐則升仙矣。不知修煉﹐日耗六陽﹐而體化爲純陰之气﹐則爲下鬼矣。《易》日﹕本乎天者親上﹐本乎地者親下。亦各從其類也。是以聖人仰觀俯察﹐知人稟天地之秀气﹐爲靈﹑爲貴﹑爲最﹐故假眞陰眞陽之二物﹐奪先天地之一气以爲丹﹐餌歸丹田气海之中﹐以禦一身後天地生之气﹐則一身之气翕然而歸之﹐若萬邦之朝於君﹐眾星之拱北也。如人因父母交感之精而有此身﹐是以盜陰陽純粹之气而爲化基﹐號曰陰符陽火。循環六十卦之中﹐周而復始。回七十二候﹑二十四气於一日一夜之中﹐奪得四千三百六十之正气﹐輻賡於丹田气海之中﹐溫養丹珠。其丹處於中宮﹐元爲而靜應﹐故得外接陰符陽火﹐生眞一神軀。十月脫胎﹐而形化純陽眞一之气。饑渴不能撓﹐寒暑不能侵﹐故爲富國安民之法也。夫國者﹐身也。民者﹐精气也。民爲邦本﹐本固邦寧。邦若無君則民罔歸﹐君若無臣則民罔治。是以聖人以丹爲君﹐以火爲臣﹐丹火相須﹐君臣慶會﹐則天下平治﹐精固民安﹐故一身之國富矣。《西華經》日﹐。精完气足﹐所以富國民安﹐正在餌金丹之後也。是以仙翕續述絕句六十四首﹐按《周易》六十四卦者﹐明運火爻之計也。又續成《西江月》一十二首﹐以象運火沐浴﹐共十有二月之功也。此余所以分爲中卷﹐以明運火之法﹑富國安民之意。蓋修丹之序﹐當如是爾。

神仙抱一之道

夫神仙抱一之道者﹐乃聖人運火功圓之時也。形化純陽之气者﹐身投僻陋之隅﹐面壁九年﹐抱一以空其心﹐心定神化﹐與道冥一。贊曰﹕道爲性命﹐本性是心源。心性同體﹐變化無邊。百姓日用﹐亦日自然。若能了悟﹐忘象忘言。虛心實腹﹐抱一而遷。功成九轉﹐乃得神仙。此其旨也。夫九轉者﹐九年也﹐九乃陽之極數也。一者﹐道之彊名也。抱者﹐抱無所抱也。神仙當此之時﹐瞋肢體﹐黜聰明﹐離凡聖﹐齊物我﹐毋固毋必﹐無取無捨﹐心鏡如一﹐逍遙自在﹐故得泰定﹐發乎天光。九載功圓﹐則無爲之性自圓﹐無形之神自妙。神妙則變化無窮﹐隱顯莫測。性圓則慧照十方﹐靈通無破﹐故能分身百億﹐應顯兄方。而其至眞之體﹐處於至靜之域﹐板然而未嘗有作者﹐此其神性形命俱與道合眞矣﹐故謂之神仙抱一之道也。昔仙翁道成之後﹐示劉奉眞之徒以無生而入寂。旣入寂矣﹐而又現其身於王屋山中者﹐卽斯道也。昔如來涅盤後﹐自湧金棺於空中﹐化三昧火。旣焚其身矣﹐因母哭而不已﹐又現金身空中﹐爲說半句愒者﹐亦斯道也。昔達摩面壁九年﹐旣入滅矣﹐又攜隻履西歸﹐並化焚身巨焰。形旣然矣﹐而鐸聲猶撼於空中。若﹟此之輩流﹐未易該舉。倘性命雙圓﹐形神俱妙﹐孰能如是。是故仙翕畢其卷末而以禪宗性道者﹐實明神仙抱一之道也﹐故余分爲下卷。原夫性之道﹐虛無廣漠﹐默默昏昏﹐無可得而形容以言之也。人與非人﹐悉皆平等﹐無有髙下﹐但以無始以來﹐凡有形與名﹑與夫無有形而名者﹐未嘗有一物不圓成具足﹐以其本然自有淸靜具足﹐故未始有可得而形容以言之也。然而大藏乃有五千四十八卷者﹐此皆聖人以人味道之﹐甚不獲己而彊言之也。欲人因言以明道﹐道明則言語俱成非矣。故《金剛經》云﹕如來有所說法﹐卽爲謗佛。是以有言﹐皆是謗也。今則仙翁歌詠性道﹐亦不獲己而言之﹐固已贅矣﹐此余所以不復加之解釋者﹐不欲爲畫蛇添足也。惟願猛烈髙上之士﹐不由外得﹐直於自己胸中自悟自明﹐卓然獨耀﹐直下承當﹐受用將去﹐不問喧靜語默﹐酒肆花衢﹐怠麼也得﹐不怠麼也得﹐頭頭無別﹐處處和諧﹐盡十方世界﹐具一隻眼﹐出一隻手﹐妙用縱橫﹐四通八達﹐蓋天蓋地﹐隨處運動而莫非眞﹐隨所施爲而無不可﹐則知這裹本來天性具足﹐無欠無餘﹐擬議俱弛矣﹐能所俱忘矣﹐無問無應﹐無思無慮﹐𨿽性之一字﹐抑亦用不著也。

三乘祕要詩

金丹衛

大哉一黍兆虛無﹐降本流形復卦初。

兩片乾坤資造化﹐一觔日月運機樞。

周星息數微微數﹐進火神功的的符。

燒罷半辰文武火﹐赤龍奪得夜明珠。

運火法

一珠餌罷地交天﹐兩剩玄關火熾然。

六十卦循朝與暮﹐九重城裹汞燒鉛。

抽添運用須防險﹐沐浴停符不使姻。

功備脫胎完十月﹐元中養出大羅仙。

抱一法

丹卽荃蹄道卽魚﹐忘荃得道證空虛。

莫堅守抱無爲一﹐撲碎虛空一也無。

妙有靈光常赫赫﹐含容法界自如如。

隨綠赴感常淸諍﹐九載金剛不壞軀。

夫泛景大霞﹐飛升金闕﹐言存蓋簡﹐事出塵寰﹐彼世俗之人不能深信。嘗觀《總仙集序》以爲﹕自昔沖舉者十萬餘人﹐拔宅者八千餘家。劉向在漢爲漢儒宗﹐亦作《列仙傳》以貽後世﹐則知神仙非誕明矣。然世俗所以不信者無他﹐天機玄奧﹐仙聖祕密﹐習薄人浮﹐誠不接於耳﹐無怪其不信也。昔太上說《常淸靜經》﹐首言大道無形﹐生育天地。大道無情﹐運行日月。以至長養萬物﹐陶鑄羣生﹐亦歸於混元元名之始。先聖之原人者至矣﹐繼而申之以天地男女﹑淸濁動靜之理﹐詳及於淸心寡欲﹑湛然常寂之妙﹐無非顯示天機密示玄旨也。殆其終篇﹐爲能以悟之者﹐可傳聖道究極之說。得於仙人葛公之語﹐則口口相傳﹐不記文字。嗟夫﹐淳風一離﹐習俗淺薄﹐仙塵杳隔﹐此道無傳﹐異說𨿽多﹐同歸渺藐。因是采取鉛之法﹐不形於竹帛之問。結胎育嬰之妙﹐深鎖於金匱玉函之中。學仙之子皓首窮年﹐終無由得其髻佛。聖宋龍興﹐異人間出﹐紫玄眞人張公少遊辟雍﹐夙稟靈骨﹐立志精勤﹐艱辛不替﹐得道於靑城丈人﹐盡得金丹奧旨。罄其所遇﹐發爲歌詠﹐自名其書日《悟眞篇》。愚幼而讀之﹐潛心深思﹐褊參眾說﹐無所發明。或指爲丹竈之術﹐或訛爲內禦之說。撫篇浩嘆﹐積年於玆。有幸自天得遇紫陽仙翁﹑陳公親傳《悟眞》﹑適孫無名眞人《釋義》﹐密以見授﹐焚盥莊誦﹐恍然如霧散云收﹑日明月朗﹐口訣心要﹐未敢叩擊﹐已知生天生地之機﹐運行日月之道與。夫長養萬物﹐陶鑄羣生﹐不出於眞陰眞陽﹑上下二弦之气。至於運用抽添﹑防危慮險﹐燦燦然在目睫問。倘能遭遇眞傳﹐得玆妙道﹐生育胎仙﹐超凡入聖﹐諒不虛度此生。甫得入手﹐踴躍欣慶﹐敬依泓穎﹐題諸卷末。時聖宋嘉泰甲子中秋白雲子謹叔。

悟眞篇本末事迹

張眞人本末

紫陽眞人﹐乃天臺纓絡街人。先名伯端﹐字平叔﹐後名用成。少無名不學﹐浪邊雲水。晚傳混元之道未備﹐孜孜訪問﹐褊歷四方。熙寧中﹐陸公龍圖銳鎭成都﹐乃依以遊蜀﹐任四川節度制置使安撫司參議。於己酉歲﹐遂遇異人傳火候之祕﹐其道乃成。仍戒之曰﹕他日有與汝脫韁鎖者﹐當受之。旣而三傳﹐每罹災患﹐仍深自悔責﹐遁世忘言﹐著《悟眞篇》八十一章﹐盡述二丹之祕。其議論大旨則深嫉世之學者專門各宗﹐三教異流﹐不能混一矣。異派同源之理通亮﹐繼正力補於道﹐天下傳誦之。陸公其蛻﹐得其舍利千百﹐若雞頭實者﹐色皆鉗碧。旣而復有見之者﹐云政和中﹐通姓名以謁黃君冕仲尙書於延平﹐黃公素傳容成之道﹐且酷嗜鑪火﹐年加耄矣﹐語不契而去﹐繼而使人寓書於黃﹐叔述甚異。其孫銓見其書﹐祕不盡言﹐獨告予大略云﹕平叔自謂與黃皆紫微天官﹐號九皇眞人﹐因校劫運之籍﹐遂謫於人問。今垣中可見者﹐六星而已。潛耀者三﹕平叔﹑冕仲﹐洎維揚於先生也。平叔曰紫陽眞人﹐冕仲曰紫元眞人﹐於公曰紫華眞人。一時被譴者﹐官吏皆已﹑復於淸都矣。今平叔又登仙品﹐獨冕沈淪於宦海﹐凡當爲人者十世﹐今九世矣。來世苟復迷妄合塵﹐則淪墜異趣﹐無復升遷之期。平叔明序仙契﹐力欲振拔﹐而黃公竟不契而沒﹐惟自號曰紫元翁而已。九皇不載於天官﹐蓋微星也。非常名而可名者﹐在萬二千五百之問耶。

薛紫賢事迹

道源姓薛名式﹐陜府雞足山人也。嘗爲僧﹐法號紫賢。雲遊長安﹐畱開福寺﹐參長老修嚴﹐嚴與道眼因綠﹐金雞未嗚﹐如何后這音響。又參僧如環﹐如何是超佛祖之啖﹐糊餅圓陀陀地。聞桔檸頓有省悟﹐有頌曰﹕軋軋相從響發時﹐不從他得豁然知。桔檸說得無生曲﹐井底沈蛇舞拓枝。二老然之。自爾頓悟無上祕密﹑圓明眞實法要﹐機鋒迅速﹐宗說兼通﹐且復雅志金丹道養。崇寧丙戌歲冬﹐寓那縣靑鎭﹐聽講佛事﹐適遇鳳翔府扶風縣杏林驛人石泰字得之﹐年八十五矣﹐綠發朱顏﹐神宇不凡﹐夜事縫紉。道源密察焉﹐心因異之﹐偶舉張平叔詩曲﹐石攫然﹐日﹕識斯人乎。日﹕吾師也。遂將語著於平叔者。平叔先生﹐舊名伯端﹐始於成都宿天回寺﹐遇異人﹐攺名用成。鳳州太守怒按以事﹐坐鯨竄。經由合境﹐會天大雪﹐與護送者俱飲酒村肆﹐吾適肆中﹐旣揖而坐﹐見邀同席﹐吾笑顧此眾﹕客方懼﹐彼客未成飲﹐盍來相就。於是會飲酒酣﹐問其故﹐且以告。吾念之日﹕鄧守﹐故人也﹐樂善忘勢﹐不遠百里﹐能迂玉趾﹐有因綠﹐可兔此行。平叔懇諸護送者﹐許之諾﹐遂復丁合。吾爲之先﹐一見獲兔。平叔徳之﹐曰﹕此恩不報﹐豈人也哉。子平生學道無所得聞﹐今將丹法用傳於子以成道。吾再拜謝﹐仰受付囑。道源源聞石泰說是語已﹐稽首皈依﹐請因受業﹐卒學大丹﹐及復受得口訣眞要。且戒往通邑大都﹐依有徳有力者﹐可卽圖之。道源遂來京師﹐棄僧伽梨﹐幅巾縫掖﹐和光同塵﹐混於常俗﹐覬了此事。豈患學仙道流﹐得遇平叔詩曲﹐隨其所見﹐致有差殊。而意之所疑﹐又須展轉﹐心生迷謬﹐莫能曉悟﹐孰從而語之《參同》哉。致使不敢下手修煉者﹐多矣。嗚呼﹐豈平叔先生之本心哉。於是慨然首爲訓釋﹐條達宗旨﹐通玄究微﹐開蒙發昧﹐人可率解。俾修煉者﹐無或差誤﹐得證髙眞﹐作丹砂用。初平叔先生嘗因獲罪﹐誓不語人﹐已而嘆曰﹕自爲計得矣﹐非所以爲道也。

太上玄科日﹕遇人不傳失天道﹐妄傳非人泄天寶。傳得其人身有功﹐妄傳七祖受冥考。我今斬固閉天道也﹐禍將大矣。不得已述詩曲﹐始以流傳世之奇人﹐使讀之自悟﹐詩曲中之意﹐亦隱深不可識。道源因以推廣其意﹐爲注解明白。眞要洞闡﹐玄微法事悉備﹐表裹煥然﹐餘蘊無所藏矣。然獲覽者﹐得以尋詳釋其疑惑﹐不伺咨聞﹐能自了了﹐所以成平叔先生之志也。然而道源旣欲以是垂世傳後﹐則亦將緘默﹐自此隱矣。獲斯文者﹐宜加祕密﹐天之所寶﹐在在處處﹐自有神物營衛護持。若有志士信道明眞﹐言行無玷﹐審是修行﹐然後付焉。金玉堆裹不可傳焉﹐父子至親亦勿與之。蓋輕泄慢漏﹐身則受殃﹐門戶有災﹐子孫不祥。豈止如是﹐又將禍延九玄七祖﹐陰譴冥責﹐長役鬼官﹐永不受生。念玆愼玆﹐無忽。商丘老圃今是翁元王眞一旣繕寫注解《悟眞篇》詩曲﹐並與當時承受事迹﹐因編詳記於後。𨿽言不文飾﹐而直書實錄﹐庶幾備見本末云。政和歲次乙未中秋日記。

泰定丁卯在瑞陽見薛紫賢注《悟眞篇》﹐讀之惘然﹐恨未見全本。天歷癸巳歸升獲全本﹐反復讀之﹐數年見其端倪﹐繼蒙遠方道友寄至數本勘儼﹐皆同注文﹐所駁傍門﹐或本作或者﹐或本作葉文叔﹐此其疑也。近刊行《悟眞篇》解諸家節文﹐其中所引象川翁﹑無名子二人之注﹐比之所獲紫賢之注﹐又皆同﹐疑其文同而人異﹐此疑也。宋嘉泰壬戌袁公輔斥文叔注疏﹐混般難考。因選擇其注﹐究公輔所受之道﹐亦不過獨修一物﹐又何斥他人哉。文叔之果是哉﹐何紫賢﹑公輔皆斥之﹐此其疑也。因以年月考之﹐道光作《復命篇》自叔宣和庚子歲得遇至人口訣。今之商丘今是翁元王眞一在政和乙未記薛紫賢事迹﹐葉文叔注在紹興三十一年辛巳﹐相隔四十七年。文叔於政和乙未或未生﹐或童幼﹐安得紫賢於四十七年之前豫指名而斥之者。又皆文叔之眞謬﹐非他人所注﹐此其疑也。以是數疑﹐疑其非紫賢之注﹐而未庾然。其所注與諸家不同﹐而實得眞人之旨。至順辛未五月初三日﹐得遇金丹﹑藥物﹑火候直訣﹐天授之也。終疑其非紫賢所注﹐於心未釋﹐參問不已﹐旁求四方。至順壬申秋﹐武陵故友傳至象川翁葆光解﹐喜躍不已﹐讀之累月﹐則前之所疑渙然冰釋﹐確然如世傳紫賢之注﹐實爲無名子之注﹐迷以葆光訛爲道光。何其訛傳之久﹐而人未之訂耶。何以言之眞人傳石杳林﹐杏林傳紫賢爲第三傳﹐此世之知也。眞人傳廣益子﹐廣益子傳無名子﹐亦爲第三傳﹐此世之罕知也。

好事者欲其所注取信當世﹐遂節無名子之注以傳流之。顯者知紫賢附於後以實之﹐記者日﹕元王眞一。二人爲一人也。《悟眞篇》者﹐仁慈之普﹐盡泄天機者矣。安有元王之姓﹐是自訛其記述之名﹐以惑世也。或者又日﹕紫賢爲僧﹐一名道光一名葆光。是又以光字之同﹐而訛以其指斥葉文叔者﹐今以無名子之注考之﹐前乎文叔未有注後乎文叔未有斥文叔之非者。無名子恐其失眞人之旨﹐迷誤後人於乾道癸巳﹐冒犯天譴﹐謹依師旨注解篇義﹐毫分縷析﹐惟恐人迷﹐可謂世人節錄諸解﹐未見全文﹐又訛翁姓爲老者之稱﹐分象川翁無名子爲二人。近又訛無名子之注爲紫賢之注﹐訛以傳訛﹐於其文義﹑年月尙不能參考其妄﹐安望其知仙道之眞傳也哉。金丹大道之的傳久矣﹐其絕矣。今四海混一﹐學仙紛紛﹐求其一二能聞是道者﹐何其寥寥也。抑紫賢此注不傳於後世乎﹐將予孤寡而未見乎。今無名子之注詳盡而無畱蘊﹐世傳紫賢之注大同而多闕略﹐假使紫賢有注﹐無名子安得不援其文而反竊其全文而易以己名而傳世乎。無名子於釋月圓之義﹐止引紫賢二語﹐可見紫賢之未有注也。注者﹐於始於有作人事覺之注﹐及引無是子日﹐無是卽無名之訛也﹐可見紫賢之未嘗有注也。今訛爲紫賢之今之學仙者未可以紫賢顯知﹑無名罕知﹐以重爲輕也。然其師傳之眞﹑仙道之正﹐二仙皆同也﹐皆傳之自平叔。眞人斯文所在﹐端有神物營衛護持﹐安得不寶其文而珍藏之﹐擇其人而流傳之。因並附所記眞人本末及紫賢事邇於無名子注文之後﹐而通辧之﹐庶得斯注疏者理易明﹑訛易革﹐知吾言之不妄﹐不敢訛傳其注也。知大道之難聞﹐不敢輕傳非人也。學仙有綠﹐因文解義﹐因注達旨﹐不迷傍門﹐直超大道﹐天之所賜﹐則金丹大道未嘗絕傳矣。世之又傳別本有淳熙攺元九月子虛子小序﹐在陳紫陽序之前。其於無名子之序節去﹐謹依仙翁之祕旨一段。又易其後文《分三乘祕要論》﹐名貫卷首。其於注文增又日﹕其說之要﹐以童男童女爲陰陽﹑龍虎。男女之气爲先天﹑後天﹐爲鉛汞﹐爲眞水火﹐爲初弦。當天癸之年爲癸生﹐二八爲三陽備﹐爲蟾光圓﹐爲金鼎完﹐爲大小無傷﹐爲兩國全﹐爲先天气﹐爲外藥﹐誠可謂邪宗曲振而妄注之也。乃子虛子之邪宗﹐故不敢顯姓名。又冒先書其年月﹐托以無名子未言旨取於世。或日子虛子卽無名子之異號﹐日審如是﹐則無名子自相矛盾矣。且乾道癸巳次年甲午﹐攺元淳熙﹐一年之問﹐師旨遽異﹐何以言之。嘉泰甲子白雲子序陳紫陽﹐始傳斯注﹐相詛三十二年﹐注文全然純一﹐祕旨坦然明白﹐無一字邪說以揉雜之。癸巳至甲午相詛期月﹐卽畔前注﹐當是時無名子未仙去﹐倘見聞之﹐必以爲邪宗而攻之矣﹐豈有攻葉文叔而守子虛子者乎。且子虛子何不就有道以正﹐使其傳果正邪。無名子必自增攺﹐又何以爲增無名子未言之旨乎。是以知其妄注也審矣。學仙之士﹐有綠獲斯注之眞者﹐幸明鑑而珍襲之。至元丙子中元空玄子戴起宗一仲同父謹辧。

我聞在昔有若紫賢眞人闡大道之希微﹐拯迷徒之淪溺﹐道成之日﹐著《悟眞篇》以傳於世。蓋平生之所歷﹐萃於此矣。學道者不率是篇之所言﹐譬猶適江海而離楫也。柰何世遠風微﹐言厲道隱。堅執傍門﹐以毀仙道。深蔽法象﹐以非眞詮。由此以神仙爲渺茫﹐丹書爲漫誕﹐而《悟眞》之書﹐眞人之心﹐竟莫克明於世。乃若無名子接夫正傳之緒﹐念其注者訛以傳訛﹐復以此書注行於世﹐章分句釋﹐畦疏叮別﹐盡泄天機﹐備載其中。熟玩精思﹐當自得也。叔祖父自稚齡慕道﹐讀之有年﹐天啟其衷﹐與聞玄祕。以平日所聞於父師所授者﹐與夫己之所自得者﹐疏於無名子注文之末﹐俾來者得以取準焉﹐不至墮於渺茫而流於誕漫也。溥哉﹐其心乎順﹐夙生有綠﹐獲閥其書﹐皇爲慶幸。又安得友方外之人﹐踏名蠟以棲眞﹐策仙風而遐詣。安立鼎鑪﹐呼吸龍虎﹐顚倒汞鉛﹐采之於一時﹐胎之於十月﹐空之於九載﹐泠然馭飛車﹐度弱水﹐跨靈鱉﹐侍諸仙眞之下風﹐以聞希夷之大道﹐以拯淪溺之徒﹐乃所願則學紫賢也。至元丁丑上巳日後學戴順稽首書於朱湖大生洞天。

金丹法象

無名子於《悟眞篇注》鉆集金丹法象﹐比諭眾名﹐可謂備矣。起宗推廣裒集《參同契》及諸仙經論詩詞﹐凡所假借天道﹑《易》象﹑人事﹑理物比諭金丹陰陽法象﹐分爲七類﹐附於《悟眞篇注》之下﹐庶學仙者易於參究﹐知夫內外同異之分﹐互爲法象。五行變化之序﹐難以定名。明其本源之一契﹐其同有之實辧其異諭之名﹐則仙師之明﹐皆可以一貫之。得於此而忘眞荃﹐由於此而成仙道﹐亦非小補云。至元丁丑上元戴起宗序。

陽

天

日

參

乾

離

父

夫

君

主

婦

性

气

神

冠

魂

目

火

南

甲

午

丙

二

七

心

花

玉

龍

蛇

雄

牡

虛

气

上

谷

物

器

矩

要

汞

輕

浮

精

字

戊

大

動

表

兔

剛

赤

呼

無

奇

徳

禮

喜

賞

男

書

暑

天魂

乾象

日魂

張翼

房六

上玄

乾馬

震龍

扶桑

昆侖

詫女

長男

木婿

戊土

二南

地二

朱砂

曾靑

靑龍

火龍

海龍

赤鳳

乾鑪

玉鼎

玉池

下徳

恍惚

眞砂

朱雀

丹陽

朱砂鼎

生於甲乙

陰

地

月

商

坤

坎

母

婦

臣

賓

夫

情

境

命

昏

魄

耳

水

北

庚

子

壬

一

六

腎

酒

金

虎

龜

雌

牝

實

液

下

軸

藥

鼎

規

流

鉛

重

沈

光

鳴

巳

小

靜

裹

烏

柔

黑

吸

有

耦

刑

智

怒

罰

女

夜

寒

地魄

坤象

月魄

虛危

晁七

下弦

坤牛

坎虎

華嶽

曲江

嬰兄

少女

金妻

己土

一北

天一

黑鉛

山澤

白虎

水虎

嶽虎

黑龜

坤鼎

金鑪

西川

上徳

杳冥

眞汞

玄武

眞陰

偃月鑪

生於庚辛

陽中陰

震

離

妻

臣

賓

卯

甲

東

情

仁

左

三

八

浮

肝

木

女

物

父

日魂

烏髓

奼女

人民

賓客

靑娥

離女

眞汞

木液

火汞

黃芽

玉液

神水

火龍

牝龍

金烏

眞龍

眞陰

雌母

雌陰

陰火

陽气

流珠

女靑

雌火

紅鉛

朱砂

交梨

東二

玉芝

丹基

眞火

午北

龍西

水銀

天玄女

日中烏

母之血

龍弦气

龍呼虎

陰白火

火中水

紅入黑

赤鳳髓

流汞父

紅鉛精

砂裹汞

離之己

坤之中女

離中一陰山頭月白太陽流珠離己日光

靑衣女子碧眼胡兒女混男形砂中眞汞

气中取水雄裹藏雌烏肝八兩砂中生汞

生於丙丁气中生液二八奼女杳冥之精

恍惚中物朱砂鼎內水銀

下弦水半斤

汞爲砂中水

陰中陽

兌

坎

夫

君

主

酉

庚

西

性

義

右

四

九

沈

肺

金

男

藥

母

月魄

兔脂

金翁

父母

主人

老郎

坎男

眞鉛

金精

水金

白雪

金液

華池

水虎

雄虎

玉兔

眞虎

眞陽

雄父

雄陽

陽水

陰精

金華

男白

雄金

黑鉛

水銀

火棗

西四

刀圭

丹母

眞水

子南

虎東

玉蕊

地黃男

月中兔

父之精

虎弦气

虎吸龍

黃芽鉛

水中火

黑入紅

黑龜精

黃金母

黑鉛髓

水中銀

坎之戊

乾之中男

坎中一陽潭底日紅北方河車坎戊月精

素練郎君白頭老子男兼女體鉛中眞銀

水中取气黑中有白兔髓半斤鉛內產砂

生於壬癸液中生气九三郎君恍惚之物

杳冥中精偃月鑪中玉蕊

上弦金半斤

金爲水中砂

中宮

土

中

五

十

信

意

脾

祖

眞土

土徳

土釜

元神

神寶

玄關

玄門

眞鉛

金母

金妃

金胎

金鼎

鉛鼎

汞鼎

昆侖

大冶

乾宮

坤位

華池

神胎

神廬

母捨

戊己

靈根

聖胎

靈戶

太淵

規中

辰極

混沌

丹房

气府

關元

丹田

絳宮

黃庭

黃婆

黃道

元中

玄竅

藥母

丹基

冰壺

函三

星官

母胎

北海

空玄

黃家

歸根竅

復命關

偃月鑪

懸胎鼎

玄牝門

戊己門

造化鑪

造化機

交感穴

太乙鑪

神气穴

守一壇

中黃宮

丹元府

丹樞紐

黃金母

希夷府

眾妙門

太微宮

混沌門

生殺捨

黃帝土徳黃中通理

后土神鼎先天地生混沌金鼎黑白相符

旣濟鼎器法象天地皇上地徳先天金胎

神水華池類如雞子呼吸之根玄牝之門

天地之根凝結之所皇石父母造化全窟

外藥

陽

君

金

母

虎

鐵

主

鉛

親

君徳

金烏

眞鉛

陰火

金精

麻姑

陽丹

眞土

眞一

眞水

神水

大丹

大藥

金丹

七返

九還

秋石

金華

嬰兒

眞人

谷神

刀圭

大定

子珠

甘露

黃芽

玄珠

玄霜

黍珠

聖胎

玉蕊

金砂

黃譽

黃池

外丹

陽精

水虎

先天气

眞種子

眞玄牝

三五一

摩泥珠

中央土

眞父母

眞陰陽

天五賊

紫金霜

玉壺冰

絳雪丹

眞一精

第一鼎

皇酥

長生藥

白馬牙

天地髓

坎離精

眞一水

水中金

水裹鉛

眞主人

九轉丹

天生芽

自然體

乾坤精

天地气

陰裏陽精先天地精

赫赫金精天地靈根陰陽聖母乾坤鼎器

坎離藥物神符白雪壺中日月龍池大丹

宇寅之主雪山醍醐坎位中心實

聖父靈母之气

混元眞一陽天地陰陽長生眞精

天地混沌之根

太乙含眞气坤位生成體

內藥

陰

臣

木

子

龍

磁

賓

汞

疏

家臣

兔兒

眞汞

陽火

木液

張騫

陰汞

眞火

雪胎

嬰兄

內丹

陰丹

玄珠

火龍

後天气

己汞火

天地子气陽裹陰精元陽之气

金液還丹陰中陽火離宮腹內金液大還

東陽造化鑪靈胎中神室靈胎中鉛汞

紫陽眞人悟眞直指詳說三乘祕要竟

