紫陽眞人悟眞篇注疏

經名﹕紫陽眞人悟眞篇注疏。八卷﹐北宋張伯端撰﹐南宋翁葆光注﹐元戴起宗疏。底本出處﹕《正統道藏》洞眞部玉訣類。

目

錄

悟眞篇注疏序

悟眞篇注序

悟眞篇序

卷一

七言四韻

卷二

卷三

五言四韻一首

卷四

絕句六十四首

卷五

內外藥

卷六

卷七

西江月十二首

卷八

讀周易參同契

贈白龍洞劉道人歌

石橋歌

絕句

西江月

悟眞篇後序

《悟眞篇》分性命爲二宗﹐訓人各進﹐分內外爲二藥﹐訓人同進﹐實爲千古丹經之祖。垂世立教﹐可與《周易參同契》並傳不朽。自葉文叔未注之前﹐道傳於師﹐無注其義者。自葉文叔旣注之後﹐人晦於道﹐無辧其錯者。予所見數十家注﹐皆以獨修偏解﹐或以旁衛妄箋。致使金丹大道﹐世不得聞﹐茫然無蹊徑以入其門奧﹐而師傳亦殆絕。旣絕於師﹐則從何聞焉﹖是以能聞者寡人﹐安有能行之者乎﹖世傳紫賢所注﹐徒以眞人的傳而珍其文﹐亦不知世人竊翁葆光之注﹐易爲道光之注﹐予詳辯於篇末矣。無名子亦眞人的派﹐昔於乾道癸已見文叔﹐所注舛謬﹐恐後迷晦大道﹐乃爲解義﹐敷明詳演﹐贊一粒之神﹐分三乘之理﹐盡泄天機以明師旨。昔予在瑞陽﹐有以世傳紫賢所解《悟眞篇》數條示余﹐見其箋注與諸家異。又證以父師所授者﹐皆不合﹐深竊疑之。讀之再三﹐稍知其妙。及獲全文﹐反復尋繹﹐忘食廢寢﹐一字一句﹐深究綿思。與先兄﹑眾甫﹑縣丞﹐或誥或答﹐或難或玫﹐讀之數年﹐乃知與《參同契》大丹旨合。蓋予於《參同契》夙蒙玄教﹐以綠未合﹐無他用工﹐惟於《悟眞篇》。自此𨿽知旨﹐而《悟眞》又有內外之分﹐一時之玄﹐又未能洞明﹐況乎諸仙盡祕諸書不述。欲參師而無師可訣﹐欲考文而無文可考﹐以是介心﹐念念不忘。天誘其衷﹐於至順辛未夏﹐遇師得訣﹐歸以語兄﹐喜而不寐。厥後及見無名子注﹐若合符契﹐乃知天仙可學﹐元神不死。鍾呂諸仙﹐皆同斯道。片餉工夫﹐立躋聖域。宜乎上天所祕﹐誓不傳人。嗚呼﹐余自延佑癸亥紹興路儒學教授﹐年五十有二矣﹐患難相仍﹐致命遂志﹐棄捐名利﹐專以了性了命爲事﹐好之之篤﹐參之之勤﹐不負道心。遇師授道﹐使余涉順境不過塵累百金﹐官增數級而止﹐汨汨一生﹐何益於己。今知之不煉﹐自取愚癡﹐一失人身﹐千劫難遇﹐又況於聞道乎。當時聞道以後﹐立願普度﹐中夜以思﹐不敢妄泄天機﹐則將何以示人循徑縱入。不避天譴﹐故違師誓﹐述於文字﹐形於語言。世人久迷﹐焉能確信﹐因裒集歷代祖師所破旁門﹐使人知其爲此必無成天仙之效﹐庶可以返思從何入道﹐故標之曰學仙破惑。惑旣破矣﹐又將何以示人入道閩奧﹐因選諸經仙道典同一揆者﹐凡十篇﹐以師傳祕旨推明仙意﹐述爲注解﹐明仙道之正﹐故標之者日學仙正宗。具載別集。豈期先兄奄棄﹐不偕修煉﹐愈增警省。年日衰邁﹐恪志速修﹣。因以無名子注文間有未暢﹑法象未能申具﹐乃述各章疏義﹐以明其求盡之機﹑金丹法象﹐以顯其互用之理。又以《悟眞篇》所述內外殊訣故詩詞句異﹐旣曰安鑪立鼎﹐又曰饅守藥鑪不用柴炭﹔旣曰一時成﹐又曰一日成﹐十月熟﹔或以一物立諭而所用之訣不同﹐或以眾石取譬而所指之物則一。如此之類句異甚多﹐故讀者易迷﹐或證於彼則失於此﹐或證於此而失於彼﹐致使人易見曲合旁門﹐知之旣偏﹐迷之愈固﹐將錯自修﹐以錯教人﹐迷迷不已﹐探可嘆也。今以詩詞各分類聚﹐標題於左﹐但讀正文﹐已見大意﹐何況注疏詳明﹐昭然易見。得斯書者﹐與仙有綠。聞斯道者﹐與仙有綠。聞斯道者﹐速修無疑。方將投僻以道路﹐抱一而空心﹐全夫三乘之眞修﹐庶不虛度一生。得傳諸仙之後﹐勉力精進﹐何敢自怠。若夫最上一乘﹐必須自悟﹐又不在文字語言之傳。今以口耳之學﹐墮於外道之空﹐混爲仙道之玄﹐二宗皆非﹐二藥偏用﹐溺於迷流者多。所願學仙之士﹐必務於同進﹐融於各進其登天之品異﹐可以申酬師眞﹑父兄恩徳之萬一云。至元元年集慶空玄子戴起宗同甫謹序。

悟眞篇注序

西山許眞君上升之日曰﹕吾上升後一千二百四十載﹐五陵之內有八百人得仙。豫章江中生出大洲﹐橫過江口﹐是其時也。距今淳熙甲子凡一千二百二十六載﹐大洲橫江﹐若合符契。噫﹐天生旌陽主仙事於晉室﹐今垂讖如此﹐吾知夫五陵之內坐進此道者﹐非《悟眞》的子卽《悟眞》的孫。蓋天將扇眞風於宇宙﹐契仙讖於豫章。堂堂我宋﹐挺生悟眞﹐出掌仙籍﹐密贊皇家﹐不然安得獲加紫玄之號於九宵耶﹖悟眞仙翁聞道於靑城之上﹐餌丹於判湖之問﹐一傳而廣益子出焉﹐再傳而無名子出焉。是眞神仙之子﹐鐘陵孕秀﹐於五陵之內﹐兆洪都之仙讖也。柰何《悟眞》一書穿鑿者眾﹐其不可回狂瀾於旣倒﹐障百川而束之乎。無名與授毫而箋之﹐字字渾金﹐句句璞玉﹐有功於斯道隆矣。一日出以示余﹐余爲序﹐其大盤云爾。武陵紫陽翁陳達靈序。

空玄子曰﹕餌丹於判湖之問。按白玉蟾《四山法語》云﹕張平叔得馬都運而後事遂﹐道光得張環衛而後丹成。今云餌丹於刻湖﹐是依馬處厚煉而修煉也。眞人成道之後﹐又是馬處厚於河東﹐臨行以《悟眞篇》創處厚流傳﹐詳迷於陸彥孚記中。一傳而廣益子出焉。劉永年自號順理﹐廣益子於紹興壬申年刊行《參同契分章通眞義》﹐其自序云﹕《參同契》諭陳金丹機要備矣﹐不能推窮此經者﹐止以隨傍風采﹐滯於金石﹐堅執幾火﹐可以成丹﹐愈謬正經。永年紹興戊午嘗遇至人親授口訣﹐仍訓﹑水年但看《參同契》與我訣俱同﹐永年謹依師旨觀閱﹐道理昭然﹐以此無惑。因廣求眾本﹐何止千數﹐殷誠校正。印行幫之﹐使好事者得達眞趣﹐豈小果哉。起宗及見其所刊之本﹐蓋是時閣本未出﹐其文義猶有訛舛。余讀《參同契》﹐當以鮑仲琦所校祕閣本爲眞。然鮑氏所校尙有小差﹐蓋取通眞義﹐則當依彭眞一所解之正文﹐起宗爲標注較勘於本文矣。

紫陽陳仙翁﹐武夷人﹐有語錄傳世﹐爲六十四說﹐分言性命二宗﹐內外二藥。又云﹕不讀古文龍虎上經﹐不知兩弦金水之妙。不讀《參同契》﹐不知日月一斤之精。不讀《悟眞篇》不知二章金碧之神。斯道也﹐妙中之妙﹐玄中之玄﹐必也采龍虎未分之气﹐吸龜蛇初孕之精。三百爻中﹐或文或武。六十卦內﹐日屯曰蒙。結丹於片餉之問﹐成道於九年之上。又云﹕道在內來﹐安鑪立鼎卻在外。道在外來﹐眞鉛眞汞卻在內。內一斤﹐外一斤﹐紫金化紫粉﹐紫粉化金丹。此先天內藥﹑外藥之辧﹐如斯二者之同出﹐又斯二者之異名﹐內外之道至矣盡矣﹐不可以有加矣。所以道外藥還如內藥﹐內通外亦須通。以此觀之﹐紫陽之道與《悟眞》同。先子嘗謂余曰﹕天臺仙翁道成﹐受命於上帝﹐爲紫玄眞人。默相皇都﹐時嘗顯沒﹐與世比肩﹐人莫之識。少偕我祖﹐肄業辟雍﹐惟翕不第。夙挺靈根﹐因骯佛書﹐忽至擊竹有感﹐頓悟無生﹐直超眞空淸爭性海。晚年遇靑城文人於成都﹐盡得金丹妙旨﹐洞曉陰陽顚倒互用之機﹐天地返覆生成之理。故能修眞復命﹐煉形升於無形﹐抱一虛心﹐性命咸臻於空寂。是以形神俱妙﹐與道合眞﹐變化無窮﹐普現法界。卽玆妙用﹐廣度艸迷。向在元丰間﹐與劉奉眞之徒廣宣佛法﹐亦以無生畱愒入寂。奉眞之徒﹐已焚其蛻﹐獲舍利千百﹐其大如英。後七年﹐奉眞之徒到王屋山﹐復會仙翕如故﹐此又示其形神俱妙﹐性命兩全之玄也。仙蒲蘊性仁慈﹐慷慨豁達﹐窮理盡性以至於命﹐三宗一致﹐妙用無殊﹐不欲獨善諸身﹐乃作《悟眞篇》提誨後學。先以神仙命道誘其修煉﹐以金丹之術首詠是篇。終以眞如空性遣其幻妄﹐故以禪宗歌詠畢其卷末。所謂金丹之要者﹐以二八眞陰眞陽之物立於鑪鼎﹐誘先天之一气歸斯鑪鼎之中﹐變成一粒﹐大如黍米﹐號曰太一眞气。是以首列七言四韻一十六首﹐表其眞陰眞陽之數也。次詠五言四韻一首﹐以表太乙之奇卽金丹一粒也。旣得一粒餌歸丹田﹐然後運火﹐依約六十四卦而行之﹐故續以絕句六十四首﹐以按《周易》六十四卦也。夫火之功﹐有十月並沐浴﹐共十有二月﹐故又續《西江月》一十二首﹐以應周天之歲律也。十月功備﹐胎圓而形化爲純陽之气﹐故總吟成律詩八十一首﹐象其純陽九九之數也。形化气矣﹐然後抱元九載﹐煉气成神﹐以神合道﹐故得形神俱妙﹐升入無形﹐與道合眞而不測﹐是以神性形命俱歸於究竟空寂之本源也﹐故以禪宗性道歌頌詩詞三十六首﹐畢其卷末。已上皆取象金丹大旨﹐次序如此。乃若藥物﹑火候﹑口訣﹐纖微悉寓意在歌詠之中﹐覽者自可尋文悟解也。顧後傳之寢廣。文理﹐次序亦頗不同﹐多有舛謬﹐惟龍圖陸公之孫思誠所藏家本爲眞﹐此乃仙翁親授之本也。思誠亦自序其所得之詳於卷末矣。余因遊洞庭得斯眞本﹐攺而正之﹐始悟仙翁所作之意﹐次序篇章莫不取金丹之法象也。其文𨿽約﹐而妙理該著。寓意𨿽微﹐而比類親切。誠爲學死者之眞歸﹐艸經之要覽也。今之學者多取傍門﹐非類而証之。或以天庭﹑至寶﹑玉壺﹑圭丹﹑混元胎之類﹐妄亂穿鑿﹐終莫際其探根固蒂之要。又有葉文叔者﹐以太極大衍之數釋而辧之﹐復撰爲圖﹐附於卷末﹐謂之《悟眞篇外傳》﹐此乃簾瞻幕影﹐定馬爲乾﹐非惟素亂眞經﹐＇致使學者爲之惑誤。仙翁有言曰﹕靡肯自思己錯﹐卻將錯路教人。誤他永世在迷津﹐似憊欺心安忍。其文叔之謂乎。殊不知金丹一粒﹐卽太極之一气。聖人假借二八之物﹐擒此一气﹐於一時中﹐變成一粒。殊不出一時辰中﹐餌之立超聖地。故仙翁曰﹕一時辰內管丹成。又曰﹕一粒靈丹吞入腹﹐方知我命不由天。豈虛語哉。文叔不達斯理﹐反以一時爲非止一時。若以非止用一時而言之﹐是非三年必九載矣﹐豈爲至簡至易﹐而仙訪何故有都來片餉工夫永﹐保無窮逸樂之語耶。又以一粒爲一日﹐以爲有一日之丹﹐妄引眞一子日食一粒之語爲證﹐尢不曉眞一子之意也。若以日食一粒﹐與一日有一日之丹而推之﹐三年九載必三千有餘粒矣﹐豈仙爺獨以一粒之語而誑人乎。舉此兩瑞﹐足知文叔不得金丹之術明矣。是以妄亂箋注﹐訛謬非一。抑不知太極大衍之數﹐其實運火之托象﹐似是而非也。若以托象求金丹之至道﹐是描龍致雨﹑畫餅充饑﹐不亦難乎。余固不才﹐幸踵仙翁之顏鑄旣承﹐眞蔭寅夕不忘﹐安忍緘默坐視紅紫亂朱﹐而不能廣仙翁之意辭﹐而辟之以級將來﹐而松未悟者耶。是以不懼天譴﹐直泄天機﹐課解眞文﹐謹依仙翁之祕旨﹐曰﹕夫煉金丹大藥﹐先明天地未判之前混沌無名之始气﹐立爲丹基。次辧眞陰﹑眞陽﹐同類無情之物﹐各重八兩﹐立爲鑪鼎。假此鑪鼎之眞气﹐施設法象﹐運動周星﹐誘此先天之始气。不越半个時辰﹐結成一粒﹐附在鼎中﹐大如黍米﹐此名金丹也。取此金丹一粒﹐吞歸五內﹐擒伏一身之精气﹐猶貓捕鼠﹐如鷓鋼烏﹐不能飛走矣。然後運以陰陽之眞气﹐謂之陰符﹑陽火﹐養育精气﹐化成金液之質。忽尾聞有物﹐直衝夾脊雙關﹐歷歷有聲﹐逆上泥丸﹐觸上顎﹐顆顆降入口中﹐狀如雀卵﹐馨香甘味美﹐此名金液還丹也。徐徐咽下丹田﹐結成聖胎﹐十月胎圓火足﹐卽脫胎沐浴﹐化爲純陽之軀﹐而無饑渴寒暑之患﹐刀兵虎兕之不能傷﹐而爲陸地神仙。方始投於靜僻之地﹐兀兀面壁九年﹐以空其心﹐謂之抱一。九年行滿﹐形神自然俱妙﹐性命雙圓﹐與道合眞﹐變化不測矣﹐此名九轉金液大還丹也。丹𨿽分三﹐道實一揆。必自小而中﹐自中而大﹐此修丹入道之次序也。余故分爲三卷﹐上卷以煉金丹﹐爲彊兵戰勝之衛。中卷以運火金液丹﹐爲富國安民之法。下卷以九轉大還丹﹐爲神仙抱一之道。謂之三乘大法﹐以應《陰符經》之正義﹐此乃無上無極上品天仙之甲科﹐至眞之妙道也。五師宗祖口口相傳﹐惟此一法耳。其要至簡至易﹐不逾片言。聖人恐泄夭機﹐故以乾坤﹑鑪鼎﹑龍虎﹑鉛汞之類﹐以至不可勝舉之異名﹐無過比諭金丹法象而已。余今鉆集異各﹐一一指其至當﹐罔敢遺漏纖微。又恐學者未明作用之妙﹐是以觀縷再三﹐復撰《悟眞直指詳說》《三乘祕要論》《三乘祕要詩》附於卷末﹐罄竭精微﹐可謂大泄天地之眞機﹐全露仙舫之祕旨矣。願貽同志﹐俾易研精灼然直際﹐悟眞之眞永爲正眼法印﹐而不惑於邪宗曲派之說也。時皇宋乾道癸巳中秋﹐象川無名子翕葆光謹序。

空玄子曰﹕無令子分爲上中下三卷﹐謂之三乘大法﹐以應《陰符經》之正義。蓋本乎金華眞人解《陰符經》旨。金華解曰﹕彊兵戰勝之衍者﹐是金液煉形之衍也。乃積陽魂而消陰魄﹐以陽兵戰陰賊也。以五行相克﹑八卦相蕩﹐歸根復命﹐赫然成丹。還丹百數﹐俱要在神水華池。故人生於天地之問﹐不知天地之理﹐被陰邪所盜﹐光景易遷﹐精神耗散﹐所以衰謝。聖人乃設其法象﹐誘眞陽之气﹐結成神丹。延駐其形神合其道﹐如國被寇侵擾﹐須以彊兵制禦。惜其珍寶資其國用﹐復令丰盈之後﹐乃行神仙抱一之道。贊曰﹕華池神水﹐玉汞金鉛。乾坤資用﹐日月烹煎。屯蒙發火﹐進退精研。抽添沐浴﹐九轉一年。坎離貫首﹐功行三﹟十。持之勿怠﹐化形而仙。富國安民之法者﹐是煉气之法也。《老子內經》日。。一身之設﹐一國之象也。聖人以身爲國﹐以心爲君﹐以精气爲民。民安國泰﹐民散國虛。人若惜精愛气﹐所以長生也。以國君之愛民﹐如赤子常設法以養之﹐令民安國丰﹐謂之富國安民之法也。人之形益稟父母精血﹐是元气所化也。中黃眞人日﹕骨肉以精血爲根﹐靈識以元气爲本。神之與气﹐性命之本也。神爲气子﹐气爲神母﹐謂之形中子母也。常令子母不相離﹐气乃湛然住於丹臺之內﹐自然成變化也。贊日﹕天門常開﹐地戶須閉。永存綿綿﹐勿令暫廢。吸至於根﹐呼徹於蒂。子謂之神﹐母謂之气。如雞袍。卯﹐似魚在水。結就聖胎﹐自然蟬蛻。神仙抱一之道﹐皆是煉神之道也﹐本無自然之道。遇道之人﹐常能一抱一守中﹐乃得神气不散﹐逍遙自在﹐爲眞人矣。贊日﹕道爲性本﹐性是心源。心性同體﹐應化無邊。百姓日用﹐亦日自然。若能了悟﹐亡心象忘言。虛心實腹﹐抱一而還。功成九轉﹐乃得成仙。又日﹕行煉神之道﹐當爲神仙。爲形沈而神超﹐乃得逍遙。行煉气之法﹐當爲胎仙﹐爲煉形之人﹐神气交感﹐氤氳相符﹐結胎育嬰﹐如蟬蛻也。行煉形之衍﹐乃返老爲少﹐畱形住世之衛也。謹備迷其文﹐以見無名子祖迷分爲三卷之本旨。別本無名子字淵明。

悟眞篇序

嗟夫﹐人身難得﹐光陰易遷。罔測短修﹐安逃業報。不自及早省悟﹐惟只甘分待終。若臨期一念有差﹐立墮三塗惡趣。則動經塵劫﹐無有出期。當此之時﹐𨿽悔何及。故老釋以性命學﹐開方便門﹐教人修種﹐以逃生死。釋氏以空寂爲宗﹐若頓悟圓通﹐則直超彼岸。如有習漏未盡﹐則尙徇於有生。老氏以煉養爲眞﹐若得其樞要﹐則立躋聖位。如其未明本性﹐則猶嘮於幻形。其次《周易》有窮理盡性至命之辭﹐《魯語》有毋意必固我之說﹐此又仲尼極臻乎性命之奧也。然其言之常略而不至於詳者何也﹖蓋欲序正人倫﹑施仁義禮樂有爲之教﹐故於無爲之道﹐未嘗顯言。但以命術寓諸《易》象﹐以性法混諸微言故耳。至於《莊子》推窮物累逍遙之性﹐《孟子》善養浩然之气﹐皆切幾之矣。迨夫﹗漢魏伯陽引《易》道陰陽交娠之體﹐作《參同契》以明大丹之作用唐忠國師於語錄首叔老莊言﹐以顯至道之本末。如此﹐豈非教𨿽分三﹐道乃歸一。柰何后世黃緇之流各自專門﹐互相非是﹐致使三家宗要迷沒邪歧﹐不能混一而同歸矣。且今人以道門尙於修命﹐而不知修命之法理出兩瑞﹐有易遇而難成者﹐有難遇而易成者。如煉五芽之气﹐服七耀之光﹐注想按摩﹐納淸吐濁﹐念經持呎﹐噀水叱符﹐叩齒集神﹐休妻絕粒﹐存神閉息運眉間之思﹐補腦還精習房中之術﹐以致服煉金石艸木之類﹐皆易遇難成者。已上諸法﹐於修身之道率皆滅裂﹐故施功𨿽多而求效莫驗。若勤心苦志﹐日夕修持﹐上可辟病﹐免其非橫﹐一日一不行﹐則前功漸棄。此乃遷延歲月﹐必難成功﹐欲望州得永得﹐還嬰返老﹐變化飛升﹐不麻拿。深可痛傷。蓋近世修行之徒﹐妄有執著﹐不悟妙法之眞﹐卻怨神仙饅語。殊不知成道者皆因煉金丹而得﹐恐泄天機﹐遂托數事爲名。其中問惟閉息一法﹐如能忘機息慮﹐卽與二乘坐禪相同。若勤而行之﹐可以入定出神。柰何精神屬陰﹐宅舍難固﹐不免常用遷徙之法﹐旣未得金汞還返之道﹐又豈能回陽換骨﹐白日而升天哉。夫煉金液還丹者﹐則難遇易成﹐須要洞曉陰陽﹐深達造化﹐方能追二气於黃道﹐會三性於元宮﹐鉆簇五行﹐和合四象﹐龍吟虎嘯﹐夫唱婦隨﹐玉鼎湯煎﹐金鑪火熾﹐始得玄珠成像﹐太乙歸眞﹐都來片餉工夫﹐永保無窮逸樂。至若防危慮險﹐愼於運用抽添﹐養正持盈﹐要在守雌抱一。自然返陽生之气﹐剝陰殺之形﹐節气旣周﹐脫胎神化﹐名題仙籍﹐位號眞人﹐此乃大丈夫功成名遂之時也。今之學者﹐有取鉛汞爲二气﹐指藏府爲五行﹐分心腎爲坎離﹐以肝肺爲龍虎﹐用神气爲子母﹐執津液爲鉛汞﹐不識浮沈﹐寧分主客。何異認他財爲己物﹐呼別姓爲親兒。又豈知金木相克之幽微﹐陰陽互用之奧妙。是皆日月失道﹐鉛汞異鑪﹐欲結還丹﹐不亦難乎。僕幼親善道﹐涉踐三教經書﹐以至刑法﹑書算﹑醫卜﹑戰陣﹑天文﹑地理﹑吉凶死生之術﹐靡不畱心詳究。惟金丹一法﹐閱盡羣經及諸家歌詩論契﹐皆云日魂月魄﹑庚虎甲龍﹑水銀丹砂﹑白金黑錫﹑坎男離女﹐能成金液還丹﹐終不言眞鉛眞汞是何物也。又不說火候法度﹑溫養指歸﹐加以後世迷徒恣其臆說﹐將先聖典教妄行箋注﹐乖訛萬狀﹐不惟素亂仙經﹐抑亦惑誤後學。僕以至人未遇﹐口訣難逢﹐遂至寢食不安﹐精神傾頓。𨿽詢求褊於海嶽﹐請益盡於賢愚﹐皆莫能通曉眞宗﹐開照心腑。後至熙寧己酉歲﹐因隨龍圖陸公入成都﹐以夙志不回﹐初誠愈恪遂感眞人授金丹﹑藥物﹑火候之訣﹐其言甚簡﹐其要不繁﹐可謂指流知源﹐語一悟百霧開日瑩﹐塵盡鑑明﹐校之仙經﹐若合符。契因謂世之學仙者十有八九﹐而達其眞要者未聞一二。僕旣遇眞詮﹐安敢隱默﹐罄所得成律詩九九八十一首﹐號曰《悟眞篇》﹐內七言四韻一十六首﹐以表二八之數。絕句六十四首﹐按《周易》諸卦。五言一首﹐以象太一之奇。續添《西江月》一十二首﹐以周歲律。其如鼎器尊卑﹑藥物斤兩﹑火候進退﹑主客後先﹑存亡有無﹑吉凶悔吝﹐悉備其中矣。及乎篇集旣成之後﹐又覺其中惟談養命固形之術﹐而於本源眞覺之性有所未究﹐遂玩佛書及《傳燈錄》至於祖師有擊竹而悟者﹐乃形於歌頌詩曲雜言三十二首﹐今附之卷末﹐庶幾達本明性之道﹐盡於此矣。所期同志覽之﹐則見末而悟本﹐捨妄以從眞。

時皇宋熙寧乙卯歲旦﹐天臺張伯端平叔序。

紫陽眞人悟眞篇注疏卷之一

象川無名子翁葆光注武夷陳達靈傳集慶空玄子戴起宗疏

七吉四韻一十六首﹐以表一斤二八之數

不求大道出迷途﹐縱負賢才豈丈夫。百歲光陰石火爍﹐一生身世水泡浮。

只貪利祿求榮顯﹐不覺形容暗瘁枯。試問堆金等山嶽﹐無常買得不來無。

注曰﹕人問世所重之極至者日富﹑日貴﹐二者皆人之所欲也﹐故天下之人﹐莫不央其性命之情﹐盡其平生之志﹐爭先力求而以得之爲快也。觀其所以然者﹐無過浸淫於利祿聲色而已矣。殊不知利祿聲色﹐實爲伐性命之戈矛﹐囚一身之桂桔。夫世之人不明道徳性命之妙﹐惟饕利祿﹐日恣責瞋﹐汨沒愛河﹐漂流欲海﹐是非﹑人我交戰﹐胸中喜怒哀樂互殘軀體﹐是致屍魔﹐促其气壽。寒暑削其容光﹐不覺在生一世﹐瞥然水上之嘔。光景百年﹐瞬若石中之火。縱使金髙北斗﹐玉等南山﹐迨至無常﹐而欲買身﹐使不爲螻蟻之窟穴可乎。哀哉﹐痛哉﹗。命未告終﹐眞靈已投於別殼矣。虛靜天師曰﹕今生不覺﹐別後換殼﹐投入別殼﹐展轉不覺。吁﹗。與其不覺投於異類﹐曷容棲遲於大道耶。道遂功成﹐身超碧落﹐乘雲气﹐禦飛龍﹐而遊乎無極﹐死生不變乎己﹐而位號眞人矣。至此乃大丈夫得意之秋﹐至榮至顯之日也。若乃區區俗務﹐碌碌塵心﹐而墮於世网者﹐縱負班﹑馬之雄才﹐兼有蘇﹑張之榮顯﹐抑不過爲土上之遊魂﹐行尸之陰鬼耳﹐烏雲爲眞大丈夫哉。是以仙翁首詠是章﹐蓋於時達髙明之士言之﹐可因一言而自悟﹐速求大道出離迷塗﹐爲無爲事﹐乃眞大丈夫﹐降此俱無足取。參學弟子宗源日觀仙翁之詩﹑無名子之注﹐而不省悟者﹐眞愚冥之甚也﹐見聞之士可不下手速修耶。別本注曰﹕難莫難於遇人﹐易莫易於成道。現宰官長者之身﹐結同志得道之友﹐煉一黍於一霎之中﹐立地成道。然紆朱懷金﹐門深似海﹐有道之士﹐望望然去之﹐此遇人之難成道之易也。易莫易於遇人﹐難莫難於成道﹐百錢掛杖﹐四海一身﹐風植靈根﹐親傳至道。然龍虎之文易解﹐刀圭之鎖難開﹐得藥忘言﹐煉鉛無計﹐遇此人之易﹐成道之難也。安得親扣玄關﹐二者俱全哉。仙翁瞻遊成都﹐遇靑城丈人﹐得傳金液還丹之道﹐警嘆成道之難﹐故作是詩﹐以結丹友。其章云﹕試問堆金等山嶽﹐無常買得不來無。辭意近切如此。𨿽有拱璧以先駟馬﹐不如坐進此道。仙翁遠矣﹐髙山流水﹐落落知音。子野陸墅曰﹕道不負人﹐人乃負道。

人生𨿽有百年期﹐壽夭窮通莫預知。昨日街頭方走馬﹐今朝棺內已眠屍。

妻財拋下非君有﹐罪業將行難自欺。大藥不求爭得遇﹐知之不煉是愚癡。

注云﹕人壽夭窮通﹑富貴貧賤﹐未有不默意於未然之先﹐然非常人可測度而預知之者。故人壽𨿽日百年﹐迨其七十固已稀矣。今以有限易摧之身﹐終日汨汨而逐無涯不測之事﹐不亦難乎。一息不來﹐則茶然疲投而不知所歸﹐可不謂之大哀耶。是以昨方走馬﹐今日眠屍﹐出息不保入息者也。當斯之時﹐𨿽則榮耀居極品俸祿﹐至萬鐘家丰無價之珍﹐室美傾城之態﹐悉皆拋下﹐非己有也。所可與之偕行而不可欺者﹐昔所造之罪業而已。所以萬般將不去﹐惟有業隨身也。夫人欲免輪回而不墮於世网者﹐莫若金丹大藥﹐爲升天之靈梯﹐超幾之捷徑也。其道至簡至易﹐𨿽愚昧小人得而行之﹐亦立躋聖位。柰何上聖祕重﹐不許輕泄﹐傳之者皆口口相授﹐不記文字﹐是以難遇也。自匪勤求苦志﹐誠動髙穹﹐未或聞於一二也。昔謝自然以玆道之難遇﹐欲求眞師於蓬萊﹐竭其家產以備舟楫﹐不顧洪濤巨浪之厄﹐直往而不少憚﹐遂感神人而語之曰﹕蓬萊隔弱水三萬里﹐一芥不爲之浮﹐子將安往。赤城山有司馬子微在焉﹐子往師之。謝回舟尋訪赤城﹐果遇子微授道﹐修之不輟﹐不數載白日升天。噫﹗人之精誠一發於中﹐感格於神人者﹐將無往而不遇矣。人苟能操心秉志如此﹐奚慮金丹不得耶。道不負人﹐人自負之耳。《參同契》曰﹕大道無適莫兮﹐惟傳於賢者。倘不推誠而力慕﹐爭得遇之耶。惟夫金丹祕要誠難遇矣﹐得遇之者﹐皆風有仙骨﹐祖宗陰徳累積深厚也。然亦須有財力﹐丹友三人﹐方能成就。此理惟達者知﹐誠難一一具言也。陰眞君《六五精微論》曰﹕欲學此道﹐須假資財。如無資財﹐金丹卽不成也。又須三人﹐方可修煉。所以衝熙王君遇仙人劉海蟾﹐得金丹衍﹐無財下工﹐遂入洛謁富韓公﹐賴其力成道而去。苟通之而又有力﹐不早修煉者﹐不亦愚癡之甚乎。仙翁贈劉君詩曰﹕聞君知藥已多年﹐何不收心煉汞鉛。莫教燭被風吹滅﹐六道輪回莫怨天。亦此意也。別本注曰﹕麟鳳不出世﹐神仙不常見。有能空夢泡幻影之身﹐可脫生死老病之苦﹐爲人間希有之事。道上逢師﹐師邊得旨﹐下手速修猶太遲耳。仙翁非是詩﹐其末章云﹕大道不求爭得遇﹐知之不煉是愚癡。其叮嚀懇切如此語。儕。如未聞則已﹐旣遇至人﹐豈容癡鈍。中夜以﹐興﹐行其素願﹐結半辰之黍米﹐抱九載之靈胎﹐以藏太虛﹐神遊八極﹐露紫雲之半面﹐應仙讖於洪都﹐罔俾旌陽﹐專翼晉代。

疏曰﹕果州謝眞人上升﹐在州城西門外金泉山﹐貞元十一年月十二日﹐白晝輕舉﹐州人盡見。時郡守李堅以狀聞﹐且爲之傳。上賜詔褒諭曰﹕所部之中﹐靈仙表異﹐玄風益振﹐至道彌張。韓昌黎詩曰﹕果州南充縣﹐寒如謝自然。童駭無所知﹐但聞有神仙。輕生學其衍﹐乃在金泉山。一朝坐虛空﹐雲霧生其間如聆竿笙韻﹐來自冥冥天。須臾自輕舉﹐飄若雲中煙。裏胥上其事﹐郡守警且嘆。驅車領官吏﹐屹俗爭相先。入門無所見﹐冠屨如蛻蟬。皆云神仙事﹐的的信可傳。王伯厚《困學紀聞》載﹕王荃﹐字半眞。岐下陽平人。元丰中﹐賜衝熙處士。張蕓史爲功行碑﹐謂超世之姿﹐與陳圖南伴。程伊川先生不聞作詩﹐惟寄王子眞詩云﹕我亦有丹君信否﹐用時還解濟斯民。伊川先生入嵩山﹐子眞已候於松下﹐問何以知之﹐曰﹕去年已有消息來矣。蓋先生前年欲往﹐以事而止。又《攺齋饅錄》載﹕王荃﹐字子眞﹐有道之士。富鄭公嘗客之。元丰中﹐神宗賜號衝熙處士。元符三年﹐遊茅山﹐受上淸錄。先是﹐茅山中峯石洞忽開﹐乃華陽洞天便門也﹐自左元放仙去卽開閱千載矣﹐至是復開。又前期累日甘露降﹐道士劉混康曰﹕此鈴有異。無何﹐先生至受錄之夕﹐仙樂聞於空﹐浮之上。山中刻石載其事。

艸木陰陽亦兩齊﹐若還闕一不芳菲。

初開綠葉陽先倡﹐次發紅花陰後隨。

常道卽玆爲日用﹐眞源返此有誰知。

報言學道諸君子﹐不識陰陽莫亂爲。

注曰﹕艸木未生之初﹐含孕至朴。及其甲拆﹐稟一气以萌芽。故抽一干以象一气﹐次分兩葉以象陰陽。又於兩葉中間復抽一藥﹐以應三才。過此已往﹐漸漸支離﹐花葉芬菲。春以之生而開綠葉﹐夏以之長而發紅花﹐此陽气使之然也。秋以之肅而結實﹐冬以之殺而糞本﹐此陰气使之然也。陰陽兩齊﹐化生不已﹐若還缺一﹐則萬物不生。故眞一子曰﹕孤陰不自產﹐寡陽不自成。是以天地氤氳﹐萬物化醇。男女媾精﹐萬物化生。常道卽玆﹐以爲日用。眞源反覆﹐有陰陽顚倒互用之機﹐人能煉之﹐可以超生死。學者苟不明此而反我者﹐乃蒙蔽耳。

陽裹陰精質不剛一作﹐莫把孤陰爲有陽﹐獨修一物轉贏廷。勞形按引皆非道﹐服气飡霞總是狂。舉世饅求鉛汞伏﹐何時得見虎龍降。勸君窮取生身處﹐返本還元是藥王。

注曰﹕陽裹陰精﹐己之眞精也。精能生气﹐气能生神﹐榮衛一身﹐莫大於此﹐油桔燈滅﹐髓竭人亡。此言精气實一身之根本也﹐柰何此物屬陰﹐其質不剛﹐其性好飛﹐日逐前後便溺﹑涕唾汗淚﹐易失難擒﹐不受制煉﹐故聖人謂之太陽流光﹐其性猛烈﹐若不得混元眞一﹐陽丹以制之﹐兼以陰中陽火以育之﹐則無由凝結以成變化。若只修此一物﹐轉見廷贏。按引勞形﹐皆非正道。養霞服气﹐總是狂圖。設使吞日月之精華﹐光生五藏﹐運雙關於夾脊﹐腦補精還﹐以至尸解投胎﹐出神入定﹐千門萬法﹐不過修陽裹陰精一物而已。孤陰無陽﹐如牝雞自卯﹐欲抱成雞﹐豈可得乎。鍾離公曰﹕涕唾精津气血液﹐七般物事總皆陰。若將此物爲仙質﹐怎得飛神貫玉京。以此言之﹐一身之中﹐非惟眞精一物屬陰﹐五臟六腑俱陰非陽。分心腎爲坎離﹐以肝肺爲龍虎﹐得乎﹖用神气爲子母﹐執津液爲鉛汞﹐得乎﹖若執此等治身而求純陽之證﹐猶如去玲加冰﹐除熱用湯﹐飛龜飛蛇﹐愈見乖張。《參同契》曰﹕使二女同居﹐顏色甚殊﹐蘇秦通言﹐張儀結媒﹐發辧利舌﹐奮爲美辭﹐推心調合﹐諧爲夫婦﹐獘發腐齒﹐終不相知。此諭以女妻女﹐以陰煉陰﹐安能有產化之道哉。眞龍眞虎者﹐一八是也。眞鉛眞汞者﹐龍虎二弦之气也。此道至簡不繁﹐至近匪遙﹐但學者執僻堅﹐以傍門非類之藥爲鉛汞﹐及以大道眞訣爲非﹐深可悲傷。故鍾離公曰﹕求仙不識眞鉛汞﹐護讀丹經千萬篇。不識个中含蓄意﹐謗他眞語作虛言。故仙翁直指鉛汞所產川源之處﹐身從何生﹐命從何立。返此之本﹐還此之源﹐顚倒修之﹐則眞龍眞虎自降﹐眞鉛眞汞自伏。非藥之王﹐其孰能與於此哉。近世多矣﹐十六歲童男童女﹐使之交合﹐泄而成胎﹐謂之胎元丹﹐謂之紫河車﹐以此爲金丹大藥﹐是猶接竹點月﹐不亦遠之愈遠乎。後天地生有形有質者﹐皆非至藥。蓋形而下者﹐非先天之道也。又上陽子曰﹕《契》云﹕是非歷藏法﹐內視有所思﹐陰道厭九一﹐濁亂弄元胞﹐諸衍甚眾多﹐千條有萬餘。彭眞人曰﹕世人不達大道之宗元﹐而趨傍門之曲徑﹐此屬多般皆爲左道﹐乖訛天理﹐悖亂至眞﹐不達黃帝之文﹐全失老君之旨﹐本期永壽﹐反爾傷身。僕曰﹕只爲世人執己而修﹐則千條萬徑無非傍門者矣。仙翁垂憫直言﹐窮取生身處﹐豈不直露天機。此正合鍾離公云﹕生我之門﹑死我之戶。大哉﹐上賢說道﹐下稍無人承當何哉﹖綠爲世人因業識中來﹐卻又因業識中去。一陽奔走於形﹐𨿽男子身中皆陰﹐若執一己而修﹐豈能還其元而返其本﹐又將何而回陽換骨哉。是以大修行人﹐求先天眞鉛﹐叉從一初受气生身之處求之﹐方可得彼先天眞一气﹐以還其元而返其本也﹐此爲男子修仙之道。女人修行﹐則以乳房爲生气所﹐其法充簡。是以男子修仙日煉气﹐女人修仙曰煉形。坎女修煉﹐先積气於乳房﹐然後安鑪立鼎﹐行太陰煉形之法﹐其道易成者﹐良有旨。宣和中﹐洞賓遊吳興﹐見一妓張珍奴﹐色華美﹐性澹素﹐𨿽落風塵﹐每夕沐浴更衣竈香告天﹐求脫去甚切。洞賓作一士訪之﹐珍奴見之﹐風神秀異﹐殊敬盡歡而去。明日又至﹐如是往往月餘﹐終不及亂。張珍奴曰﹕荷君春顧甚久﹐獨不畱一宿﹐罄枕席之歡娛﹐豈妾猥漏﹐不足奉君子耶﹖士曰﹕不然。人貴心相知﹐何叉如此哉。且如汝每夜告天﹐實何所求。珍曰﹕失身於此﹐又將何爲。但自念奴入是門中﹐妄施粉黛﹐以假爲眞﹐歌樞艷曲﹐以悲爲樂。本是一團臭膿皮袋﹐借爲飾以惑人﹐每每悔嘆﹐世之愚夫不自尊貴。過我門者﹐觀我如一枝花﹐情牽意戀﹐畱戀不拾﹐非但求財﹐多致身頂。妾𨿽假容交懼﹐覺辦愈重﹐惟旦夕告天﹐早析了脫。士曰﹕汝志如此﹐何不學道。珍奴曰﹕陷於此地﹐何從得師。士曰﹕吾爲汝師可乎。珍卽拜叩。士曰﹕再來乃可。遂去。珍日夜望不至﹐深自悔恨﹐自書曰﹕逢師許多時﹐不說些兄个。安得仍前相對坐﹐懊恨韶光空自過。直到如今問頭我。筆未竟﹐士忽來見﹐所書讀其韻曰﹕別無巧妙與﹐你方見一个。子後午前定息坐﹐夾脊雙關昆侖過。急時得气力思量我。珍大喜﹐士乃以太陰煉形丹法與之。珍自是神气裕然﹐若大開悟。不知密有﹐所傳尢多﹐珍亦不以告人。臨別畱步蟾官云﹕坎離坤兌分子午﹐須認取自家宗祖。地雷震動山頭雨﹐要洗濯黃芽出土。捉得金精牢閉固﹐辧甲庚要生龍虎。待他問汝甚傳人﹐但說先生姓呂。珍方悟是呂先生。卽佯狂﹐丐於市﹐投荒地密修眞訣﹐愈三年﹐尸解而去。修行事不問男女﹐若勇猛心堅成道爻矣。

疏日﹔太陽流珠﹐《參同契》本旨正以諭靈汞之難伏。今無名子取以諭人身之汞﹐解此亦通。太上曰﹕萬物負陰而抱陽﹐是皆因陰陽而成也。人與萬物未嘗無陽﹐今以人身皆爲陰者何也﹐以其後天地生﹐有質生質。旣有質﹐則爲陰陽五行所拘而爲陰矣﹐所以不能變化。《參同契》云﹕物無陰陽﹐違天背元。彭眞人云﹕孤陰寡陽﹐不能自生。成外藥之妙﹐非無陰也。今以爲純陽者何也﹐以其气得之先天地生﹐無質生質﹐能化有形爲無形。故能變化後天之气﹐亦爲先天之气而爲純陽﹐故日陽也。或問曰﹕陽裹陰精質不剛﹐不可用也。今又曰﹕兼以陰中陽火以育之﹐何也﹖曰﹕此大小鑪鼎中之眞火也。人身純陰﹐只有一點元海眞火﹐若得陽丹以制之﹐則不復飛走。又以陰中陽火以育之﹐則還丹可結。是知陰精不可以獨修﹐鈴用以兼修﹐則呼吸涵育﹐接大小鑪鼎之火歸於身﹐自然還丹凝結﹐以成變化。在大小鑪鼎﹐則日陰中陽火。在人身﹐則日陰裹陽精。紫河車在仙方補益病軀﹐非可比變化形神者。

紫陽眞人悟眞篇注疏卷之一

紫陽眞人悟眞篇注疏卷二

象川無名子翁葆光注武夷陳達靈傳集慶空玄子戴起宗疏

不識眞鉛正祖宗﹐萬般作用枉施功。

休妻饅遣陰陽隔﹐絕粒徒教腸胃空。

艸木金銀皆滓質﹐雲霞日月屬朦朧。

更饒吐納並存想﹐總與金丹事不同。

注曰﹕眞鉛之要﹐以二八之气爲宗﹐此外皆非至道﹐枉施功耳。夷門破迷歌曰﹕孤寡不是道﹐陰陽失宗旨。王眞人曰﹕學人剛要辭妻妾﹐不念無爲無不爲。髙象先曰﹕或陽兮孤妻﹐或陰兮獨宿。此皆言孤陰寡陽﹑獨修一物之意。或者不知又執此說﹐以行房中禦女之衍﹐毀謗仙道﹐咎將誰歸。殊不知諭陽夫陰妻之義﹐非人問夫妻也。《破迷歌》曰﹕休糧不是道﹐死後作餓鬼。以上諸物皆後天地生﹐查滓之類﹐易遇難成﹐烏可與金丹大藥同旦而語哉。疏曰﹕休糧絕粒﹑吐納存想等法﹐皆傍門俗士因不休妻之句誤。以探陰之衍爲金丹者多矣﹐胡不全究太白眞人《破迷歌》乎﹕行气不是道﹐津液非神水。存想不是道﹐畫餅豈爲餌。探陰不是道﹐精竭命隨逝。斷鹽不是道﹐飲食無滋味。辟穀。不是道﹐饑餒傷脾胃。休妻不是道﹐陰陽失宗位。如何卻是道﹐太一捨眞气o﹐气交而不交﹐升降效天地。二物相配合﹐起自於元始。媳女與嬰兒﹐匹配成旣濟。本是眞陰陽﹐夫妻同一義。所以不須休﹐孤陽豈成事。出世爲金仙﹐金丹非容易。志士不說眞﹐大洞隱深義。五行不順行﹐虎向水中生。五行類倒衛﹐龍從火裹出。斯言眞妙言﹐便是太一力。仙翁律詩所以蓋本此也。夷門《破迷歌》﹕太一含眞气﹐龍自火中生﹐虎自水中起﹐陰陽知顚倒﹐本自於元始。五行不順行﹐還同於天地。及休妻之義﹐皆不及《太一歌》明白。世人旣不知五行頻倒﹐又安能知眞陰陽之不須休乎。學仙之士﹐於仙書名目不能盡知﹐又安能詳玩全文混融一於理乎。是以金丹大道﹐世遠書亡﹐性昏道晦﹐詛因休妻饅遣陰陽隔之說﹐訛爲世問夫妻﹐流入淫衍。惜哉﹗。丹成气滿﹐自然絕粒﹐非如服黑豆﹑胡麻子等藥﹐以度凶年。或者餌藥辟穀﹔以衛流世﹐安能成純陽之仙。問有專餌艸木﹐縱得長生﹐亦非純陽之質。右警勸世人﹐明大道﹐破傍門。此系空玄子分類。

學仙須是學天仙﹐惟有金丹最的瑞。

二物會時情性合﹐五行全處龍虎蟠。

本因戊己爲媒聘﹐遂使夫妻鎭合歡。

只候功成朝帝闕﹐九霞光裹駕翔鸞。

注曰﹕仙有數等﹐陰神至靈而無形者﹐鬼仙也。處世無諸疾惱而永壽者﹐人仙也。飛空走霧﹑饑渴不撓﹑寒暑無侵﹑遨遊海島﹑長生不死者﹐地仙也。形神俱妙﹑與道合眞﹑步日月無影﹑入金石無礙﹑水火不焚溺﹑變化無窮﹑或老或少﹑隱顯莫測﹑若存若亡﹑消則成气﹑息則成形﹑著龜莫能測﹑鬼神莫能知者﹐天仙也。陰眞君曰﹕若能絕欲﹐兼修胎息﹐移神入殼﹐入定投屍﹐托陰生化而不壞者﹐可爲下品仙也。若授六甲符錄﹐正一盟威。上淸大洞經錄等法﹐及劍衛﹑尸解等衍得道者﹐立爲南官列仙﹐隱諸洞府﹐爲中品仙也。若是修金丹大藥得道者﹐全身衝天﹐爲無極上品之天仙也。故仙翁勉修眞之士﹐須立志慷慨﹐特達不韋﹐無爲彼中下之仙﹐直爲無上九品極上天仙可也。夫五金﹑八石﹑朱砂﹑水銀﹑黑鉛﹑白錫﹑黃丹﹑雄黃﹑雌黃﹑枇霜﹑粉霜﹑曾靑﹑膽礬﹑秋石﹑艸木灰霜﹑水查滓煮伏之類﹐以至自己津精气血液等﹐此皆後天。是天地未分之前﹐混元眞一之气﹐謂之無中生有。聖人以法追攝於一个時辰內﹐結成一粒﹐大如黍米﹐號日金丹﹐又日眞鉛﹐又日陽丹﹐又日眞一精﹐又日眞一水﹐又日眞水﹐又日水虎﹐又日太一含眞气。人得一粒餌之﹐立躋聖地﹐此乃天上之甲科﹐天仙之大道也﹐舉世無知者。眞一之气﹐生於天地之○先﹐混於虛無之中﹐恍惚杳冥﹐視之不見﹐聽之不聞﹐搏之不得﹐如之何凝結而成黍米哉。聖人以實而形虛﹐以有而形無。實而有者﹐眞陰眞陽也﹐同類無情之物也。虛而無者﹐二八初弦之气也﹐有气而無質者也。兩者相形﹐一物生焉。所謂一物者﹐眞一之气﹐凝而爲一黍之珠者也。經曰﹕元始懸一寶珠﹐大如黍米﹐在空玄之中。此其證也。聖人恐泄天地之機﹐以眞陰眞陽取諭靑龍白虎也﹐以兩弦之气取諭眞鉛眞汞也。今仙翁於詩曲中﹐復以靑龍之一物名日赤龍﹐曰震龍﹐日天魂﹑乾象﹑乾鑪﹑玉鼎﹑玉液﹑扶桑﹑海龍﹑上弦﹑束陽﹑長男﹑赤汞﹑朱砂﹑朱砂鼎﹑離日﹑赤鳳﹐已上無過比類靑龍之一名也。又以白虎之一物名日黑虎﹐日兌虎﹐日地魄﹑坤位﹑坤鼎﹑金鼎﹑金鑪﹑華嶽﹑巖虎﹑下弦﹑西川﹑少女﹑黑鉛﹑偃月鑪﹑坎月﹑黑龜﹐已上無過比類白虎一名也。又以龍之弦气名日眞汞﹐日詫女﹐日木液﹑靑娥﹑砂裹汞﹑朱裹汞﹐日精﹐日情﹐日黃芽﹑流珠﹑靑衣﹑女子﹑金烏﹑離女﹑牝龍﹑眞火﹑二八媳女﹑玉液﹑玉芝之類﹐其實一也。又以虎弦气名日眞鉛﹐日金公﹐日金精﹑水中金﹑水中銀﹐日性﹐日白雪﹑素練﹑郎君﹑玉兔﹑坎男﹑眞水﹑九三郎君﹑刀圭之類﹐其實一也。此言二物會時情性合者﹐二物卽龍虎也。靑龍在束﹐束方屬木﹐木能生火﹐龍之弦气爲火﹐日情﹐屬南方﹐謂之朱雀也。白虎在西﹐西方屬金﹐金能生水﹐虎之弦气爲水﹐日性﹐屬北方﹐謂之玄武也。夫龍木﹑虎金﹑情水﹑性火﹐謂之四象。四象會合於中官而成丹者﹐土也。此眞五行也。龍虎二物相交﹐則情性合矣。龍虎合而成丹﹐則五行全矣。故日二物會時情性合﹐五行全處虎龍蟠也。木龍在束﹐金虎在西﹐二物問隔﹐孰能使之配合而爲夫妻耶﹐配合在黃婆而已。左手擒龍﹐右手捉虎﹐使之合並也。戊己屬土﹐故謂之黃婆。金木問隔﹐黃婆能使之合並。黃婆能使之配合﹐豈知非媒聘使之歡合而爲夫妻乎。兩者異﹐眞一之气藏。兩者同﹐眞一之气變。眞一之气變﹐眞人自出現﹐此外藥之法象。餌金丹後﹐復有十月之功﹐煉形成气。又有九載抱一﹐化气成神。方能形神俱妙﹐與道合眞﹐膺錄授圖﹐上賓於天。丹熟人問﹐道成天上。九霞光裹﹐兩腋風生﹐駕鳳驗鸞﹐翺翔碧落。自非夙植靈根﹐廣積陰驚﹐其孰能與於此哉。陸子野曰﹕天仙非金丹不能成其道。金丹是何物﹖曰﹕分明元是我家物﹐寄在坤官坤是人。所言二物者何物也﹖我與彼也。彼我會﹐則情性和而五行備。龍虎﹐情性而已。且道這會如何﹖會﹐所謂有用﹐用中無用。無功﹐功裹施功。竹密不妨流水過﹐山髙豈礙白雲飛。戊己﹐乃中也。中者﹐得其正位。戊己者﹐意土也。彼我之意相會﹐則夫妻之情懼悅而得矣。所以戊己爲生物之鄕﹐生物系乎意也。眞土無位﹐眞意無形﹐神哉神哉。

疏曰﹕《傳道集》云﹕仙非一也﹐純陰而無陽者﹐鬼也。純陽而無陰者﹐仙也。陰陽相雜者﹐人也。惟人者﹐可以鬼﹐可以仙。仙有五等﹕鬼仙者﹐陰中超脫﹐神像不明﹐鬼關無姓﹐三山無名﹐𨿽不輪回﹐又難返蓬瀛﹐終無所歸﹐止於投胎奪舍。蓋以神識內守﹐一心不散﹐意中以出陰神﹐乃淸靈之鬼﹐非純陽之仙。以其一志﹐陰靈不散﹐故日鬼仙。崇釋之徒﹐用功至此﹐乃曰得道﹐誠可笑也。人仙者﹐不能全於大道﹐止於一法一衍﹐功能安樂延年。地仙者﹐法天地升降之理﹐取日月生成之數﹐身中用年月﹐日中用時刻﹐識龍虎配坎離﹐五行顚倒﹐气傳子母﹐液行夫婦﹐三田返覆﹐燒成丹藥﹐永鎭下田﹐煉形住世﹐長生不死﹐以作陸地神仙。神仙者﹐以地仙厭居塵世﹐用功不已﹐煉形成像﹐五气朝元﹐三陽聚頂﹐功滿忘形﹐胎仙自化﹐陰盡陽純﹐身外有身﹐脫質升仙﹐超幾入聖﹐謝絕塵世﹐以返三山。天仙者﹐厭居三島﹐而傳道人問﹐功行滿足十界。之﹐質﹐一陽天爲無形而爲丹道上有功﹐人問有行﹐受天書以返洞天﹐升於八又升於三淸靈元自然之有中生有者﹐以有形之物變化而成也。其始有形矣無中生有﹐取而服之﹐無質而質﹐質生則能化有形爲無形﹐化後天气爲先天气蓋無質者﹐眞一之气也﹐虎之中﹐純一無僞﹐人能知其機而盜則可以誘眞一之气服之一粒﹐非無爲無作立躋聖域者﹖此也。枯坐獨修幾火幾藥而能成者也。本一物也﹐物之中﹐各含陰陽而成四象爲一而土在其中﹐爲眞五行。合爲一未合﹐﹐返其本源﹐此金丹也。則各藏眞一之气寓於物。物旣同﹐則交眞一之气﹐《商巖口授經》二物者工夫到日鮮瑩潔白下工夫﹐則目現心悟安能化有形形神俱妙。寓於眞龍眞使之凝結生分爲二物﹐二四象合五行二物始爲丹。傅若堅心靜定靈光如月卽虛室生白也。須見日輪紅光湧出再持守則白光滅矣。此二物得了﹐卽丹基欲結。

此法眞中妙更眞﹐都綠我獨異於人。

自知顚倒由離坎﹐誰識浮沈定主賓。

金鼎欲畱朱裹汞﹐玉池先下水中銀。

神功運火非終旦﹐現出深潭日一輪。

注曰﹕此道至聖至神﹐至貴至尊﹐至簡至易﹐玄中之玄﹐妙中之妙﹖舉世罕聞。仙翁出乎其類﹐技乎其萃﹐獨得深旨。故衝熙翁曰﹕金丹大道﹐舉世道人無所許可﹐惟平叔一人而已。泰山也﹐河海也﹐丘埋行潦何敢冀焉。離﹐屬火爲陽而居南﹐所反爲女者﹐外陽而內陰也﹐謂之眞汞。坎﹐爲陰而居北﹐所以反爲男者﹐外陰而內陽也﹐謂之眞鉛。故仙翁曰﹕日居離位反爲女﹐坎配蟾官卻是男。不會个中顚倒意﹐休將管見事髙談。此言坎之男﹑離之女﹐猶父之精﹑母之血也。日之烏﹑月之兔也﹐砂之汞﹑鉛之銀也﹐天之玄﹑地之黃也﹐此數者皆指示龍虎初弦二气也。主賓者﹐陽尊髙居左日主﹐陰位低下居右日賓。夫離爲火﹐火炎上﹐火乃木之性﹐俱浮﹐屬陽﹐故爲主也。坎爲水﹐水潤下﹐水爲金之性﹐俱沈﹐屬陰﹐故爲賓也。此常道也。今也離反爲女﹐坎反爲男﹐是主反爲賓也。賓反爲主﹐豈非顚倒乎﹐故日自知顚倒由離坎﹐誰識浮況定主賓。定主賓者﹐蓋道中取二弦之气﹐顚倒之主賓﹐不取常道主賓﹐故日定主賓也。人人自有長生藥﹐自是愚癡枉把拋。甘露降時天地合﹐黃芽生處坎離交。井蛙應謂無龍窟﹐籬鸚爭知有鳳巢。金鼎者﹐金爲陰物﹐鼎中有火之气﹐是陰中有陽之象﹐白虎是也。玉池者﹐玉爲陽物﹐池中有水之气﹐是陽中有陰之象﹐靑龍是也。砂中汞者﹐龍之弦气也。水中銀者﹐虎之弦气也。修丹之士﹐若欲以虎畱戀龍之气﹐又先驅龍就虎﹐然後二物氤氳﹐兩情交合﹐施功煆煉﹐自然凝結眞一之精也。火卽二弦之气也。旦者﹐一晝之首﹐子爲六陽之元﹐故日日一也。聖人運動丹火﹐有神妙之功﹐不半時中﹐立得眞一之精﹐一粒如黍﹐現於北海之中﹐赫然光透簾幃﹐若深潭現出一輪之紅日也。非終旦者﹐明一時辰中金丹之成也﹐此藥之法象也。

疏曰﹕坎男離女﹑日烏月兔﹑天玄地黃﹐金陰之鼎有火焉﹐玉陽之池有水焉。主反爲賓﹐賓反爲主﹐皆是陰中取陽﹐陽中取陰也。顚倒五行逆修﹐以至於太極。太極者﹐先天未判之气也。金丹之結陽也﹐火非世問之幾火也﹐二弦之气皆火也。二弦者﹐其初也有气而無質﹐其源也至淸而無濁﹐在年爲二八月陰陽之平﹐在月爲上下弦金水之半。上陽子陳政虛曰﹕妙之一字﹐夫誰肯信。異於人者﹐世人迷於愛欲之中﹐我卻於愛欲之中﹐而有分別。何謂分別﹐聖人以離坎顚倒而用之﹐謂之火上水下﹐以乾坤顚倒而用之﹐謂之地在天上。以夫婦顚倒而用之﹐謂男下女上。浮沈者﹐火炎木浮而在上爲主﹐水降金沈而在下爲賓。此乃人之道﹐此爲世問法也﹐此爲順五行也。今焉火木𨿽浮﹐使之就下而反爲賓。金水須沈﹐使之逆上而反爲主。是之謂仙道也﹐是出世問法也﹐是爲水火旣濟也﹐是爲顚倒五行也。金鼎玉池﹐道光所注不出顚倒之機﹐而反失於欲畱先下之義。子野以金鼎諭彼此﹐卻合紫陽翁之意﹐何哉﹖綠自己之精气血液者﹐朱裹汞也﹐不可令其走逸﹐故云欲畱彼此之華也。靈池丹井丹泉者﹐水中銀也﹐卽先天一點眞气﹐故云先下又欲畱者﹐但令其住而不令其去﹐要取人而不失於己。先下者﹐彼到而我待之﹐鉛至而汞迎之﹐坎動則離受之。金丹之道﹐先要得此欲畱先下四字之旨。運火非旦者﹐叉得其溫和而運之。故《參同契》云﹕發火初溫微﹐亦如爻動時。純陽翁云﹕中宵漏永溫溫﹐鉛鼎光透簾幃。蓋萬物生化之初﹐其受陰陽之气只霎時中。況此上仙之道﹐其煉先天之气﹐又爲迅速。故佛云﹕如露亦如電者﹐謂其至精至微而甚功疾﹐爲不可久矣。久則有損﹐而虧神功。若得此先天眞鉛﹐歸於懸胎室內﹐豈非深潭之現紅日也。

人人自有長生藥﹐自是愚癡枉把拋。

甘露降時天地合﹐黃芽生處坎離交。

井蛙應謂無龍窟﹐籬鎢爭知有鳳巢。

丹熟自然金滿屋﹐何須尋艸學燒茅。

注曰﹕甘露﹑黃芽﹐皆金丹異名也。天地﹑坎離﹐皆龍虎之象也。天地之气氤氳﹐甘露自降。坎離之气交並﹐黃芽自生。龍虎二弦之道交接﹐眞一之气自結。此般至寶﹐家家自有﹐以其太近﹐故輕而棄之﹐殊不知此乃升天之靈梯也。近世學者多執傍門非類﹐孤陰寡陽﹐有中生有﹐易遇難成等法﹐而自誤其身﹐不知斯道簡而易成者﹐有如井底之蛙﹐籬問之雀﹐安知有龍窟鳳巢也。黍粒之珠旣懸﹐天地之金可掬。昔邵剛中精於黃白之衛﹐世號爲小淮南王﹐後遇仙翁韓子陶法師於水上﹐北面事之﹐出汞金百鎰獻陶以爲質﹐陶笑而不顧﹐邵敵血書盟﹐陶遂授道焉。旣竟﹐陶取汞一掬入口漱之﹐吐於水盆中﹐水爲之湧沸﹐沸定﹐成紫金一探﹐此示其內丹大藥有如此之神妙﹐豈待窮年卒歲﹐弄艸燒茅之輩可得而見之乎。經文不日地藏發泄﹐金玉露形﹐又其證也。疏曰﹕呂純陽以土瓦石爲金﹐南唐耿仙姑捏雪成銀﹐陳泥丸含汞立乾。《傳道集》云﹕口中可以干汞﹐皆熟之驗。右外藥。

虎躍龍騰風浪廳﹐中央正位產玄珠。

果生枝上終期熟﹐子在胞中豈有殊。

南北宗源翻卦象﹐晨昏火候合天樞。

須知大隱居塵市﹐何必深山守靜孤。

注曰﹕此詩言內藥之法象也。夫眞一之精﹐造化在外日金丹﹐又日眞土。吞入己腹中卽名眞鉛﹐又名陽丹。此言虎﹐卽金丹也。龍者﹐我之眞气也。我之眞气﹐自气海而上﹐其湧如浪﹐其動如風也。中央正位者﹐卽丹田中金胎神室也﹐乃丹結聚之處。玄珠者﹐運火之際﹐眞精自然運轉﹐沿尾問直透夾脊﹐上衝泥丸室﹐顆顆降下口中﹐狀若雀卯﹐甘香無比﹐號曰玄珠。咽下丹田名日嬰兄﹐又日金液還丹也。夫黍珠之丹﹐是先天地之气﹐卽眞一之精結成﹐爲母﹑爲君﹑爲鉛﹐故《金鑰匙》謂之黑鉛也﹐又謂之水虎也。己之眞气﹐後天地生﹐爲子﹑爲臣﹑爲汞﹐故《金鑰匙》謂之紅鉛也﹐又謂之火龍也。金丹自外來﹐吞入腹中﹐則己之眞气﹐自下元气海而上湧﹐如風浪翕然而奏。丹若臣之於君﹐子之於母﹐其相與之意可知也。龍虎相交在神室﹐土釜之中受火符﹐運育結成聖胎﹐若果之叉熟﹐兒之鈴生。十月功圓﹐脫胎神化無方也。南北者﹐子午時也。宗源者﹐起首之初也。晨昏者﹐晝夜之首也。子爲六陽之首﹐故爲晨用屯卦直事﹐進火之侯也。午爲六陰之元﹐故爲昏用蒙卦直事﹐進水之侯也。一日兩卦直事﹐至三十日終﹐爲旣濟未濟﹐二卦終而復始﹐循環不已﹐故日翻卦象也。《參同契》云﹕朔旦屯直事﹐至暮蒙當受﹐晝夜各一卦﹐用之須依次。旣未至晦爽﹐終則復更始是也。一日兩卦主事﹐並牝牡四卦﹐一月計六十四卦﹐計三百八十四爻﹐應一年並閏餘之數。乾之t初九起於坤之初六﹐乾之策三十有六爻﹐計二百一十六。坤之初六起於乾之初九﹐坤之策二十有四﹐爻計一百四十有四。總而計之三百六十﹐應周天之數。日月行度﹑交合﹑升降﹐不出於卦爻之內。月行速一月一周天﹐日行遲一年一周天。樞天者﹐斗建之極也﹐一晝夜一＇周天﹐一月一移也。如正月建寅﹐二月建卯是也。且如正月建寅﹐如太陽未過官分﹐以寅加亥﹐至酉建子﹐正月斗建臨子正酉時也。如太陽已過官分﹐以寅加戌﹐至寅建午﹐正月斗建臨午正寅時也。上士至人﹐明陰陽上下J知日月盈虧﹐行子午火符﹐日有晝夜﹖數月應時加喊﹐然後時合天度﹐一一依斗建而運之﹐故日合天樞也﹐6天樞卽斗極也。《夷門歌》曰﹕十二門中天﹐一作月建移。刻漏依時逐﹐旋布此其旨也。至道之妙﹐妙在於斯。坎離升降﹐生產靈藥﹐結成黃芽。別本云﹕且如正月建寅﹐立春戌時指艮﹐雨水戌時指寅。故曰﹕月月常加戌﹐時時見破軍。金丹大藥﹐家家自有﹐不拘市朝。柰何見龍不識龍﹐見虎不識虎。逆而修之﹐幾何人哉。片餉之問﹐結一寶﹐珠大如黍米。古詩曰﹕將來掌上霞光燦﹐吞入腹中官殿新。又曰﹕大道隱朝市﹐山中知不知。

疏曰﹕金丹因先天之气結成﹐因人身後天之气而成變化。風浪之湧﹐言一身之气與金丹際會也。玄珠之產﹐言一身之气與金丹交結也。日之子午﹐因日所歷。斗之子午﹐因初所指﹐其子午者﹐地之正方也。窮而用之﹐與日鬥同運﹐此乃眞師口傳。日之所會則神聚﹐世謂之月將。斗之所指則气動﹐世謂之月建。時合天度﹐用日之子午﹐依斗建運用。斗之子午﹐日有晝夜數分﹐子晝午夜﹐月應時加喊分﹐子生午虧。南北者﹐以子午言。晨昏者﹐亦以子午言。自子至巳爲晨﹐自午至亥爲昏。此仙道之晨昏﹐非世問日出沒之晨昏也。天呈又法交節气﹐以月建加亥交中气加戌﹐以推各時所指。彭眞人旣爲《參同契分章通眞義》畢﹐因讀五行顚倒不順行四句﹐以爲泄天地互用之機﹐分陰陽返復之道﹐遂迷黑鉛水虎﹐論紅鉛火龍訣名日《還丹內象金簫匙》﹐其言虎之體﹑龍之用﹐皆論大丹造化。今無名子借以分言內外二丹﹐但取其題﹐不取其文﹐𨿽非眞一子迷作本旨﹐然其理亦通。右內藥。

紫陽眞人悟眞篇注疏卷之二

原文爲『谷J﹐依文意攺爲『谷﹞。

紫陽眞人悟眞篇注疏卷之三

象川無名子翁葆光注武夷陳達云傳集慶空玄子戴起宗疏

黃芽白雪不難尋﹐達者須憑徳行探。

四象五行全藉土﹐三元八卦豈離壬。

煉成靈質人難識﹐消盡陰魔鬼莫侵。

欲向人間畱祕訣﹐未逢一个是知音。

注曰﹕龍之弦气日黃芽﹐虎之弦气日白雪﹐大藥根源實基於此。其道至簡﹐其事非難。若非丰功偉行﹐莫能遭遇眞師指授玄要也。蓋謂大道肇自虛無生一气﹐一气生陰陽﹐日龍日虎。龍木生火﹐虎金生水。木火金水合成四象﹐四象合而成丹。丹之成本於土﹐土無正位﹐分位四季。四時不得四季之土﹐四序不行不能生成萬物也。是以四象五行全藉土也。壬者﹐水也﹐卽眞一之气﹐號日眞一水也。生於天地之先﹐變而爲陽龍﹑陰虎也。龍虎合而成丹﹐丹土也﹐龍木也﹐虎金也﹐謂之三性三元﹐不離眞一之水變也。八卦者﹐眞一之气﹐一變爲天﹐日乾爲父。二變爲地﹐日坤爲母。乾以陽气索坤之陰气﹐一索生長男﹐日震。再索生中男﹐日坎。三索生少男﹐日艮。此乾气交於坤气﹐而生三男陽也。及乎坤以陰气索陽之乾气﹐一索生長女﹐日巽。再索生中女﹐日離。三索生少女﹐日兌。此坤之气交於乾气而生陰也。亦不離眞一之水變也﹐故日三元八卦豈離壬也。非惟三元八卦不離眞一之精﹐自開辟以來﹐幾有形與名之類﹐莫不由此而成變化。眞一子曰﹕眞一之精乃天地之母﹐陰陽之根﹐水火之本﹐日月之宗﹐三才之源﹐五行之祖。萬物類之以生成﹐千靈承之以舒慘。至於髙天厚地﹐洞府名山﹐玄象靈官﹐神仙聖眾﹐風雨晦明﹐春夏秋冬﹐未兆之前﹐莫不由此﹐鉛气產出而成變化者也。修丹之士﹐得眞一之水﹐萬事畢矣。眞一之黍﹐吞歸五內﹐運火十月﹐煉盡韋陰﹐化爲純陽眞一之仙﹐陰魔屍鬼逃遁無門。仙黃欲畱祕旨於人問﹐未聞有知音者﹐大有徑庭﹐不近人情故也。蓋善根種而靈骨鍾﹐靈骨鍾而仙可冀。靈骨之鍾﹑善根之種也﹐不於一生二生﹐而於無量萬億生中種諸善根﹐才出頭來﹐飄飄然便有出塵气象。噫﹗走骨行屍﹐一瓶一缽﹐便欲登仙﹐神仙中人不易得也﹐胡不捫己之心﹐與平幾之心有以異乎﹐無以異乎。我之仙事亦無涯也﹐鈴也廣大變通爲己任﹐獨髙一世﹐鶴立雞常﹐人笑我爲迂疏﹐我知我非幾俗。赤精亦松乃吾友﹐蓬萊方丈乃吾家。自然遭遇異人親傳至道﹐結合心友﹐一黍丹成。仙翁欲向人問畱此不傳之祕旨﹐莫怪子期期不遇﹐怎生得个這般人。

疏曰﹕土者﹐言其會極之地。壬者﹐言其生物之初。眞一之水﹐未成形之气也。眞一之黍﹐已成形之气也。四象各懷眞土﹐一四成五﹐二三成五﹐四象皆土也。壬﹐水也﹐天一之所生壬在子先﹐爲一陽之首。壬在子先者﹐卽亥末子初也。生气之元﹐五行之先﹐故皆始於壬也。眞一子曰﹕眞一之精﹐止成變化者也。其文出《金鑰匙》。莫不因此鉛汞產出﹐卽眞一之水壬也。

好把眞鉛著意尋﹐莫教容易度光陰。

但將地魄擒朱汞﹐自有天魂制水金。

可謂道髙龍虎伏﹐堪言徳重鬼神欽。

已知永壽齊天地﹐煩惱無由更上心。

注曰﹕眞鉛﹐卽金丹也。地魄﹐在外藥則白虎是也﹐內藥卽金丹也。天魂﹐在外藥則靑龍是也﹐內藥卽己身也。朱汞者﹐在外龍之弦气也﹐在內已之眞气也。水金者﹐在外虎之弦气也﹐在內金丹也。又謂之朱裹汞﹐水中銀。已上諭內外二事也。仙翁勉修眞之士﹐速修金丹以超生死﹐無虛度日也。但將白虎擒龍﹐自有靑龍制虎﹐二气捆縊以產金丹﹐旣得金丹﹐復將此金丹吞入腹中﹐擒自己眞气﹐其自己眞气戀金丹而結聖胎也。內之眞龍旣降﹐則世外之龍虎自伏。內煉神魂鬼魄旣聖﹐則世外之鬼神自欽。非道隆徳邵﹐其龍孰能與於此哉。體化純陽﹐壽齊天地﹐逍遙物外﹐自在人問﹐萬念俱空﹐何煩惱之有。陸子野曰﹕地魄乃鉛﹐天魂乃汞﹐以鉛制汞﹐在彼我耳。

休煉三黃及四神﹐若尋眾艸便非眞。

陰陽得類方交感﹐二八相當自合親。

潭底日紅陰怪滅﹐山頭月白藥苗新。

時人要識眞鉛汞﹐不是凡砂及水銀。

注曰﹕三黃四神﹐金石艸木﹐皆後天地生﹐查滓之物﹐安能化有形而入於無形哉。外內不可以成胎﹐綴花不可以結子。眞一之气﹐生於天地之先﹐杳杳冥冥﹐不可測度﹐因二八同類相當之物﹐合而成親﹐捆縊交感之中﹐激而有象同類者﹐無情之情﹑不色之色﹐正謂烏肝八兩﹑兔髓半斤是也。此二八相當之同類﹐合而成親﹐則眞一之气歸於交感穴中﹐凝成黍粒﹐斯道妙矣。潭陰也﹐日陽也﹐潭底日紅者﹐陰中之陽也。陰中之陽爲純陽﹐而無陰气﹐故曰陰怪滅也。乃是虎之弦气﹐謂之紅鉛。山陽也﹐月陰也﹐山頭月白者﹐陽中之陰也。乃龍之弦气﹐初弦气故日藥苗新﹐謂之黑鉛。鉛作汞。古歌曰﹕紅鉛黑汞大丹頭﹐將紅入黑是眞修。此之謂也。聖人以此二物﹐於一時之中﹐造化成一粒陽丹。在北海之中﹐赫然如日﹐光透簾幛﹐卽時探吞入腹﹐點己陰汞﹐則一身陰邪之气悉皆消滅﹐亦如曉日初自束海而升﹐赫然照耀﹐陰怪悉消滅矣。陰汞自下丹田﹐峯頂乍稟陽丹之气﹐漸漸凝結﹐萌芽新嫩﹐故藥苗新也。亦如月之朔旦﹐與日相交﹐乍稟太陽之气﹐日沒時則吐微光西方﹐於庚上狀若蛾眉﹐月光新嫩﹐如藥苗新也。此詠內外二藥之法象也。《西華經》曰﹕陽中之陰名日媳女﹐陰中之陽名日金公。此乃壺中夫婦﹐紫府階梯﹐悟之者神仙現在目前﹐迷之者塵沙杳隔萬里。夫外藥之眞鉛眞汞﹐卽龍虎初弦之气也。內之眞鉛眞汞﹐卽金丹與己之眞气也。時人要識眞鉛汞﹐只此是眞﹐此外皆非眞道。此二眞物﹐能化有形而入於無形﹐爲眞人仙子。乃。若幾砂幾汞﹐豈可比倫哉。疏曰﹕丹經傳於世者﹐多用砂中抽汞名爲眞汞﹐或用朱砂名爲金體。轉煉爲丹﹐費財旣多﹐費歲月亦久﹐成功則少。縱使有成﹐服之喪生者多矣﹐皆未識眞鉛眞汞者也。

不識玄中顚倒顚﹐爭知火裹好栽蓮。

牽將白虎歸家養﹐產下明珠似月圓。

饅守藥鑪看火候﹐但安神息任天然。

艸陰剝盡丹成熟﹐跳出樊籠壽萬年。

注曰﹕以人事推之﹐男兒固不可有孕﹐火裹固不可栽蓮。然神仙玄妙之道﹐有顚倒顚之衛﹐輒使男兒有孕﹐亦猶火裹栽蓮也。何則日離爲男反爲女﹐月坎爲女反爲男﹐此顚倒顚之義也。二物顚倒﹐則能生丹。以丹點已陰汞而結聖胎﹐養就嬰兄﹐卽是男兒有孕﹐亦猶火裹栽蓮﹐豈非顚倒顚乎。故仙翁讀《參同契》曰﹕五行逆兮﹐丹體常靈常存。言水逆而土﹐土逆而木﹐木逆而金﹐金逆而火﹐火逆而水﹐此顚倒顚之深旨也。

顚倒顚之義明白也。靑龍白虎﹐元是眞一之精變爲二物﹐分位東西﹐實同出而異名也。眞一之精屬汞﹐汞爲龍﹐在東﹐故眞一之精居東也。白虎本是眞一精之子﹐寄體生在西﹐其家在東束也。故仙翁曰﹕金公本是東家子﹐送在西鄰寄體生。認得喚來歸合養﹐配將奼女作親情是也。金公者﹐鉛也。奼女者﹐汞也。以鉛點己之汞而結爲聖胎﹐所以牽將白虎歸家養﹐配以靑龍結爲夫婦﹐產个明珠似月圓也。○似月圓者﹐修丹之士﹐先取上西畔半輪之月﹐得陽金八兩。次取下東畔半輪之月﹐得弦水半斤。以此兩个半輪之月﹐合气而生丹﹐故得金丹一粒似月圓也。亦如道光禪師謂﹐靈丹一粒﹐其重一斤。此乃兩个八兩合成一斤而言之﹐與仙翁月圓之意亦同。此比諭外藥法象也。及得此丹吞入己腹中﹐則金丹卻爲白虎﹐又牽此白虎歸己腹中﹐配以己汞﹐然後運陰符陽火﹐循歷六十四卦﹐煆煉成金液還丹﹐一粒亦重一斤﹐似月圓也。此比諭內藥法象也。內丹所以似月圓者﹐蓋運火之卦﹐一卦有六爻﹐六十四卦計三百八十四爻﹐象一斤三百八十四銖也。外丹所以似月圓者﹐一斤乃上下二弦﹐半輪二八之數﹐故似月圓也。《參同契》云﹕上弦兌亦八﹐下弦艮亦八﹐兩弦合其精﹐乾坤體乃成。二八應一斤﹐易道正不傾。故眞一子曰﹕上下兩弦﹐一﹐斤之數分三百八十四銖﹐以用運火符爻所是也。仙翁指示月圓之意﹐要使學者洞明造化之指﹐分內外二八之數﹐不可一槪而論之也。火非人間火也﹐元始之祖气也﹐陰陽之气而無質者也。亦無藥可守﹐謾言而已。靑霞子曰﹕鼎鼎非金鼎﹐鑪鑪非玉鑪。火從離下發﹐水向坎中符。三性旣會合﹐二物自相拘。固濟胎不泄﹐變化在須臾。髙象先曰﹕天地捆縕﹐男女姤精。四象五行隨輻輳﹐晝夜屯蒙法自然﹐焉用孜孜看火候。此言世間之鼎鑪﹐乃自然鼎鑪中之火也。但安神定息﹐任其自然﹐調文治武﹐則符刻漏不得分毫差忒﹐不半時辰﹐立得丹餌。然後復依此進退﹐陰符陽火﹐運用抽添﹐防危慮險﹐十月功圓﹐剝盡羣陰﹐體化純陽﹐跳出塵籠壽萬年也。此方爲金液還丹也﹐尙未能入妙﹐更抱一九載﹐使气歸神﹐方爲九轉金液大還丹也。於斯時也﹐形神俱妙﹐與道合眞矣。

疏曰﹕汞者﹐太陽流珠也。得金華而結金丹﹐本因太陽流珠而生。太陽流珠又因東方靑龍而生﹐故爲東方之子﹐金公是也。金公﹐金丹也。本是東家之子﹐太陽流珠寄體於西方金華而生﹐張隨注《參同契》云﹕一月三十日﹐三百六十時﹐象小鑪鼎。一年十二月﹐卦气節度﹑火侯進退﹐象大鑪鼎。推蕩成六百篇﹐非世間之火也。神仙嗟凡人不識眞火﹐故設卦爻而象之。夫卦者﹐火之筌蹄也。見火之用﹐卦爻可忘。無名子之注本此也。

要知產藥川源處﹐只在西南是本鄕。

鉛見癸生急須采﹐金逢望遠不堪嘗。

送歸土釜牢封固﹐次入疏珠廝配當。

藥重一斤須二八﹐調停火候托陰陽。

注曰﹕《西華經》曰﹕藥生西方﹐收歸戊己。探及其時﹐下功有日。夫西南坤地﹐虎生處也。坤方又是月所生之處﹐故日本月。是金水之精﹐上下兩弦合气成丹。是以金丹藥村土產川源之處﹐實出於坤地也。鉛遇癸生﹐時將丑也。金逢望遠﹐月將虧也。月之圓存乎口訣﹐時之子妙在心傳。周天息數微微數﹐玉漏聲寒滴滴符。此眞人口口相傳之密旨也。陸思誠作《悟眞篇後序》云﹕以此詩傳者﹐多謬以鉛爲若字﹐以金爲如字﹐甚失仙翁旨意。鉛與金卽金丹也。陸公發其瑞救魯魚之失﹐祕其源懼竹帛之傳。吾儕親授師旨﹐當自知之。如或不然﹐空玄之中﹐去地五丈。黍米之珠﹐未易得也。柰何紛紛傍門﹐以圭丹爲鉛金﹐在天癸時探取﹐眞同兄戲。又有坤納癸之說﹐如葉文叔者﹐可付之一笑。蓋金丹以癸日子時下工﹐不得逾時過刻﹐是以急探也。望日旣遠﹐月虧气喊﹐故不堪嘗也。蓋癸日遁得壬子時﹑天壬地癸會於北方﹐故朱震《易傳》曰﹕晦日朔旦﹐坎月離日會於壬癸。坎月戊也﹐離日己也。又曰﹕三日暮震﹐象月出庚。八日兌﹐象月現丁。十五乾﹐象月盈甲壬。十六日日一巽﹐象月退辛。二十三日艮﹐象月消丙。三十日坤﹐象月滅乙藏癸。晦日朔旦﹐月中坎水流戊﹐日中離火就己。此乃天機要旨﹐當以口訣﹐難以書傳﹐未遇眞師﹐徒爾妄意彊猜穿鑿而已。餌丹歸丹田土釜之中﹐固濟胎不泄﹐運火飛流珠之汞以配之﹐則胎結聖矣。烏肝八兩﹑兔髓半斤﹐合成一斤﹐故日藥重一斤須二八也。火實無火﹐不過假托陰陽二气﹐調停而運用耳。

疏曰﹕人因癸生之時﹐或探天癸﹐或遁時癸﹐安知《悟眞》之祕旨。時將丑者﹐言時已過也。月將虧者﹐言日已過也。日時旣過﹐鉛已息者將消﹐金已盈者將虧。探之無有﹐嘗之無效﹐《易》日…水流濕﹐火就燥。流就者﹐水火之性也。戊己者﹐水火中之土也。水流火就﹐皆懷戊己以生成。壬癸者﹐日月藏用之地也。戊己者﹐日月顯明之方也。壬癸拱子﹐戊己拱午。子午朔望﹐日月魂魄﹐金丹之妙用也。詳見一月小周天數中。陽爲火也﹐陰亦爲火也。火實無火﹐乃天地日月之精气﹐假托而運用之。

萬卷仙經語總同﹐金丹只此是根宗。

依他坤位生成體﹐種在乾家交感宮。

莫怪天機都泄漏﹐只綠學者自愚蒙。

若人了得詩中意﹐立見三淸太上翁。

注曰﹕萬卷仙經﹐至當歸一﹐莫不以龍虎二八初弦之气爲丹之質﹐但依坤母生成之理逆而修之﹐得丹之後﹐種在乾父交感之官﹐以運符火。修丹至要﹐不出鉛火二字﹐鉛火爲大丹之本。仙翁於此泄盡天機﹐學者皓首迷蒙﹐何不近取諸身﹐以明至道﹐結成一黍﹐立賓於天。疏曰﹕崔公《入藥鏡》云﹕產在坤﹐種在乾是也。產在坤﹐先天气外藥也。種在乾﹐後天气內藥也。坤母生成之理﹐坤位西南﹐月出於庚﹐金水生成﹐兩弦妙用﹐此產在坤也。乾父交感之官﹐中官北海﹐猶乾之在西北﹐餌丹於中﹐鉛汞交感﹐以成變化﹐此種在乾也。鉛者﹐白虎也。火者﹐靑龍也。白虎之弦气鉛﹐亦爲水靑龍之弦气火﹐非凡火。鉛者﹐月之精﹐生於水﹐成於金﹐有質而有气﹐天地妙化之根也。火者﹐日之精﹐生於木﹐克於金﹐有气而無質﹐天地發生之本也。故日修丹之要﹑大丹之本﹐不出鉛火也。陸子野曰﹕地爲坤位﹐我是乾宗。藉彼坤中生物之气﹐自種靈根於家國之下﹐以成聖胎爾。萬卷千經理不過此也。

三五一都三个字﹐古今明者實然稀。

束三南二同成五﹐北一西方四共之。

戊己自歸生數五﹐三家相見結嬰兒。

是知太一含眞气﹐十月胎圓入聖基。

注曰﹕三五一﹐不離龍虎也。龍屬木﹐木數三﹐居東。木能生火﹐故龍之弦气屬火。火數二﹐居南。二物同源﹐故三與二合成一五也。虎屬金﹐金數四﹐居西。金能生水﹐放虎之弦气屬水﹐水數＇﹐居北。二物同官﹐故四與一合成二五也。二物之五交於戊己之中官﹐中宮屬土﹐土生數五﹐是爲三五也。三五合而成丹﹐丹者﹐一也﹐故日三五一也。此三个字﹐自古迄今﹐能合三五一而成丹﹐能了達嬰兄者﹐實稀有也。一卽金丹也。嬰兒者﹐卽丹也。丹是一﹐一是眞一之气﹐天地之母气也。己之眞气﹐天地之子气也。以母气咽歸五內﹐以伏子气﹐猶貓伏鼠而不走也。子母之气相戀﹐於胞胎之中結成嬰兒之一﹐故日太一含眞气﹐言含眞一之气﹐如人懷胎十月滿足﹐然後降生聖胎﹐亦如之十月功圓﹐自然神聖﹐故日十月胎圓入聖基。後人以腎爲嬰兄﹐安有如此之功。

疏曰﹕一二三四五生數﹐生則有兆而未成形﹐非世問有質之五行﹐天地虛無之气﹐此爲先天。六七八九十屆成數﹐成則有形﹐非先天無質之五行﹐此爲後天。天一地四爲五﹐合中五成十。天三地二爲五﹐合中五成十。兩五相偶﹐亦合爲天數二十有五。金丹因先天五行成丹﹐故只取五行生數。腎爲嬰兒﹐心爲妮女﹐出於內外二景。存想神鬼之法皆陰也﹐是以無功焉。右分內藥。

五﹣實四韻一首以象太一之奇

女子著靑衣﹐郎君披素練。見之不可用﹐用之不可見。恍惚裹相逢﹐杳冥中有變。一作夫婦若相逢恩情自相戀。一霎火焰飛﹐眞人自出現。

注曰﹕女子者﹐龍之弦气也﹐陽中之陰﹐故日女子﹐又名木姬。生於靑龍﹐故著靑衣也。郎君者﹐虎之弦气也﹐陰中之陽﹐故日郎君﹐又名金郎。生於白虎﹐故披素練也。有質可見者﹐後天地生滓質之物類也﹐以其有質﹐故可見而不可用也。無形可睹者﹐龍虎二八初弦之气也﹐以其有气而無質﹐故不可見而可用也﹐實探鉛之樞機也。恍恍惚惚﹑杳杳冥冥者﹐混元眞一之气也﹐生於天地之先不可測度。恍惚中有物者﹐龍之弦气也。杳冥中有精者﹐虎之弦气也。二孩之气在於恍惚之中﹑杳冥之內﹐捆縊相逢﹐磅磚相戀。故得眞一之气靈非有﹐變而爲一黍之珠﹐此無中生有之妙也。眞人者﹐金丹也。聖人將一年火侯擭於一个時辰中﹐又於一个時辰中分爲六侯﹐先於兩候中運火煆煉﹐立得眞一之气﹐結成一粒之珠﹐現在北海之中﹐大如黍米。豈非一霎時火﹐眞人自出現乎。此道至妙至玄﹐苟非遭遇眞師﹐口授眞訣﹐其孰能與於此哉。仙侖詠此一章﹐所以五言四韻一首﹐表五行四象而成一粒之黍珠也。丹𨿽是眞一之气所變﹐苟不因龍虎二弦之气相交﹐則亦不能成丹矣。蓋龍虎並二弦者四象﹐四象交會於中官而成丹。丹土也﹐乃眞五行也。老君曰﹕五行卽是藥﹐四象不可闕是也。故五行四象合而成丹﹐所以仙翁日五言四韻一首﹐以象太一之奇者﹐此也。陽子曰﹕此詩八句﹐括盡一部丹經之妙用。首句是乾家事爲木汞﹐屬我。二句是兌家事爲鉛﹐屬他。三句則生人物矣﹐四句可以煉丹﹐五句爲入室下功﹐六句乃防危杜險﹐七句卽丹成九轉﹐八句爲行滿三千。仙師布流此詩者﹐惟欲指出先天混元眞一之气﹐卽太一所捨之物气﹐學者可不求師乎。

紫陽眞人悟眞篇注疏卷之三竟

紫陽眞人悟眞篇注疏卷之四

象川無名子翁葆光注武夷陳達靈傳集慶空玄子戴起宗疏

絕句六十四首以按六十四卦

赫赫金丹一日成﹐古仙實語信堪聽。

若言九載三年者﹐總是推延擬日程。

注曰﹕金丹大藥﹐下工不逾半時辰﹐立得吞餌。此言一日者﹐皆聖人促一年气候於一月之中﹐又促一月气侯於一日之中﹐又促一日气候於一時之中。通而言之﹐謂之一日成仙也。故仙翁曰﹕以時易日法神功是也。金丹入口﹐立躋聖地﹐明驗如之速﹐豈三年九載﹐遷延歲月﹐以擬日程乎。古仙張果老詩曰﹕赫赫金丹一日成﹐黃芽不離水銀坑。功成𨿽未三周變﹐開鑪已覺放光明。卽此道也。上陽子曰﹕煉丹之法﹐要知他家活子時也。非天下之至妙﹐孰能與於此哉。

日月三旬一遇逢﹐以時易日法神功。

守城野戰知凶吉﹐增得靈砂滿鼎紅。

注曰﹕太陽太陰﹐一月一次相交﹐人知而則之﹐移一月爲一日﹐移日聖爲一時。守城則沐浴罷功﹐野戰則龍虎交斗。神功者﹐進水之度也。苟或陰陽錯亂﹐日月乖戾﹐外火𨿽動而行﹐內符閒靜而不應。有道之士﹐進退水火知吉凶﹐旋斗歷箕時合天度﹐自然靈胎密運﹐神鼎增輝矣。

疏曰﹕以時易日者﹐時中自有子午﹐其陰陽始終﹐皆與天地日月同度。箕斗之纏在艮寅之位﹐陽火在子﹐火丑未暢﹐束北艮鄕﹐去寅不遠。太陰魄藏亦在艮鄕﹐箕斗之宿﹐又爲火長生之位﹐皆與同度。《參同契》云﹕始於東北箕斗之鄕是也旋而右轉﹐爲三日﹐月生於震庚。旋而左轉﹐爲正月﹐火生於寅月﹐卦爲泰。

月才天際半輪明﹐早有龍吟虎嘯聲。

便好用工修二八﹐一時辰內管丹成。

注曰﹕月之半輪者﹐一八之數也。仙翁指龍虎﹐皆一八之數﹐合而成二八也。此時水源至淸﹐有气而無質者也。一年之中止有一日﹐一日之中止有一時﹐一時之中分爲六侯。下工不出兩候﹐立得金丹一粒服餌﹐餘四候別有妙用。此皆天機﹐不書竹帛﹐口傳心授。仙翁亦不敢成文漏露﹐但寓意於篇詩中﹐混而言之日。。一時辰內管丹成。葉文叔不明此理﹐不得斯衛﹐卻言藥成於一時﹐非止用一時﹐茫然不知指歸﹐私意妄揣﹐誠可笑也。若言非用一辰﹐又得轉旋日程也﹐奚爲至簡至易耶。玄哉妙哉﹐斯道非人問世上可得而聞也。饉按﹕大丹火旣﹐日伏睹。聖工｀人始於下手工夫之際﹐造鉛之初﹐盜混元一大周天之气﹐奪三萬六千之正數﹐聚於乾坤之鼎﹐會於生殺之舍﹐奪盡天地之數﹐奪盡日月之數﹐奪盡龍虎之數﹐奪盡生成之數﹐奪盡陰陽之數﹐奪盡五行之數。擒於一時辰內﹐制造金丹一粒﹐其大如黍﹐其重一斤﹐至靈至貴﹐至聖至神﹐至簡至易﹐爲天地之精﹐作一身之主宰﹐可謂賊天﹑賊地﹑賊陰﹑賊陽﹐宇宙在乎手﹐萬化在乎身。成至眞仙﹐子賓於上帝。故我仙黃日。。一時辰內管丹成﹐豈妄語哉﹐此其證也。

疏曰﹕半輪者﹐一八也。上弦之八金﹐陽也。下弦之八水﹐陰也。合二八於一時﹐立得金丹一粒。此神仙之親傳天地之玄機﹐非俗士可以妄猜。世之用一時者﹐或遁徳合﹐或遁戊己﹐或遁癸﹐或取月建﹐或用將﹐或取天呈所指﹐或取冬至﹐或取陽興﹐或取癸降﹐或以意到中官﹐或取鉆簇七政﹐或取五行都聚﹐或取五行生旺墓﹐或取甲庚丙壬﹐或取三日四時﹐或用活子時﹐或用本生時﹐或陜倒生﹐或用日月之正中﹐或用日月相望﹐或用日月合壁﹐或用心腎交媾時﹐或＇取亥子人問﹐或取地气三元﹐或取上下二弦﹐或取東星成室﹐或日月宿直﹐或取七元建時。皆云始於一時交媾﹐從此用功。世人行之未有神仙者﹐蓋不知一時管丹成﹐丹之成不出於一時之內﹐立得服餌﹐又何在推延日程耶。

先把乾坤爲鼎器﹐後搏烏兔藥來烹。

旣驅二物歸黃道﹐爭得金丹不解生。

注曰﹕日月本是乾坤精﹐故聖人以乾坤諭爲鼎器﹐日月諭爲藥也。乾坤卽眞龍眞﹑虎也﹐藥物卽龍虎之弦气也。魏眞人曰﹕鼎鼎元無鼎﹐藥藥元無藥。聖人假托名立象﹐借諭如此﹐其要只此眞龍眞虎初弦二气﹐交媾凝煉﹐眞一之精﹐結於北海中官之內。旣驅二物歸黃道﹐爭得金丹不解生。黃道卽中官﹐金丹凝結生成之處也。

疏曰﹕仙經此云以乾坤爲鼎器﹐坎離爲藥物。乾坤﹑坎離﹑鼎器﹑藥物一類﹐向無形無名﹐只以乾坤眞龍虎﹐此金丹外龍虎也。彭眞人所注《參同契》﹐坎戊月精﹐象水中生金虎。離己日光﹐象火中生木龍。此金丹內龍虎也。名曰體異﹐皆借諭也。二物若龍歸黃道﹐自然交媾成丹﹐蠻彊分何者﹐爲龍虎之定體﹐但息不能知黃道媒合爾。

離坎若還無戊己﹐𨿽含四象不成丹。

只綠彼此懷眞土﹐遂使金丹有往還。

注曰﹕《參同契》曰﹕離己日光﹐坎戊月精。故離之己﹐象龍之弦气也。坎之戊﹐象虎之弦气也。未戊與己﹐是眞土之一體﹐分居龍虎二體之中﹐故日彼此懷眞土也。龍虎苟無土﹐安能合並四象﹐會於土而成丹也哉。只緣彼此各有土气﹐二土乃合並而成刀圭。是以龍虎交﹐則戊己合也。戊己合爲一體﹐則四象合而成丹也﹐所以金丹有返還者也。呂眞人云﹕二物會時﹐爲道本五行全處﹐得丹名者此也。

疏曰﹕離陽也﹐己陰也。火以地二生﹐天七成﹐中含五土。火內暗外明﹐離卦中虛﹐皆陽含陰也。坎陰戊陽也﹐水以天一生﹐地六成﹐中含五土。水外暗內明﹐坎卦中實﹐皆陰含陽也。坎中有金﹐離中有木﹐爲四象。坎中流戊﹐離中就己﹐各懷眞土。四象合﹐則戊己陰陽二土會而爲一﹐則五行全矣。返本還源﹐七返九還﹐金丹卽成。

日居離位反爲女﹐坎配蟾宮卻是男。

不會个中顚倒意﹐休將管見事髙談。

注曰﹕日中烏屬陰﹐故爲離女。月中兔屬陽﹐故爲坎男。苟不知顚倒之妙﹐徒自髙談﹐亦猶以管窺天者也。

疏曰﹕顚倒者﹐不以陰爲陽﹐是爲陰中取陽。不以陽爲陰﹐是以陽中取陰。陰爲陰﹐陽爲陽﹐順行者﹐世之常道也。陰取陽﹐陽取陰﹐逆行者﹐仙之盜機也。五行顚倒﹐陰陽互用﹐世罕知之﹐故日五行逆兮﹐丹體常靈常存。又日皆因兄產母﹐此之謂也。天下之兔皆牝﹐惟月中兔皆牡﹐兔望月成孕﹐故知月兔屬陽。

震龍汞出自離鄕﹐兌虎金生在北方。

二物總因兒產母﹐五行全要入中央。

注曰﹕汞爲震龍﹐屬木。木生火﹐木爲火母﹐火爲木子﹐此常道之順也。及乎朱砂屬火﹐火爲離﹐汞自砂中出﹐卻是火返能生木﹐故日兒產母也。太白眞人歌曰﹕五行顚倒衛﹐龍從火裹出是也。仙翁所以言汞生離﹐不言砂中汞生者﹐蓋砂中汞謂之眞汞﹐又日火中汞。故取其眞汞而言之﹐是以言汞而不言砂也。鉛爲兌虎﹐屬金。金生水﹐金爲水母﹐水爲金子﹐此常道之順也。及乎黑鉛屬水﹐水爲坎﹐銀自鉛中生﹐卻是水返能生金﹐故日兒產母也。太白眞人歌曰﹕五行不順行﹐虎向水中生是也。仙翁所以言鉛生在坎﹐不言銀生者﹐蓋鉛中銀謂之眞鉛﹐又日水之鉛。故取其眞鉛而言之﹐是以言鉛而不言銀也。二物互相生產而成四象﹐會合中央而成五行。五行合﹐則金丹結也。故日五行全要入中央。中央﹐卽中官太極也。後人以心腎气液爲龍虎﹑鉛汞﹐言虎是腎之气﹐而腎屬水爲虎﹐向水中生。言龍是心之液﹐而心屬火爲龍﹐從火裹出。此言有同兒戲爾﹐欲成大藥﹐豈可戾乎。

疏曰﹕或問予曰﹕養命者﹐皆以心腎爲龍虎﹐鉛汞气液爲水火﹐冀其升降交媾﹐以結聖胎。至於施肩吾所編《鍾呂傳道集》亦云﹕腎中生气﹐气中眞一之水。心中生液﹐液中正陽之气。內丹藥村出於心腎配合交娠﹐日得黍米名个金丹大藥。今《悟眞篇序》乃云﹕分心腎爲坎離﹐欲望結成還丹﹐一不亦遠乎。無名子於取坎離之詩注云﹕以心腎爲坎離﹐則天地遠矣。此詩之注又云﹕以心腎气液爲龍虎鉛汞﹐有同兄戲。然則心腎气液非金丹大藥乎﹐予應之曰﹕正陽云﹕心腎卽非爲水火﹐不知水火是何物。石杏林云﹕气產元非腎﹐神居不在心。道光云﹕握固休推心腎。陳泥丸云﹕心腎元來非坎離。今《傳道集》以心腎气液傳子母﹐行夫婦﹐爲鉛汞龍虎坎離﹐蓋借人身心傳气液﹐以曲譬陰陽﹐明其妙用耳。昧者不得眞傳﹐遂一爲實言﹐大道遠矣。何不參究《傳道集》中有﹐云﹕體用不出於陰陽﹐造化皆因於交媾。至哉其言乎。

咽津納气是人行﹐有物方能萬物生。

鼎內若無眞種子﹐猶將水火煮空鐺。

注曰﹕世人所謂咽津納气者﹐皆後天地生﹐至陰之物也﹐非眞服气也。夫眞服气者﹐先伏而後服气也。經曰﹕伏气不復气﹐不服順服气。服气不長生﹐長生須伏气是也。夫眞一之气﹐混於杳冥恍惚之中﹐難求難見﹐聖人以法伏之﹐故得杳冥中有精﹐恍惚中有物﹐變化毀煉成丹﹐服歸丹田之中﹐則萬物化生也。故日有物方能萬物生也﹐以其有眞種子故也。若無眞種子﹐萬般作用﹐勞而無功﹐空鐺水火﹐望作何爲。所爲眞種子﹐卽眞鉛也。

疏曰﹕運金液入腦﹐自上將入丹田﹐亦是咽津也。運外陰陽眞气﹐亦是納气也。非以咽津納气爲非﹐特以無眞種子﹐則徒勞無功。若無眞種﹐則咽者咽純陰之精﹐納者納後天之气。內無後天之母气﹐則天地陰場﹑之眞气﹐不與一身之子气相戀合而凝結矣。伏者﹐如貓捕鼠﹐制而伏之﹐不敢動也。服者﹐如魚吞水﹐入者卽出﹐不能存也。又日伏者﹐伏天地之气﹐結而成丹也。服天地之气﹐結而成丹﹐吞入丹田﹐而後陰符陽火﹐天地皆歸以育金液還丹﹐而成聖胎也。

華嶽巖前雄虎嘯﹐扶桑海底牝龍吟。

黃婆日解相媒合﹐遣作夫妻共一心。

注曰﹕華嶽者﹐西山月出之處﹐以象虎也。雄虎﹐乃虎之弦气也﹐陰中之陽﹐故號於雄虎也。扶桑者﹐束方日出之處﹐以象龍也。牝龍﹐乃龍之弦气也﹐陽中之陰﹐故號於牝龍也。二物問隔﹐在束在西。媒者﹐黃婆使之交合﹐結爲夫婦﹐以產玄珠黃芽也。

疏曰﹕《參同契》龍呼虎吸﹑龍夫虎妻﹐以二物之本體相克﹐而爲雌雄。《悟眞篇》雄虎牝龍﹐以二物之陰陽相交﹐而爲雌雄。是以龍虎互爲雌雄﹐不可以一言論也。

調和鉛汞要成丹﹐大小無傷兩國全。

若問眞鉛何物是﹐蟾光終日照西川。

注曰﹕驅龍則火汞飛揚﹐駕虎則水鉛閃煉﹐捆縊造化一粒黍米﹐先天气成﹐何傷之有﹐故日大小無傷兩國全也。夫龍大虎小﹐陽尊陰卑之義也。金丹因上下兩弦金水溶成﹐名日眞鉛。蟾光者﹐金水之精﹐屬陰也。經曰﹕照者﹐與日交光之旨﹐象陰陽交合之義。西者﹐金方也。川者﹐水也。聖人於八月十五日﹐合金水二气﹐結成金。液之精者此也。月上弦屬水﹐下弦屬金﹐故仙翁以西若金之方﹐以川爲水之體。然月。未嘗能終日照﹐惟下弦之月﹐日初出現﹐來畔金之光﹐於南方丙上﹐至日午時﹐沒於西方庚。上弦之月﹐日午時現西畔半輪﹐水之光出於東方甲上﹐至日沒時﹐升到南方丁上。兩个半輪月﹐合爲金水圓圖之光﹐共成終日之照。諭如龍虎合兩孩之气而生丹也。故日若問眞鉛何物是﹐蟾光終日照西川也。

疏曰﹕上下二弦月與日相照於晝﹐取其金水之至淸也。望日月與日相望於夜﹐取其金水之至旺也﹐淸者有气而無質也﹐旺者無質而有質也。淸時二八互爲陰顯﹐旺時二八全爲一體﹐則而象之﹐金丹立成。上經云上弦金半斤﹐今日上弦屬水。上經云下弦水半斤﹐今日下弦屬金。是知上弦金半斤﹐無月之日者一半。上弦屬水﹐言月之黑者一半。白者金﹐黑者水﹐故互言之﹐以顯二弦金水各半斤﹐而成二八之妙。下弦亦然﹐或者不其妙﹐則疑之矣。

竹破須將竹補宜﹐覆雞當以卵爲之。

萬般非類徒爲巧﹐爭似眞鉛合聖機。

注曰﹕竹器破矣﹐用金木之類補之可乎。此叉以竹補之﹐然後器用完也。雛將覆矣﹐土石之物抱之可乎。此叉以卵覆之﹐。然後谷音生焉。陶眞人曰﹕竹斷須竹續﹐木破須木補。屋破用瓦蓋﹐人衰以類生。修眞者若非同類﹐功用徒勞。《參同契》曰﹕同類易施功﹐非類難爲巧。欲作服食仙﹐當以同類者。蓋人察天地之秀气以有生﹐眞鉛是天地之母气﹐托同類之物﹐孕而育之。故眞鉛爲母气﹐我眞气爲子气﹐豈非同類之至妙者乎。是以合至聖之深機﹐自然之大道也。

疏曰﹕陶眞人名植﹐有別錄三品至藥祕傳於世。唐敬宗朝﹐寶歷元年八月十五日﹐浙束明州鄞縣四明山大梅峯梅福仙人臺上﹐白日上升﹐具有碑記在臺下。

藥逢气類方成像﹐道在虛無合自然。

一粒靈丹吞入腹﹐始知我命不由天。

注曰﹕有物混成﹐先天地生﹐聖人故彊名之曰道﹐彊名之日混元眞一之气。視之不見﹐聽之不聞﹐搏之不得﹐聖人以同類二八初弦之气﹐感而遂通﹐降靈象空玄之中﹐一粒如黍﹐餌在腹中﹐立干己汞﹐化爲純陽之軀﹐與天地同久。朝元子曰﹕死生盡道由天地性命﹐元來屬汞鉛﹐此非我命在我不在天乎。

西山白虎正猖狂﹐束海靑龍不可當。

兩手捉來令死鬥﹐化成一片紫金霜。

注曰﹕此言外像也﹐釋在前律詩﹕五行全處龍虎蟠注內。紫金霜﹐卽金丹也。海蟾翁曰﹕左手捉住靑龍頭﹐右手拽住白虎尾。一時將來一口吞﹐思量此物是甘美。算來只是水中金﹐妙達玄機眞要理。此其證也。或有未聞至道者﹐以意亂猜﹐以兩手作兩獸解『﹐可笑也哉﹐遠之遠矣。

安鑪立鼎法乾坤﹐緞煉精華制魄魂。

聚散捆組成變化﹐敢將玄妙等閒論。

注曰﹕積諸陽气爲天﹐在上而不潤下。積諸陰气爲地﹐在下而不炎上。卽天地不交也。不交﹐焉能造化而生萬物也哉。蓋天𨿽爲至陽之物﹐而有一陰之气在其中﹐故能降地。地𨿽是至陰之物﹐而有一陽之气在其中﹐故能升天。二气捆縊﹐萬物化醇﹐此以二气交合而成變化。金丹之道﹐安鑪立鼎﹐暖煉精華﹐以制魂魄﹐莫不取法於天地子母。歌曰﹕精交無用藥﹐气合無言語。金丹以气與類﹐結而成之﹐故日藥逢气類方成像也。始自無中生有﹐復自有中生無。無形而能變化﹐是以變化無窮﹐此乃天機﹐安敢饒舌。

疏曰﹕始自無中生有﹐此言外藥﹐憑虛無眞一之气﹐無質生質。非是有中生有﹐以有質之物而爲之也。復自有中化無﹐此言內藥因外藥成像﹐吞入五內﹐點化四肢百骸之有形而爲气也。無形而能變化﹐此言內外旣成﹐化气成神﹐抱元九載﹐神而無形﹐變化不測。人能知無中有至道﹐則可漸次而化矣。

俗謂常言合至道﹐宜向其中細尋討。

能於日用顚倒求﹐大地塵沙盡成寶。

注曰﹕眞鉛眞汞﹐不爲日用之問﹐顚倒修之﹐大地塵沙盡成寶。古歌曰﹕朝朝只在君家捨﹐日日隨君君不知。

異名同出少人知﹐兩者玄玄是要機。

保命全形明損益﹐紫金丹藥最靈奇。

注日。﹔太上曰﹕無名﹐天地之始。有名﹐萬物之母。又曰﹕此兩者同出而異名。方其無也﹐眞一之气不可見也﹐故爲天地之始。及其有也﹐眞一之气化而爲黍﹐現於空玄之中﹐故爲萬物之母。在天日離爲汞﹐在地日坎爲鉛。其本則同﹐其出則異。同謂之玄玄之又玄。修眞之功﹐執此二者玄機﹐以明損益﹐以治修身﹐則形可全而命可保也。所謂二者﹐陰陽二气而已。所謂損者﹐五行順兮﹐常道有生有滅是也。吁﹐純陽紫金之丹﹐立爲天地之始﹐出爲萬物之母。其日紫金丹藥最靈奇﹐當知仙翁嘆莫不盡之深意也。

疏曰﹕在天日離爲汞﹐火炎上爲離。本乎天者親上﹐木中生火爲鉛。天陽而含陰﹐肅肅之陰降自天。在地日坎爲銀﹐水潤下爲坎。本乎地者親下﹐水中生金爲鉛。地陰而含陽﹐赫赫之陽升自地。夫天地奠位﹐日月成像﹐皆是水陰火陽二气所變。火炎而輕淸﹐外明內暗。水潤下而重濁﹐內明外暗。天地日月旣有形矣﹐而後五行又各成形於天地之問。金擊之有火﹐溶之成水。木鉆之有火﹐絞之成水。土以火生﹐以水潤金。木者﹐非火之交也。金木土之中﹐水火二气無所不在。水火不能自生人﹑自殺人。至於金木土不能自殺人﹐叉待人用之﹐而後能此。五行之水火﹐又得其气之全者也。天地萬物﹐皆不出乎五行﹐五行又不離於陰陽﹐陰陽同出於太極﹐此出同而名異也。其本則同者﹐玄牝之根﹐同出於眞一之太極。其出則異者﹐眞一之气各分﹐爲陰陽之玄牝﹐此本同而出異也。玄牝兩者同出於太極混一之气﹐旣成形矣﹐稟性得其純﹐分居得其所﹐顚倒修之﹐紫金丹藥可以成矣。

黑中有白曰丹母﹐雄裹藏雌是聖胎。

太一在鑪宜愼守﹐三田寶聚應三臺。

注曰﹕鉛中取銀﹐是爲丹母。朱裹抽汞﹐乃爲聖胎。二物能感化眞一之气﹐結在太一鑪中。惟在精調火候﹐恬守規模﹐不使分毫差惑﹐方得三性會合﹐結成丹寶﹐上應三臺。太一者﹐眞一之气也﹐故日太一含眞气也。

疏曰﹕鉛中取銀﹐朱裹抽汞﹐皆是假借外物﹐以寓陰陽互用之理。世人不知﹐妄以修煉服餌﹐妄以箋注迷作﹐誤人多矣。無名子於金鼎欲畱朱裹汞﹐赤龍黑虎合束西二詩注文﹐皆言亦猶鉛中銀﹑朱裹汞。猶者﹐譬如也。參三詩而深究之﹐乃知二物之妙﹐果能感化眞一之气﹐豈幾鉛﹑幾汞之所能爲哉。

偃月鑪中玉藥生﹐朱砂鼎內水銀平。

只因火力調和候﹐種得黃芽漸長成。

注曰﹕偃月鑪者﹐陰鑪也。中有玉藥之陽气﹐虎之弦气也。朱砂鼎者﹐陽鼎也。中有水銀之陰气﹐卽龍之弦气也。金丹只因此二弦之火﹐調停和合之力﹐種得眞一之芽﹐長在黃家結黍珠也。

未煉還丹莫隱山﹐山中內外盡非鉛。

此般至寶家家有﹐自是時人識不全。

注曰﹕龍不在束淇﹐虎不在西山。家家自有﹐逆而修之﹐還丹可冀。縱識朱砂及黑鉛﹐不知火候也如閒。大都全藉修持力﹐毫髮差殊不作丹。注曰﹕金丹造化﹐全藉丁公。毫髮差殊﹐失之千里。是以聖人傳藥不傳火﹐須共神仙子細論。

疏曰﹕朱砂黑鉛﹐非有質之物﹐眞龍眞虎是也。識此而不識火侯﹐亦不成丹。道光詞云﹕三人同志愼忘危﹐進火工夫子細。陳泥丸詩云﹕若無同志相規覓﹐時恐鑪中火候非。是以修持多賴眞友﹐若使毫釐有差﹐丹不可成。鈴遇眞師﹐方明大道。心傳火侯﹐不載文字。淵乎玄機﹐上天所視。風生有綠﹐知之速修。

四象會時玄體就﹐五方行處紫光明。

脫胎入口通神聖﹐無限神龍盡失驚。

注曰﹕龍虎交娠﹐則四象會而五方行矣。四象五方會合﹐則眞一之體結如黍珠﹐紫色光明矣。密運於時﹐奪歸入口﹐通聖遠神﹐無限神龍﹐孰不驚愕而欽仰也哉。

始於有作人爭覓﹐及至無爲眾始知。

但見無爲爲道體﹐不知有作是根基。

注曰﹕世有學釋氏性道﹐執此一切有爲皆是妄者﹐以其語毀老氏命道。此乃知其一不知其二﹐窺其門墻而未升堂入室者也。烏知修命之道﹐始於有作﹐煉丹以化形﹐中則有爲﹐煉形以化气﹐終則無爲自在。面壁九年﹐抱一以空其心﹐以見其性﹐性卽神也。神性一體﹐變現無方﹐九載功畢﹐气自成神﹐神自合道。故形與神俱妙而不測﹐神與道合而無形。形旣無已﹐可得謂之有爲有作而爲幻化乎。安知性非命﹐命非性耶。彊而分之日性﹑日命二混而一之﹐未始有以異也。故自有作以至於無作﹐有爲以至於無爲﹐有形以至於無形也。斯道至大﹐非中下根气所能知。故仙翁作詩以示後學﹐勿但見無爲爲要妙﹐而不知有爲爲有作﹐實無爲爲無作之根基也。別本注曰﹕始於有作人爭覓者﹐於一陽來復之時﹐取兩弦金水之气﹐人須有知覺者﹐𨿽鬼神莫能知﹐著龜莫能測也。及乎金丹成就﹐變化無窮﹐則眾人不得而知也。人但見無爲之爲要妙﹐又豈知探取陰陽﹐凝結鉛汞﹐實在於起首下手之立根基而有作也哉。

疏曰﹕有爲無爲﹐分性命二宗。先須循序各備﹐自始而中﹐自中而終。結丹一時﹐懷胎十月﹐抱一九載﹐方能混而一之爲無形之妙﹐方能至於命非性﹑性非命之玄矣。世人混以性宗爲金丹命衛﹐旣無自悟之眞空﹐詛以口耳之學﹐棄有執無之頑空﹐以敵生死﹐以爲本來天性是金丹者多矣﹐安能各盡性命之大道乎。

恍惚之中尋有象﹐杳冥之內覓眞精。

有無由此自相入﹐未見如何想得成。

注曰﹕恍惚之中有象者﹐龍之弦气也。杳冥之內有精者﹐虎之弦气也。二弦皆有气而無質者也。恍恍惚惚﹐杳杳冥冥﹐視之不見﹐聽之不聞者﹐眞一之气也。眞一之气﹐至靈而無形者也。眞一子曰﹕無者﹐龍也。有者﹐虎也。無者﹐汞气也。有者﹐鉛气也。無因有激之而有象﹐有因無感之而有靈。故得黍珠懸空﹐紫霜耀日也。彼哉兀兀存想塵埃心地者﹐亦可悲矣。

疏曰﹕《參同契》云﹕有無相制﹐上閒則稱有﹐下閒則稱無。彭眞人通二十義﹐分作兩義解之。今無名子引有無相制意義﹐此乃大丹之要祕﹐在鉛火二字之義。今詳此詩﹐上列恍惚杳冥﹐下總以有無﹐則當從上閒﹑下閒之義q然則又不可拘於注文也。有無相制﹐《金碧上經》云﹕以爲兩無宗一有矣。達士悟道﹐豈在執文﹐若能透徹﹐隨用皆合。

歐冶親傳鑄劍方﹐鎖娜金水配柔剛。

煉成便會知人意﹐萬里誅凶一電光。

注曰﹕歐冶鑄劍﹐天常遣神女爲之傳鑪﹐制以金水﹐配以柔剛﹐煉成寶劍之後﹐誅凶剪惡一電光﹐頃其靈如此。聖所作還丹﹐鑄劍亦如之。以天地爲鑪冶﹐以陰陽爲水火﹐配以五行﹐制以神气﹐煉成之後﹐能曲能直﹐能柔能剛﹐能善能惡﹐能圓能方。心有所思﹐意有所適﹐則已知人之意﹐而飛動誅剪一電光耳。此乃自然神劍也。修丹之士若無此劍﹐猶取魚兔而無荃蹄也。仙黃托歐冶鑄劍之事而言之﹐實玄珠之罔象也。罔象者﹐天機祕訣也。

疏曰﹕煉鑄之劍﹐用所當用。自然之劍﹐乃還丹還質變化之神﹐亦猶歐冶所鑄之劍﹐而有靈神也。

紫陽眞人悟眞篇注疏卷之四

紫陽眞人悟眞篇注疏卷之五

象川無名子翁葆光注武夷陳達靈傳集慶空玄子戴起宗疏

內外藥

用將須分左右軍﹐饒他爲主我爲賓。

勸君臨陣休輕敵﹐恐喪吾家無價珍。

注曰﹕此章明火候作用也。將者﹐火也。左爲文火﹐右爲武火。聖人縮一年火侯於一月之內﹐縮一月火候於一日之中。夫運火自子至巳六辰屬陽﹐蒙春夏發生之徳﹐故爲文火﹐居左謂之陽火。自午至亥六辰屬陰﹐蒙秋冬肅殺之刑﹐故爲武火﹐居右謂之陰符。饒他爲主我爲賓者﹐主爲陽而雄﹐好爭也。賓爲陰而雌﹐好靜也。卽是守雌而不雄﹐持靜而不爭﹐此慮險防危之意﹐畏敬之至也。兵法曰﹕以逸待勞。又曰﹕致人而不致於人。此之謂也。道之用﹐存乎水火。水火之用﹐存乎人。先言刻漏以分子午﹐次接陰陽以爲化基﹐搬六十四卦於陰符﹐鼓二十四气於陽火。天關在手﹐地軸由心。回七十二侯之要津﹐鉆歸鼎內。奪三千六百之正气﹐輻奏胎中。運用有方﹐抽添有序。動則防危慮險﹐靡敢差武毫釐。外接陰陽之符﹐內生眞一之體。苟或運心不饉﹐節侯差殊﹐致使媳女逃亡﹐鼎內靈胎不結﹐而還丹無價之珍失之矣。修丹之士﹐臨陣可不守雌﹐而敢於輕敵乎。上陽子曰﹕左爲我﹐右爲彼﹐饒他爲主我爲賓。若使居上而我在下﹐彼欲動而我欲靜也。

疏曰﹕自子至巳左爲文火﹐自午至亥右爲武火。以發生之徳爲文﹐肅殺之刑爲武。《參伺契﹟鼎器歌》云﹕首尾武中問文。其文武則又以火候之盛衰爲文武矣。無名子曰﹕鼎器乃丹之骨髓﹐故並舉《鼎器歌》內文武之火候﹐用各有宜。此詩明內藥火侯作用﹐非明外藥也。外藥妙用在一時﹐內藥妙用在一日。一時一日火候以同﹐而用之有異。自搬六十四卦止胎中﹐乃眞一子序《參同契》之文。六十四卦非盡是陰符﹐二十四气非盡是陽火。特舉一年之火數﹐總以成文耳。

休泥丹竈費工夫﹐煉藥須尋偃月鑪。

自有天然眞火育﹐何須柴炭及吹噓。

注曰﹕葉文叔指兩腎中閒爲偃月鑪﹐亦有指爲兩睛者。靡肯自思己錯﹐更將錯處教人﹐何不揣之甚耶。此鑪之口仰開如偃月之狀﹐故謂之偃月鑪﹐卽北海也。元始之祖气在焉﹐何假柴炭吹噓之耶。

疏曰﹕偃月鑪中玉藥生﹐彼爲陰鑪外藥也﹐此爲北海內藥也。皆假借以諭反反復復﹐人故反之﹐倘不明師旨﹐泥其名而迷之﹐鈴不通貫﹐難達玄理。天然眞火﹐世於大小鑪鼎之中﹐奪歸吾身﹐以產金液還丹﹐非身中之陰也。

玄珠有象逐陽生﹐陽極陰來漸剝形。

十月霜飛丹始熟﹐此時神鬼亦須驚。

注曰﹕金液還丹所以有象者﹐蓋自冬至住一陽火﹐逐陽而生金液之質﹐蠱夏至進陰火﹐剝至十月﹐還丹始熟。脫胎神化爲純陽之仙﹐豈不使神鬼驚愕而賓伏哉。

要知煉養還丹法﹐自向家園下種栽。

不假吹噓並著力﹐自然果熟脫靈胎。

注曰﹕此物只自家裹同類之物也。此道甚近﹐初不遠人﹐亦猶家園下種﹐其物自生﹐其近可知。種非其類﹐難以成功。種得其類﹐易若返掌。《參同契》曰﹕同類易施功﹐非類難爲功。

疏曰﹕前詩云﹕饅守藥鑪看火候。又曰﹕自有天然眞火育。今之不假吹噓並著力﹐其旨皆同﹐總言內藥作用也。又云﹕安鑪立鼎﹑探歸緞煉﹑太乙在鑪﹐其旨皆同﹐總言外藥作用也。此物者﹐陽丹也。陽丹與吾同類﹐易而成胎。泥九云﹕身中一畝爲家園是也。不得師傅﹐妄意彊猜。予幸得傳﹐所願人人易知﹐同登仙果。是以因其注之未暢明﹐更疏其義。又以詩詞各分入類。然易知之中﹐又有難知者﹐不敢輕泄於竹帛也。學仙之士﹐夙有仙緣﹐得其書者有注﹑有疏﹐坦然明白蹊徑不差。若能悟徹﹐終有至大道之日。斯文仙笈所祕﹐自有神靈﹐在在處處爲之營衛﹐可不珍藏而深究之乎。

兔雞之月及其時﹐刑徳臨門藥象之。

到此金丹宜沐浴﹐若還加火必傾危。

注曰﹕二月爲徳﹐八月爲刑﹐皆當沐浴﹐加火傾危。

疏曰﹕今注云﹕二月爲徳﹐八月爲刑。又於否泰才交萬物盈注云﹕二月爲刑﹐八月爲徳。蓋二月於發生之徳而揄策落﹐徳中有刑。八月爲肅殺之刑而麥苗生﹐刑中有徳。是以互言刑徳。

否泰才交萬物盈﹐屯蒙受卦稟生成。

此中得意休求象﹐若究艸爻漫役情。

注曰﹕冬夏二至爲一陰一陽之首﹐子午二時爲一日一夜之元。聖人運動陰符陽火﹐協天地升降之道﹐日月往來之理﹐攢簇四時﹑八節﹑二十四气﹑七十二候﹐環列鼎中﹐而生眞一之體。此理甚簡﹐其功不繁﹐無可云爲﹐故托諸卦象﹐分於一月三十日之中﹐以闡玄機﹐以明火用。爻象者﹐筌蹄也。屯蒙爲眾卦之首﹐以象運火生成之始﹐造化稟受之源﹐故朝以屯﹐暮以蒙。否泰者﹐陰升陽降於四時之中﹐至二月春分之節﹐陽气升於天地之中﹐陰陽相半﹐不寒不熱爲溫﹐故爲泰卦﹐亦如月之上弦气侯也。此時陰陽二气自然相交﹐故聖人不進火﹐謂之沐浴也。至八月秋分之節﹐陰气降到天地之中﹐亦陰陽相半﹐不熱不寒而涼﹐故爲否卦﹐亦如月之下弦之气候也。此時陰陽二气自然相交﹐故聖人進水﹐不亦謂之沐浴也。故仙翁曰﹕兔雞之月及其時﹐刑徳臨門藥象之。二月爲刑﹐八月爲徳故也。修丹之士﹐若能於此四卦之中得意﹐何必執滯羣爻而勞心役思哉。仙翁慈悲﹐直指其捷徑如此。

疏曰﹕否泰者﹐沐浴之月。一年十二月﹐用十月結胎﹐除兩月沐浴。屯蒙者﹐日月兩卦也。兩卦共十二爻﹐以象一日十二時。六十四卦除乾坤坎離牝牡四卦﹐只用六十卦﹐以應一月三十日。以天地八萬四千里升降之理﹐至春秋二分﹐恰行二萬四千里﹐正在天地之中。故借否泰二卦﹐陰陽上下兩停以諭之。是以日之晝夜時刻﹐二八月亦兩停。月之上下二弦﹐亦金水各半斤。若以月卦論人﹐陰陽進退之節﹐泰爲正月﹐否爲七月﹐不在二月之卦。《參同契》云﹕大壯卯門觀察﹐仲秋以息符候。二八月乃大壯觀卦矣。彭眞人於泰之注則云﹕陰陽气停﹐夫婦交接。於否之注﹕天地俱息﹐陰陽不交。蓋兩停則不交﹐一多一少則交。陽上陰下則不交﹐陰下陽上則交。此物之理也。旣知其理﹐則不爻泥卦爻以役情矣。

卦中設法本儀刑﹐得象忘言意自明。

舉世迷人惟泥象﹐卻行卦气望飛升。

注曰﹕卦象者﹐火之筌蹄也。魏伯陽眞人因讀易而悟金丹作用﹐與易道一洞﹐故作《參同契》﹐演大易卦象﹐以明丹旨﹐開示後人。故比諭乾坤爲鼎器﹐象靈胎神室在我丹田中也。又以坎離諭爲藥物﹐象鉛汞之在靈胎神室中也。夫乾坤爲眾卦之父母﹐﹐坎離爲乾坤之眞精﹐故以四卦居於中官﹐猶靈胎鉛汞在丹田中也。處中以制外﹐故四卦不系運火之數。其餘諸卦﹐並分在一月之中﹐搬運符火﹐始於屯蒙﹐終於旣未。周而復始﹐如車之輪運轉不已。一日兩卦直事﹐三十日計六十卦。連乾坤坎離四卦爲鼎器﹑藥物﹐共六十四卦﹐總三百八十四爻﹐象一年並閨余﹐共三百八十四爻也。又象金丹二八一斤之數﹐一斤計三百八十四銖。此皆比諭設像如此﹐學者觀此卦象﹐可以悟運火之作用。苟明火用﹐卦象皆可忘言而無用也。今之學者不曉此旨﹐而反泥此以行卦气﹐勞形苦思而望飛升﹐不亦愚乎。得魚忘荃﹐得兔忘蹄﹐今反泥荃蹄而爲魚兔﹐去道愈遠矣。鍾離公曰﹕大道安能以語通﹐伯陽假《易》作《參同》。後人不識神仙諭﹐妄執荃蹄便下工。此其證也。

疏曰﹕世傳卦气圖分六十卦﹐每爻以息數準之﹐爲水火陰陽之﹐則泥象行之。焉知金丹大道﹐以卦爲荃蹄也。夫六十卦﹐皆本。於乾坤之純陰陽而變﹐獨坎離得乾坤中气而正﹐故除此四卦爲牝牡﹐乾坤爲體﹐坎離爲用﹐六十四卦爲符﹐分爲鼎器藥物﹐總爲周天火侯。丹道與天地同﹐《易》象與天地合﹐故假易以明道。

未煉還丹須急煉﹐煉了還須知止足。

若也持盈未已心﹐不免一朝遭禍辱。

注曰﹕男子二八而天癸至﹐八八而天癸竭。方其至也﹐滿純乾重。一斤。逮至弱冠﹐汞走一兩。歲當三十﹐汞走四兩。歲當六十﹐剝狀及膚。八八數終﹐純坤傳盡。烏飛兔走﹐時不待人。活汞須藉鉛擒﹐還丹急須下手。煉之旣畢﹐抱一守誠。若不知足﹐持不已之心﹐反遭禍辱。鍾離公曰﹕丹熟不須行火候﹐更行火候叉傷丹。只宜保守無虧損﹐渴飲饑養困則眠。更能明心見性﹐面壁九年﹐斯道愈弘矣。

疏曰﹕呂純陽六十四歲遇正陽﹐葛仙翁六十四遇鄭眞人﹐馬自然六十四歲遇海蟾﹐皆方修金丹之道成仙。煉了止足﹐十月脫胎﹐卽當沐浴﹐不待一年皆滿﹐不待冬至下工。《金丹四百字》云﹕冬至不在子﹐及其沐浴時﹐卯酒亦虛比。石杏林云﹕冬至不在子﹐沐浴非卯酉。道光云﹕脫胎並沐浴﹐攜養鎭天生是也。三仙皆於六十四歲修道﹐而成其所修之道何也﹖可得聞其略乎﹖予應之曰﹕三仙皆是壯年募道﹐持戒積符﹐至六十四方得金丹眞傳﹐故成道之速。若夫世人嗜欲喪精﹐思慮損神﹐痕勞耗气j眞陽旣失﹐𨿽聞大道於六十四歲之前﹐亦難成功。倘然絕欲於早年﹐求道於壯歲﹐及色身未壞﹐精气未耗﹐遇師得旨﹐下手速修。如其未遇﹐毋搖爾精﹐毋勞爾形﹐積功累行﹐以伺有遇﹐庶幾可冀。三仙可得之道﹐載在方冊﹐可睹瑞緒。正陽以丹數粒示純陽﹖曰﹕此非世問五金八石﹐乃世間異寶合成﹐𨿽有質而無形﹐如雲如火﹐如光如影﹐可見而不可執﹐服之與人﹐魂識合爲一體﹐輕虛徹妙﹐非有形之丹。葛仙翁《流珠歌》云﹕流珠流珠﹐役我區區。雲遊四海﹐歷涉方書。茫茫汲汲﹐忘寢失哺。參徧知友﹐燒竭汞朱。二十年內﹐日日長吁。吾今六十﹐應赴三塗。賴師傳授﹐元气虛無。先定金鼎﹐後定玉鑪。離火激發﹐坎水規模。玉液旣潤﹐洞房流蘇。眞人所授﹐要大丈夫﹐念玆在玆﹐記吾記吾。馬自然《金丹歌》曰﹕六十四歲皆謂休﹐得遇海蟾親弟子。當時爲我說一句﹐見得從前皆亂做。元來只此是還丹﹐近在眼前不知處。是歲庚子戊寅月﹐得遇至人親口訣。如玉在石不曾鐫﹐及至鐫開白如雪。內有丹﹐二八兩﹐生在丹田黃芽長。若得此物鎭丹田﹐壽數無窮不計年。是三仙所傳之道﹐與《悟眞篇》同一至理。紫玄張眞人在世九十六歲﹐於元丰五年壬戌三月初五日尸解﹐距熙寧二年乙酉於成都遇師傳道﹐是時眞人年已八十有二矣。其修煉又在六十四歲之後者﹐保養於平日深有功也。《黃庭經》曰﹕百二十年猶可還﹐過此守道誠甚難。惟待九轉八瓊丹﹐要復精思存七元。右言內藥。

取將坎內中心實﹐點化離宮腹裹陰。

從此變成乾健體﹐潛藏飛躍總由心。

注曰﹕離卦﹫﹟外陽內陰﹐坎卦﹫﹟外陰內陽。以內陽點內陰﹐卽成乾﹦一也。譬如金丹是至陽之气號﹐爲陽丹﹐結在北海之中﹐卽來點已陰汞﹐卽爲純乾化陽之軀。然後運火抽添進退﹐俱由在我心運用也。或者以圭丹爲坎中之畫﹐此乃後天地生滓質之物﹐非先天地生之气也。若以心腎爲坎離﹐則天地遠矣。

子野曰﹕坎中之陽﹐乾中之陽也。爲乾動而陷爲坤而成坎﹐乾卻爲離。修煉之法﹐當於坎中取其一陽歸爲離位﹐而復其純陽之體﹐卽作丹之法能事畢矣。

疏曰﹕潛藏飛躍﹐乾六爻之象﹐以諭運火抽添進退之倏爾。如《參同契》四十七章﹐以干六爻分行六卦之中﹐以爲六侯之符。圭丹者或吸婦癸﹐或探女花﹐或取童男女之气﹐皆後天地滓質之物﹐人气𨿽淸﹐亦是陰類﹐安能點化純陰之軀爲純陽之仙哉。又自以爲以人補人爲同類﹐是不知天地之帥吾其性﹐天地之基吾其體﹐其生身受气之初﹐豈在於兩腎中問及產戶乎。天地靈根﹐陰陽聖母﹐乃爲還丹之基﹐此同類也。

不識陽陰及主賓﹐知他那个是疏親。

房中空閉尾聞穴﹐誤殺閻浮多少人。

注曰﹕鍾離曰﹕四大一身都屬陰﹐不知何物是陽精。蓋陽精是眞一之精﹐至陽之气﹐號日陽丹也。自己之眞气屬陰﹐爲一身之主﹐以養百體﹐及陽丹自外來﹐以制己之陰汞﹐卽是陽丹返爲主也﹐而自己陰汞返爲客也。二物相戀﹐結爲金砂﹐自然不飛不走﹐然後加火煉成金液還丹也。故陽丹在外謂之疏﹐己之眞气在內謂之親。反此親疏﹐以定賓主﹐卽道成矣。迷塗之人﹐不達此理﹐卻行房中禦女之衍﹐彊閉精气﹐謂之煉陰丹﹐將欲延年﹐反爾促壽﹐是猶抱薪以投火者也。《陰符經》曰﹕火生於木﹐禍發鈴克。可不愼乎。

疏曰﹕賓反爲主﹐疏反爲親﹐皆顚倒顚之妙。閉尾閒者﹐亦以爲黃河逆流顚倒之衛﹐喪生者多矣。

用鉛不得用凡鉛﹐用了眞鉛也棄捐。

此是用鉛眞妙訣﹐用鉛不用是誠言。

注曰﹕幾鉛﹐是後天地生滓質之物也。眞鉛﹐是眞一之气也。夫人元陽眞气逐日飛散﹐無由凝聚以結聖胎﹐故聖人煉眞鉛取而伏之﹐凝結成砂﹐逐日運火﹐漸漸添汞﹐汞漸漸多﹐鉛气漸散﹐抽鉛添汞﹐其妙如此。十月火足﹐六十卦終﹐鉛气飛浮﹐如明窗中射日之塵﹐片片浮而去。九載抱一﹐元气浮盡﹐只畱得一味乾水銀也。鉛盡汞乾﹐化爲金液大還丹也。體變純陽﹐與天齊年﹐故日用了眞鉛也棄捐。用鉛不用鉛之語﹐豈虛語哉。聞道至此﹐當以心盟天﹐日師恩難報﹐當成道以答師恩﹐若負師言﹐是負天地。

道自虛無生一气﹐便從一气產陰陽。

陰陽再合成三體﹐三體重生萬物昌。

注曰﹕道本虛而乃有形之气﹐气本實而乃無形之形﹐有無相制而一生焉。是以一生二﹐二生三﹐三生萬物。萬物負陰而抱陽﹐沖气以爲和。方其未形﹐沖和之气不可見也。及其旣形﹐輕淸之气屬陽﹐重濁之气屬陰﹐二气捆縊﹐兩情交娠﹐日天﹑日地﹑日人﹐三物生焉。故易曰﹕天地捆縊﹐萬物化醇。男女娠精﹐萬物化生。至人探斯之嘖而知源﹐顚倒陶鎔﹐逆施造化﹐賊天地﹐窮斯之神而知化﹐盜陰陽之精气以爲火﹐故能返其本﹐還其源。顚倒陶鎔﹐逆施造化﹐賊天地之母气以爲丹﹐盜陰陽之精气以爲火﹐煉形返歸於一气﹐煉气復歸於虛元﹐故得身與道合﹐冥妙無形﹐變化無窮﹐隱顯莫測﹐號日眞人。

疏曰﹕丹是母气﹐火是精气。母气是精气之未分﹐精气是母气之已分。火藥一也。眞一之母气藏於陰陽精神之中﹐不可得見﹐盜陰陽精而求之﹐則眞一之气可得。石杏林日藥是先天气﹐火尋太陽精﹐能知藥取火﹐定裹見丹成是也。王道人曰﹕火是藥之父﹐母藥是火之子孫。

雪山一味好醞酗﹐傾入束陽造化鑪。

若遇昆侖西北去﹐張騫始得見麻姑。

注曰﹕雪山﹐白色﹐西方金之象﹐卽金丹也。金丹一粒﹐味若醞酬﹐取而餌之﹐入我丹田造化鑪中也。昆侖山在海水之中﹐故人昆侖實發火之處也。昆侖頂上有門﹐謂之玄門﹐卽天門也。天門在西北乾位﹐故仙翁曰﹕種向乾家交感官。是以過西北處去﹐則張騫見麻姑矣。張騫﹐男子也﹐象乾卦﹐爲陽火﹐又象眞汞。麻姑﹐婦女也﹐象坤卦位﹐爲陰符﹐又象眞鉛也。此言若過昆侖發火﹐自玄門而入﹐則鼎內眞汞始得見眞鉛﹐而有變化也。方其眞鉛內融眞火﹐外接坤象變乾象﹐陽火逐陰符﹐兩火交進﹐鉛汞凝結﹐神仙之道根本於此。張騫乘搓過天河﹐遇女宿﹐取其陰陽交相會遇之義﹐爲托言之耳。

疏曰﹕外火者﹐天地之眞气。內火者﹐元海之祖气。內融外接﹐二火交通﹐而後汞鉛凝結﹐聖胎可成。

前弦之後後弦前﹐藥味平平气象全。

采得歸來鑪內緞﹐煉成溫養似烹鮮。

注曰﹕月至三十日﹐陽魂之金喪盡﹐陰魄之火盈輪﹐是以純陰天光也﹐法象坤卦﹫﹟﹣﹐故曰晦。此時與日相交﹐在晦朔兩日之中﹐合體而行同出同沒。至初二日﹐借太陽之光而有娠﹐漸漸相離。至初三日日沒時﹐卽娥眉於西方庚上﹐於純陰中生一陽﹐魄中生魂﹐象震卦﹫﹟。此時陽魂之金初生﹐藥苗新也。至初八日﹐二陽生﹐兌卦﹫﹟。此時魄中魂半其平如繩﹐故日上弦也。此之前屬陰﹐其後屬陽。陰中陽半﹐得水中之金八兩﹐其味平平﹐其气象全。至十五日﹐三陽備﹐象乾卦﹫﹟。此時陰魄之水消盡﹐陽魂之金盈輪﹐是以團圓純陽而無陰也﹐故日望。夫陽極則陰生﹐故十六日於純陽輪中生一陰﹐魂中生魄﹐象巽卦一二。漸漸缺至二十三日﹐二陰生﹐象艮卦﹫﹟。此時魂中魄半其平如繩﹐故日下弦也。此之前屬陽﹐其後屬陰。陽中陰半﹐得金中之水半斤﹐其味平平﹐其气象全故。聖人探此二八金水之精﹐擒歸造化鑪中﹐烹煉眞一之气﹐變化黍粒﹐吞歸五內﹐復運火溫養烹煎﹐而成金液還丹。全藉陰符陽火﹑進退抽添﹐若毫髮差殊﹐不作丹也。仙翁於此章叮嚀反覆﹐使自烹煎﹐良有意也。

疏曰﹕二八取象於月之金水﹐六候取象於月之盈虧。金﹐陽也。水﹐陰也。二气之气﹐陰陽之火也。五日爲一候﹐五行之數全也。前弦後者﹐論上弦之前陰后陽﹐金水各半斤﹐二八也。後弦前者﹐論下弦之前陽後陰﹐金水亦各半斤﹐二八也。上下二弦﹐亦皆二八。聖人二八金水之精﹐上下二弦各取二八﹐藥味平﹐气象﹟全﹐故能結丹也。人誤以爲望者多矣。望日則月盈﹐乾甲戌陽金﹟一斤之滿﹐此二八之妙﹐非遇眞師﹐焉知其妙用。上下二弦各取金水八兩﹐二八之正旨﹐每弦皆有金水二八之玄匕曰。

詫女遊從各有方﹐前行須短後須長。

歸來卻入黃婆舍﹐嫁个金翕作老郎。

注曰﹕妮女﹐汞也。謂之汞火遊從有方﹐前行是外藥作用﹐後行是內藥作用。有此兩用。故日遊從各有方也。聖人下工煉金丹之初﹐運汞火不出於半个時辰﹐立得眞一之精﹐煉成黍米而吞服之﹐故日前行須短也。及乎服丹之後﹐運以汞火﹐卻行十月之功﹐故日後行須長者此也。黃婆在內象卽金胎神室也﹐金翁卽眞鉛也﹐老郎卽純陽之象也。其汞因外運火﹐飛入神室中﹐配合眞鉛相交想戀﹐化爲純陽之體﹐故曰嫁个金翁作老郎也。歸來者﹐取其收入中官之義也。

疏曰﹕外藥之火日汞﹐火內之火亦日汞。火在前藥則固﹐汞火凝而眞鉛生。在內藥則因己汞火﹐又因外汞火﹐配合眞鉛﹐而聖胎生。故總日妮女﹐而遊從各有方。詞之本是水銀一味﹐周遊徧歷諸身﹐水銀卽汞火也。陸子野曰﹕媳女﹐自己之陰汞也。前行順去也﹐退後逆歸也。順去則片餉之間﹐陷若於彼。逆歸自下而上﹐周流一身﹐落於中官﹐則與鉛合而結聖胎矣。

陳上陽子曰﹕妮女是己之精。遊行有方者﹐精有所行之熟法。常人每精虧﹐少幾交感﹐激拐一身之骨脈﹐攪動一身之精髓﹐情欲才動﹐心君亦淫﹐三尸搬於上﹐七魄催於下。方得精自兩經而上﹐由五臟升泥丸﹐與髓同下﹐自夾脊雙關至外腎交垢。此爲五濁世問法﹐此謂遊行自有方﹐此內常道之順。金丹則不然﹐行顚倒之法﹐持逆順之道。大修行人煉此純熟﹐身心不動﹐魂魄受制﹐情欲不幹﹐精气滿盈﹐如聚富之家﹐何處不有金玉。待彼一陽初動之時﹐先天眞陽將至﹐則我一身之精气不同﹐只於內腎之下﹐就近便處﹐運一點眞汞以迎之﹐此謂前行短也。眞鉛旣度﹐鵲橋之束﹐汞與混合﹐卻道眞鉛升槐鱸之束﹐由雙關夾脊上於泥丸﹐徧九官﹐注雙目﹐降金橋﹐下重樓﹐爲入神官冶煉。此爲遊行自有方﹐此謂後須長。然後歸黃庭神室交結成丹﹐此謂歸來入黃婆舍而嫁金翁也﹐此謂之顚倒五行而逆修也。

八月十五骯蟾輝﹐正是金精壯盛時。

若到一陽來起復﹐便堪進火莫延遲。

注曰﹕八月十五﹐正是金水气旺之時﹐子時乃一陽來復之時﹐外內二丹﹐火功並進。

疏曰﹕八月十五望者﹐中也。十四日望者﹐大過也。十六日望者﹐不及也。望得其中﹐是爲中和。

一陽才動作丹時﹐鉛鼎溫溫照幌惟。

受气之初容易識﹐抽添運火卻防危。

注曰﹕聖人窮神索隱﹐默知金精气旺之時﹐一陽初動之際﹐擒龍捉虎﹐布武施文﹐誘太一眞气歸斯鉛鼎交感之中官﹐溫溫孕一黍珠﹐赫照光透簾幃﹐不半个時辰﹐立獲丹耳﹐可謂受气之初得之容易矣。乃乎餌丹之後﹐運動陰符陽火﹐而有十月之功﹐始復中坤﹐索當變風。屯蒙起自朝昏﹐旣未終於晦爽。運用抽添﹐循環不已。當斯之時﹐情如土木﹐叉若死灰﹐防危慮險﹐不敢妄動﹐故得外接陰陽符火﹐內生金液之質。運轉不停﹐自尾間逆上泥丸﹐降下重樓而歸丹田土釜之中﹐乃金液還丹也。神驗不可名狀﹐是以抽添運用﹐安得不謹其危而慮其險乎。

疏曰﹕《入藥鏡》云﹕受气吉﹐防城凶。此具旨也。後復坤者﹐一年十二月﹐陰消陽長之始終。雷風者﹐月生於震﹐虧於巽﹐一月六候﹐盈虧之終始也。屯蒙旣未者﹐一日十二時﹐一月三十日﹐卦爻之終始﹐運火之功﹐皆合天度。

玄牝之門世罕知﹐只將口鼻妄施爲。

饒君吐納經千載﹐爭得金烏攝兔兒。

注曰﹕玄牝之門﹐是謂天地根﹐妙哉是言也。舉世莫能知此﹐非眞師指示﹐孰能曉了。亦有指兩腎之問混元一元﹐如葉文叔者﹐豈能窺測天機﹐而欲以此排斥他說也哉。玄牝二物﹐豈可以一穴言之。自開辟以來﹐若無此二物﹐安能有萬物乎。內外二丹﹐從此客立。聖人祕之﹐號日偃月鑪﹑懸胎鼎也。金烏者﹐金丹也。兔者﹐己之眞气也。金丹制己汞﹐如貓捕鼠﹐似鷹攔兔﹐不令逃遁。若以口鼻爲玄牝﹐直饒千載吐納﹐轉見旭贏﹐爭得金烏捐兔﹐而成聖胎也哉。

疏曰﹕玄﹐陽也。牝﹐陰也。《易》曰﹕天玄而地黃﹐坤利牝馬之貞。借玄諭陽﹐借牝諭陰﹐而日門者﹐萬物由此門而生死﹐玄牝由此門而出入。其日鑪鼎﹐亦假借爲名耳。鮑眞人《玄牝歌》曰﹕兩腎中問一點明。故後人指兩腎中問爲混元穴﹐蓋不知兩腎者﹐亦借人身兩腎相對而生﹐以譬其妙。兩者同出而異名﹐若能交合﹐則其中一點黍珠一時可得﹐此眞玄牝之門也。或者不知取譬矣﹐執《玄牝歌》爲眞﹐是兩腎中問。誤以口鼻玄牝﹐猶其膚淺。陸子野曰﹕前章只說个玄牝二字﹐而於此章教明一个門字﹐其理深妙。門者﹐出入往來之所也﹐乃陰陽交會之地。如此非得口傳心授之眞﹐何可以見識猜度者而知之乎。

紫陽眞人悟眞篇注疏卷之五竟

紫陽眞人悟眞篇注疏卷之六

象川無名子翁葆光注武夷陳達靈傳集慶空玄子戴起宗疏

坎電烹轟金水方﹐火教昆侖陰與陽。

二物若還和合了﹐自然丹熟褊身香。

注曰﹕此章詠內外二丹法象也。坎電者﹐水中之火﹐謂之陰火﹐卽虎之弦。玄門此言虎以陰中之火烹煉乾龍﹐乾龍卽發昆侖之火以應之也。二火相保﹐則眞一之精自然凝結。卽時探餌﹐百骸俱理﹐香且美矣。《參同契》曰﹕金砂入五內﹐霧散若風雨。燻蒸達四肢﹐顏色悅澤好。發白皆返黑﹐齒落生舊所。老翁復丁壯﹐耆嫗成姥女。皆非眞香滿體乎。旣餌丹後﹐復連陰陽符火﹐虎以陰中之火爍此玄門﹐龍卽於昆侖教火以應之。二物和合﹐則金精自然運轉﹐自尾閒歷歷然有聲﹐運透夾脊雙關﹐直上泥丸﹐顆顆降下重樓﹐其味甘美﹐馨香無比﹐自然滿身增輝。

疏曰﹕前所謂虎以陰中之火烹乾龍﹐龍教火以應之﹐此總言外藥之二火也。後所謂火以陰中之火﹐分言外藥之火也。龍教火以應之﹐外言內藥之火也。內外龍虎二火﹐其名伺其體異。蓋二火相並﹐則眞精結。二藥和合﹐則金精運﹐眞精結﹐外金丹成。金精運﹐內還丹成。故﹟曰﹕火教昆侖陰與陽﹐是龍之火﹐又分於內外之陰陽也。體物作詩體文理未能明暢。

要得谷神長不死﹐須憑玄牝立根基。

眞精旣返黃金屋﹐一顆明珠永不離。

注曰﹕陰陽不測之謂神。神無形也﹐感而遂通﹐若谷之應聲﹐故日谷神。夫因气而立气﹐因精而生精﹐精能生气﹐气能生神。故气爲一身之主﹐一身爲神气之府。形不得神气則不生﹐神气不得形則不眞。三物相須如有生也。若欲長生﹐根基立玄牝﹐然後長生可致也。萬神莫不由此二物而生﹐因此二物而死。實爲天地之根﹐五行之祖﹐陰陽之蒂﹐萬化之基。聖人憑此而成外藥﹐藉此小變內丹﹐故得眞精。運動不停﹐復還黃金玉釜之室﹐變爲一顆靈珠明光﹐永不飛走﹐漸漸化形爲气﹐化气爲神﹐形神俱妙﹐隱顯莫測。

長男乍飲西方酒﹐少女初開北苑花。

若使靑娥相見後﹐一時關鎖在黃家。

注曰﹕震爲長男﹐靑龍也。酒﹐陰物也﹐藏陰气謂之陰火。兌爲少女﹐白虎也。花﹐陽物也﹐藏陽气謂之陽火。靑娥媳女﹐謂之汞火。此皆修丹之士驅龍來就虎﹐虎卽開北苑之花以就龍﹐龍飲西方之酒以就虎。龍虎吞啖交娠成像﹐卽運靑娥汞火﹐與龍虎二火相見﹐春戀之後﹐一時封鎖在黃家中官﹐而產眞一之精﹐以成金液還丹也。黃家﹐卽鼎鑪玄關是也。

疏曰﹕前二句言外藥﹐靑龍藏陰气﹐白虎藏陽气。後二句言內藥﹐靑娥者﹐己之眞气也﹐見龍虎二气相春戀﹐闡鎖在中官。別本之注又以靑娥爲龍之弦气﹐則又是外矣。蓋前二句以言長男﹐不應再言﹐故刪之。仙翁詩配將妮女結親情﹐其言媳女與此同也。妮女遊行各有方﹐又總明內外矣。各詩指意不同﹐不可泥名。

華池飲罷月澄輝﹐跨个金龍訪紫微。

從此眾仙相識後﹐海田陵谷任遷移。

注曰﹕華池﹐丹也。飲罷功圓﹐脫胎神化﹐肌膚若冰雪﹐綽約如處子﹐禦气乘雲﹐遊乎八極﹐飽觀塵世﹐一任海變桑田﹐桑田變海﹐髙谷爲岸﹐深谷爲陵也。

金公本是束家子﹐送在西鄰寄體生。

認得喚來歸舍養﹐配將姥女結親情。

注曰﹕此義已解在律詩中牽將白虎歸家養注內。蓋金丹大藥都有作用﹐法象有陽中之陰﹐復有陽而又陰者。有陰中之陽﹐復有陰而又陽者。又有內藥陰陽水火﹐外藥陰陽水火。內三性﹐外三性。內四象五行﹐外四象五行。又有內外陰陽互用。法象反反復復﹐不可名狀﹐吾儕親承玄旨﹐默識心通可也。如未遇眞師﹐莫能洞曉仙翁作此詩以深明之﹐惟舉一陽當自得之。

疏曰﹕陰陽反反復復﹐予詳分﹐予金丹法象之上類中矣。

赤龍黑虎合西東﹐四象交加戊己中。

復始自玆能運用﹐金丹誰道不成功。

注曰﹕東是靑龍木﹐木生火﹐故龍之弦气屬火。火居南而赤﹐故曰赤龍。西是白虎金﹐金生水﹐故虎之弦气屬水﹐居北而黑﹐故號黑虎也。赤龍又曰奼女﹐黑虎又名金公。二物亦猶砂中汞﹑鉛中銀也。赤龍﹑黑虎合兩弦之气﹐交南北東西﹐卽是東西南北合也。四物交加於戊己眞土之中﹐結成眞土一粒如黍﹐吞歸五內﹐燻蒸達四肢﹐入昆侖山﹐入水俱來朝會﹐然後進陽火於復卦﹐退陰符於姤爻﹐自然運用抽添﹐莫不頭頭中度合丹﹐至道指日可成。

疏曰﹕龍弦气爲火﹐虎弦气爲水。又云金鼎有火爲白虎﹐玉池有水爲靑龍。此是陰陽無定位﹐水火無定質﹐互用反復﹐妙理無窮。

天地盈虛自有時﹐審能消息始知機。

由來庚甲申明令﹐殺盡三尸道可期。

注曰﹕天地盈虛自有時者﹐天地相去八萬四千里﹐冬至之曰﹐地中有一陽气上升﹐一曰升四百六十里二百四十步。至後五曰爲一候﹐三候爲一气﹐二气爲一節﹐二節爲一時﹐卽春分也。計九十曰﹐陽气共升至天四萬二千里﹐至到天地之中。此時陰中陽半﹐爲泰卦。其气變寒﹐寒爲溫﹐萬物發生之時﹐故爲春也。自此以後﹐陽气升入陽位亦如前﹐漸漸升至夏至之日﹐並前計一百八十日﹐共升八萬四千里乃到天也。此時陽中又有陽﹐爲純陽乾卦。其气變溫爲熱曰夏﹐萬物茂盛之時﹐故曰盈也。夫熱極則陰生﹐故夏至之曰﹐一陰自天而降﹐亦一曰降四百六十里二百四十步。亦五曰一候爲一气﹐三气爲一節﹐二節爲一時﹐卽秋分曰也。計九十曰﹐陰气共降四萬二千里﹐正到大地之中﹐此時陽中陰半﹐爲否卦。其气變熱爲凍﹐萬物結實之時﹐故爲秋也。自此以後﹐陰气降入陰位亦如前。漸漸降至冬至之曰﹐共前計一百八十曰﹐共降八萬四千里乃到地也。此時陰中又有陰﹐爲純陰坤卦。其气變凍爲寒﹐寒曰冬﹐萬物收藏之時﹐故曰虛也。聖人消息天地盈虛﹐因月而見。月從日生﹐初三日震庚生形﹐初八日兌丁成形。十五日乾甲盈滿﹐天地盈之時也。十六日巽辛受統﹐二十三日良丙守弦。三十日坤乙消滅﹐天地虛之時也。聖人能消息天地之機﹐故笙一年气候在一月之中﹐以初一日一陽之生爲冬至﹐分二日半六十時爲三十日﹐當一月气候。至上弦日﹐陰中陽半﹐卽春分之日也。至十五日﹐得四月節气爲純陽﹐故月滿﹐陽气盈輪﹐故曰盈也。至十六日陰生﹐爲夏至。至下弦日﹐陽中陰半﹐象秋分之日也。至三十日﹐得十月節气爲純陰﹐陰气滿輪﹐故曰虛也。終而復始﹐循環不已。聖人運動陽火陰符﹐一依準天地盈虛升降﹐循環六十四卦﹐由庚及甲圓缺之理。亦猶人君申明號令﹐戮盡陰魔﹐成道可期也。

疏曰﹕有天地之盈虛﹐有日月之盈虛。有聖人法象﹐依準天地日月之盈虛。庚甲者﹐進火之度﹐所以法度於月也。生震庚﹐月盈之始﹐陰符自此退﹐陽火自此進。月盈於乾甲﹐月虛之始﹐陽火自此退﹐陰符自此進。亦盈虛之理也。又甲木爲龍﹐庚金爲虎﹐亦龍虎之象也。右內外二藥。

虛心實腹義俱深﹐只爲虛心要識心。

不若煉鉛先實腹﹐且教守取滿堂金。

注曰﹕汞者﹐精也。守汞以實腹﹐則金玉滿堂矣。一者﹐丹也。抱一以空其心﹐則纖塵不立矣。方其虛也﹐形不可以久待﹐鈴煉鉛以制之。及其實也﹐心不可以有執﹐鈴抱一以空之。夫欲實其腹﹐祕先煉鉛以制汞。汞乾形化﹐然後抱一空其心。心空形妙﹐與道冥一而無形矣。二理俱妙﹐殊塗同歸﹐非大聖莫能知此。滿堂金﹐一身之精气也。修眞之士﹐欲煉鉛以實其腹﹐若夫煉鉛﹐宜毋搖汝精﹐精少則還丹不可成也。

疏曰﹕方其虛也﹐謂了性之人﹐旣能虛心而不能固形﹐不煉鉛以制之。及其實也﹐謂了命之士﹐旣能固形而不能虛心﹐叉抱一以空之。了性了命﹐循序各修﹐性命俱了﹐方能雙融﹐與道合眞。非混性命爲一﹐而以口耳之禪﹑旁門之衛﹑執於倫見而可修乎。右性命二宗。

陰符寶字逾三百﹐道徳靈文止五千。

今古上仙無限數﹐盡從此處達眞詮。

注曰﹕二經爲莘經之管轄﹐諸子之樞紐。古仙上聖﹐莫不由此二經之中達悟眞詮而成大道也。右引《陰符》《道徳》二經。

先且觀天明五賊﹐次須察地以安民。

民安國富方求戰﹐戰罷方能見聖人。

注曰﹕五賊﹐在天爲五星﹐在地爲五嶽﹐在人爲五常。愚謂五方﹐在人爲五藏﹐在气爲五性。五常在物爲五音﹑五行﹑五色﹑五金﹑五穀﹑五果﹑五味是也。《陰符經》曰﹕天有五賊﹐見之者昌。人能見此逆而修之﹐則宇宙在乎手﹐萬化生乎身也。察地之利在於安民﹐民爲邦本﹐本固邦寧而國富矣。是以聖人以身爲國﹐以丹爲君﹐以火爲臣﹐以精气爲民。修丹之士﹐若能觀天﹐擒五賊﹐逆而修之﹐盜陰陽而返化﹐則眞一之精可奪﹐而己之陰汞立乾矣。精固气牢﹐求戰鈴勝。是以運火無差﹐十月功圓﹐則脫胎神化爲眞人仙子﹐故日戰勝方能見聖人。

但將死戶爲生戶﹐莫執生門號死門。

若會殺機明反覆﹐始知害裹卻生恩。

注曰﹕陰陽五行﹐順之則生﹐逆之則死﹐此常道也。庸夫豈知有不生之生﹐生則長生。不順之順﹐順則至順。若能明此反覆之機﹐則害裹生恩﹐男兒有孕矣。殺機者﹐盜機也。陸子野曰﹕這个門戶﹐生了萬萬千千﹐死了萬萬千千。苟或順行生之﹐所以死也。如能逆用死之﹐所以生也。是所爲殺機明反覆﹐害裹生恩。咦﹐諺云﹕死店活人開。

疏曰﹕生我者﹐陰陽五行。死我者﹐亦陰陽五行。死戶爲生戶﹐是能反覆殺機。輕用其生﹐行其常道﹐則生我者死我矣。常人順陰陽五行則死﹐至人逆陰陽則生。仙者﹐能盜其機也。蛻其幻軀﹐人見其死﹐此不生也。純陽眞身﹐飛騰變化﹐與天地同其長久﹐故不生之生則長生矣。顚倒五行﹐逆施造化﹐此不順也。奪得乾坤之精﹐復歸於無極﹐此順也。故不順之順﹐則至順矣。

火生於木木藏烽﹐不會鉆研莫彊攻。

禍發必因斯害己﹐要須制伏覓金公。

注曰﹕火生於木﹐禍發鈴克。精生於身﹐情動鈴漬。不會鉆研﹐禍斯害己。要須制伏﹐須藉金公。呂公曰﹕火發七戶密牢關﹐莫教燒破河車體。

疏曰﹕火生於木﹐鉆之大過爻焚﹐其木爲火燼。木譬一身也﹐火譬元气也。自藏眞气﹐以養其身。輕耗其气﹐鈴喪其身。若要制伏一身之子气﹐叉得天地金公之母以制伏之﹐方能培植本根﹐凝結聖胎﹐長生久視。

三才相盜食其時﹐此是神仙道徳機。

萬化旣安諸慮息﹐百骸俱理證無爲。

注曰﹕天地以四時盜萬物﹐故有榮枯而不能長榮。萬物以五味盜人﹐故有生死而不能長生。人以五行盜萬物﹐故有成壞而不能長存。三盜旣宜﹐三才斯安。是以有生有死﹐有盛有衰﹐有榮有謝﹐有晝有夜﹐有往有來﹐有生有殺﹐有興有廢﹐有物有我﹐有是有非﹐紛紛而起﹐循環無瑞而不可測者﹐自然之道也。若能混此三盜而一之﹐反其機而動之﹐及其時而食之﹐則百骸俱理﹐而萬化自安。萬化旣安﹐則諸慮自息。諸慮旣息﹐則無爲之道自證矣。右引《陰符經》以明二藥。

萬物蕓蕓各返根﹐返根復命卽長存。

知常返本人難會﹐妄作招凶眾所聞。

注曰﹕萬物蕓蕓﹐各歸其本根。歸根日靜﹐靜日復命﹐復命曰常﹐知常日明﹐此太上之至言也。夫人未生之前﹐冥然無知﹐混乎至朴。及其生也﹐稟之陰陽﹐受之父母。聖人逆而修之﹐奪先天之一气﹐以爲丹母。賊陰陽之眞气﹐以爲化基煉形﹐反入無形。煉气歸於至朴﹐煉神而與道合眞。故歸根復命﹐卽長存也。能知常道而返本者﹐聖人也﹐是以長生焉。不知常道返本而妄作者﹐眾人也﹐是以招凶焉。右明《道徳經》﹐以明二藥。

契論經歌講至眞﹐不將火候著於文。

要知口訣通玄處﹐須共神仙仔細論。

注曰﹕火候六百篇﹐篇篇相似。出入貫串﹐與天合度。天之所祕﹐聖莫傳文。遭遇眞師﹐勿自鹵莽。疏曰﹕火候六百篇﹐一月用六十卦﹐爲六十篇﹐十月成六百。篇篇相似者﹐日日一般也。讀《參同契》萬編﹐將可賭也。右引《參同契》等﹐以明火候。

夢謁西華到九天﹐眞人授我指玄篇。

其問簡易無多語﹐只是教人煉汞鉛。

注曰﹕髙象先忽爾魂升玉京﹐上帝憐之﹐命西華眞人指示丹訣﹐其篇略曰﹕叔通從事﹐魏伯陽相將﹐笑入無爲鄕﹐準連山作《參伺契》﹐畱爲萬古丹中王。首乾坤﹐易門戶﹐乾道成男﹐坤道成女。時人不識眞陰陽﹐茫茫天下尋龍虎。其言甚多﹐只是教人明眞龍眞虎﹑煉鉛汞而已。叔通姓淳於氏。右引《指玄篇》以明鉛汞。

疏曰﹕《指玄篇》文字雅古﹐專論鉛汞。今所引乃髙象先所作之歌。今撮其妙﹐可見《悟眞》之道﹐與《指玄﹟篇》同﹐與所作之歌同。其歌曰﹕黃帝訪道崆峒室﹐始得玄綱未全悉。回頭蜀國訪峨眉﹐天皇眞人指眞一。莫若先敲戊己門﹐戊己門中有金水。金水便是黃芽根﹐黃芽根爲萬物母。母得子兮爲鼎釜﹐日月魂華交感時﹐一浮一沈珠自飛。玄珠飛到昆侖上﹐子欲得之憑罔象。罔象得之歸絳官﹐絳官蒸入肌膚紅。肌膚紅﹐鬢髮黑﹐北斗由斯落死籍。大哉九十日功成﹐髡佛橋山有遺迹。君不見﹐叔通從事﹐魏伯陽相將﹐笑入無爲鄕。準連山﹐作參同契﹐畱爲萬古丹中王。首曰乾坤易門戶﹐乾道男兮坤道女。世人不識眞陰陽﹐茫茫天下尋龍虎。日爲離﹐月爲坎﹐日月陰陽相吞啖。金烏死﹐玉兔生﹐萬物皆因天地感。二气捆縊男女媾﹐四象五行茫輻奏。晝夜屯蒙法自然﹐焉用孜孜看火侯。探有時﹐取有日﹐探兮取兮須愼密。右引《指玄篇》﹐以明汞鉛。

釋氏教人修極樂﹐只綠極樂是金方。

大都色相惟玆實﹐餘二非眞饅度量。

注曰﹕極樂冷土在西方﹐西者﹐金之方。此中惟產金丹一粒如黍﹐其重一斤。釋氏餌之﹐故有丈六金身。妙色身相﹐蓋亦猶金丹而產化也。丈六亦按二八之數﹐西方卽金也。世人莫能曉此﹐古仙明有歌日一。借問瞿曇是阿誰﹐住在西方極樂國。其中二八產金精﹐丈六金身從此得。若人空此幻化身﹐親授聖師眞軌則。霎時咽罷一黍珠﹐立化金剛身頃刻。斯言盡之矣。外此議論﹐護爾度量。右釋教上乘﹐借諭金丹。

鑑形閉息思神法﹐初出艱難後坦途。

倏忽𨿽能遊萬國﹐柰何屋破卻移居。

注曰﹕鎰形閉息思神法﹐乃出陰小乘之法耳。初學亦甚艱難﹐及其習慣純熟﹐坦然無礙﹐瞬息之問﹐徧遊萬國。其英靈爽妙如此﹐柰何其形屬陰﹐形殼難固﹐易於獘壞﹐不免投胎奪舍﹐如移居也。

陳上陽子曰﹕閉气養息﹐一陰而已。饒經萬劫﹐終落空亡。此亦道也。《洞賓傳》載。。一日﹐洞賓作一道人遊廬山開光寺﹐見僧法珍坐禪﹐二十年頗有戒行。道人問曰﹕坐可了道乎。珍曰﹕然。道人曰﹕佛戒責癡爲甚﹐方其坐時﹐謂無此心。及其遇物﹐不能暫忘。偶著於愛﹐則四種心紛然莫禦。若欲瑞坐﹐先煉其心。旣煉其心﹐須伏眞气。旣能伏气﹐則終日睡眠而道在其中矣﹐豈專在坐乎。珍尙未悟﹐道人乃與珍歷云堂﹐見一僧人酣寢﹐道人謂珍曰﹕此人平日何所爲。珍曰﹕打坐積功﹐以圖成佛。道人曰﹕吾偕子少坐於此﹐試觀此僧。坐功良久﹐珍見睡僧頂門出一小毒蛇﹐長三寸餘﹐綠狀自左足至地徧遊﹐遇涕睡食之﹐後循上尿器中飲而去。乃出軒﹐外度小溝﹐繞花若駐玩狀。復欲渡小溝﹐以水溢而返。道人當其來處﹐以小刀掘地迎之﹐蛇見退縮﹐尋別徑至狀右足﹐循僧頂門而入。睡僧驚覺﹐問訊道人及珍曰﹕吾適一夢﹐與二子言之﹕初夢從左門出﹐逢齋﹐供甚精﹐食之。又逢美酒﹐飲之。因裹裳渡門外小江﹐逢美女數十。復欲渡小江﹐水驟漲﹐不能往﹐遂回。逢一賊﹐欲見殺﹐走從捷徑﹐至右門而入﹐遂覺。道人與珍大笑而去﹐謂珍曰﹕以狀足爲門﹐涕澤爲供﹐以溺爲醞﹐以溝爲江﹐以花木爲美女﹐刃爲賊。人之夢寢幻妄如此﹐人以坐爲求道成佛可乎。珍曰﹕爲蛇者何。道人曰﹕此僧每多嘖﹐燻染變化﹐已成蛇相。他日暝目﹐卽受生於蛇矣﹐可不懼哉。五呂公也﹐見子精誠﹐故來教子。珍隨往﹐不知所終也。世人之兀坐修佛者視此﹐豈不起懼乎。

疏曰﹕鑑形者﹐懸鑑於室﹐存神於中而出。閉息者﹐閉一身之气﹐如人未生在胎之時。以鴻毛著鼻上﹐毛不動﹐能十二息爲小道﹐能一百二十息爲大道﹐能至於千﹐去仙不遠。如達摩《胎息論》。智者修出入息﹐儀二乘坐禪法﹐禪定而出。思神者﹐存神於一處。或眉問頂上﹐或大洞三十九戶﹐或黃庭內外二气﹐或修十六觀而出。諸衍皆無金丹點化﹐皆是陰神。

投胎奪舍及移居﹐舊住名爲四果徒。

若會降龍並伏虎﹐黃金起屋幾時枯。

注曰﹕眞金起屋﹐何枯之有。《度人經》曰﹕枯骨更生﹐皆起成人﹐而況吞黍粒之珠者哉。投胎奪舍﹐四果之徒﹐特陰靈之鬼耳。道光曰﹕投胎奪舍﹐是執空之徒。降龍伏虎﹐是還丹之妙。

疏曰﹕陰靈生識﹐投母胎以出世。奪舍者﹐他識已入胎﹐我奪有之以出世。移居者﹐借化人之生身﹐而投識於中。舊住者﹐守陰靈之性以存身﹐形不入寂滅。四果皆無金丹點化﹐盡是陰神。右道釋小乘。

大道修之有易難﹐也知由我也由天。

若非積行施陰徳﹐動有艸魔作障綠。

注曰﹕魔障在天﹐修持在我。陰徳匪施﹐觸途有礙。

疏曰﹕前詩云。。一點靈丹吞入腹﹐始知由我不由天。甚贊金丹之功﹐至靈至神。今詩云﹕也知由我也由天﹐勸勉學者﹐若聞大道﹐亦當積行施徳﹐以求天助。不可自恃其丹之靈﹐必有魔障爲礙。

饒君聰慧過顏閔﹐不遇師傳莫彊猜。

只爲丹經無口訣﹐教君何處結靈胎。

注曰﹕千經萬論﹐惟布枝條。至道不繁﹐獨傳心印。未遇眞師﹐徒勞口耳。此道非眞師口訣﹐𨿽有顏閔之聰慧﹐亦不可彊自猜度也。

修行混俗且和光﹐圓卽圓兮方卽方。

顯晦逆從皆莫測﹐教人爭得見行藏。

注曰﹕被褐懷玉﹐和光同塵。補破藩籬﹐無人無我。幽顯順逆﹐幾人豈得而可測量也哉。右警勸世人。

紫陽眞人悟眞篇注疏卷之六竟

紫陽眞人悟眞篇注疏卷之七

象川無名子翁葆光注武夷陳達靈傳集慶空玄子戴起宗疏

西江月一十二首以周歲律

仙翁自注云﹕西者﹐金之方。江者﹐水之體。月者﹐藥之用。無名子注曰﹕蓋仙舫作此曲以周歲律﹐以顯其大道也。

外藥還如內藥﹐外通內亦須通。丹頭和合略相同﹐溫養兩般作用。

內有天然眞火﹐鑪中赫赫長紅。外鑪增喊要勤功﹐妙絕無過眞種。

注曰﹕《夷門破迷歌》曰﹕道在內來立鑪﹐立鼎卻在外道。在外來坎離﹐鉛汞卻在內。此明內外二丹也。夫外藥者﹐金丹也。是造化在二八鑪中﹐不出半个時辰﹐立得成就。內藥者﹐金液還丹是也。造化在己腹中﹐須待十月滿足﹐方能脫胎神化。觀此二藥和合﹑丹頭作用之法﹐𨿽略相同。及其用火候﹐實相遠矣。修丹之士﹐下工之日﹐內藥和合。丹頭之際﹐分毫差武﹐大藥不成。敬之哉﹐敬之哉。內藥𨿽有眞火﹐在土釜中赫赫長紅﹐亦須憑外鑪用功﹐增喊抽添運用﹐無令差武﹐以至危貽。然內外眞火變化無窮者﹐實藉眞鉛之妙也。此物的能擒汞﹐不使飛走。葉文叔不達此理﹐卻言內藥以眞火烹煉﹐外藥須假凡火增喊。以管窺天﹐可付一笑。殊不知內外二藥𨿽異﹐其實一道也。所謂內外二藥者﹐以人之一身察天地之秀气而有生﹐托陰陽陶鑄而成形。故一形之中﹐以精气神爲主。神生於气﹐气生於精。此三者後天地生﹐至陰之物也。修眞之士﹐若執己身而修之﹐無過煉冶精气神三物而已。柰何三物一致﹐俱後天地生﹐純陰而無陽﹐安能化形爲純陽﹐而。出乎天地之外也哉。仙翁所以道獨修一物轉兀贏﹐鍾離公曰﹕涕唾精津气血液﹐七般物事總成陰。又曰﹕獨修一物是孤陰。眞一子曰﹕孤陰不自產﹐孤陽不自成。《參同契》曰﹕牝雞自卯﹐其雛不成。聖人知己之眞气後天地生﹐本屬陰陽﹐難擒易失。乃探先天一气﹐眞陰眞陽﹐二八同類之物﹐擒在一時辰內﹐煉成一粒至陽之丹﹐號日眞鉛。此造化在外﹐故日外藥。以此陽丹點己陰汞﹐猶貓捕鼠。陽丹是天地之母气﹐己汞是天地之子气﹐以母气伏子气﹐豈非同類乎。此造化在內﹐故日內藥乎。故仙翁曰﹕藥逢气類方成像﹐道在虛無合自然。眞一子曰﹕未有天地混沌之前﹐眞鉛得一而先生﹐以次漸生天地﹑陰陽﹑五行﹐萬物庶匯。《參同契》曰﹕先天地生﹐巍巍尊髙。此皆證先天之一气也。以先天陽丹點己陰汞﹐化爲純陽﹐更假陰陽符火﹐運用抽添﹐十月功足﹐形化爲气﹐气化爲神﹐神與道合而無形﹐變化不測﹐故能出乎天地之外﹐』立乎造化之表﹐捉挈天地﹐陶鑄陰陽﹐而不爲陰陽陶鑄者﹐先天地生之一气使之然也。其妙如此﹐故日妙絕無過眞種。安可後天地生﹐至陰之气類﹐而爲內藥乎。安可以後天地生﹐幾砂﹑凡汞﹑凡火﹐非類滓質之物﹐而爲外藥乎。學道之士﹐研窮本始﹐無惑邪說﹐庶免永墮三塗自取輪回也。

疏曰﹕分毫差武﹐大藥不成﹐卽絕句所謂毫髮差殊不作丹是也。二八非鑪﹐假立名以爲鑪耳﹐鑪鑪非有鑪是也。外藥以陰陽升降之火結爲金丹﹐內藥亦以陰陽升降之火結爲金液還丹。外以法象而孕育之﹐內以法象而孕育之﹐故日內外𨿽異﹐其實一道也。善乎﹐唐仙件達靈曰﹕人知延齡在於還精補气﹐丹砂在我﹐豈有外也。此誠鄙談﹐不曉眞境。且問精可還乎﹐气可補乎。運息張機﹐出入之問﹐歸淸去濁﹐此誠內出而外入耶。性之所還﹐何出而入也。或以吐納爲精華﹐何有敗腰之玲。或以出入爲精气﹐何有傷膚之勞。幾當壯室之年﹐誠爲衰敗之器﹐精華一失﹐神魂四離﹐此何還之哉。其或幼全眞气﹐長習運動延其齡者﹐抑亦下品地仙也﹐且無淩虛之效。若外煉火龍﹐內運金液﹐眞登髙上仙也。以髙仙之言觀之﹐獨修一物﹐皆不成仙。今詞明白分內外二藥﹐令人易知而不悟﹐嗚呼﹐其無綠之甚矣哉。陳上陽子曰﹕修行之人﹐先須洞曉內外兩个陰陽作用之眞﹐則入室下工﹐成功甚易。內藥是一己自有﹐外藥則一身所出。內藥不離自己身中﹐外藥不離色相之中。內藥只了性﹐外藥兼了命。內藥是精﹐外藥是气。精气不離﹐故爲眞種。性命雙修﹐方證天仙。

若要眞鉛畱汞﹐親中不離家臣。木金間隔會無因﹐須用媒人勾引。

木性愛金順義﹐金情戀木慈仁。相吞相啖卻相親﹐始覺男兒有孕。

注曰﹕此言內象也﹐家臣卽己之眞气也。己之眞气﹐因金丹而凝結﹐金丹因己汞而有神功。二物相須﹐兩情相戀﹐乃能變化通靈﹐故曰﹕若要眞鉛畱汞﹐親中不離家臣。丹屬金在外﹐己汞屬木在內﹐二物問隔﹐全仗黃婆制造成丹﹐吞入己腹中﹐與己汞配合。亦仗黃婆勾引二物﹐旣以和合了﹐交接陰陽符火。木性戀金﹐金情戀木﹐相吞相啖﹐配合成夫婦﹐養就嬰兄﹐在我腹中﹐始覺男兒有孕。此道至玄至妙﹐非仁慈及物﹐陰徳廣積﹐此生安能與於此乎。

白虎首經至寶﹑華池神水眞金。故知上善利源深﹐不比尋常藥品。

若要修成九轉﹐先須煉己持心。依時采去定浮沈﹐進火須防危甚。

注曰﹕首者﹐初也。首經卽初弦之气﹐非女子天癸也。不可以三峯二十四品鎊毀聖道﹐聖道不可毀也﹐猶天之不可階而升也。夫眞一之气在天日眞一之水﹐在虎日初弦之气﹐暖煉在華池中。神水此乃至寶眞金也﹐皆不離眞一之精﹐流歷諸處有種種異名﹐而能造化。經曰﹕上善若水。蓋眞一之水生於天地之先﹐故曰﹕上善其利源﹐甚爲深遠。不比尋常後天生滓質藥品之類也。九轉﹐九年也﹐在十月胎圓﹐脫胎之後。達摩面壁九年﹐隻履西歸﹐蓋有由矣。然欲修成九轉﹐先須運火十月﹐依時探取﹐以定浮沈﹐以分賓主。守雌而不雄﹐方免危殆﹐自然形化爲气﹐气化爲神﹐抱元守一﹐九載功成﹐形神俱妙﹐與道合眞﹐聖人彊名日九轉金液大還丹也。

二八誰家姥女﹐九三何處郎君。自稱木液與金精﹐遇土方成三性。

便假丁公緞煉﹐夫妻始結歡情。河車不敢暫畱停﹐運入昆侖峯頂。

注曰﹕二八﹐陰數也。詫女﹐卽我之眞气也。又曰﹕木液九三﹐陽數也。郎君﹐卽我之陽丹也。又曰﹕金精二物交會丹田土釜之中﹐卽成三性﹟也。丁公者﹐火也。夫妻者﹐鉛汞處於丹田土釜﹐逐日相交﹐夫婦歡情之火﹐搬入丹田土釜中﹐毀煉鉛汞。受此符證﹐而生金液之質。復自尾閒逆上泥丸峯頂﹐降下口中﹐徐徐咽歸丹田土釜之中﹐長長如此運轉不息﹐若河車之流轉不已﹐化成金液還丹也。鍾離公曰﹕尾閒直上泥九頂﹐自在河車數百遭。海蟾公曰﹕若得黃芽塡血腦﹐萬年𨿽老身不死。是其證也。一本云﹕丁公者﹐火也。河車者﹐水也。卽陰符陽火也。日夕運轉不停﹐若河車流轉不已之義。疏曰﹕《參同契》曰﹕三物一家﹐都歸戊己。以金木火爲三物。又曰﹕三性旣會合﹐本性共宗祖。以金水火爲三性﹐皆言外藥法象。今言三性﹐則以木液爲內藥﹐金精爲外藥﹐遇上成三性﹐合言內外法象。是知三性各隨所用。繆者以性爲三﹐又妄之妄矣。蓋性者﹐物之性也﹐人之性也﹐丹之性也﹐五行之性也﹐豈姓氏之姓乎。絕句云﹕火發昆侖陰與陽﹐兼言內外昆侖。又曰﹕若遇昆侖西北去﹐獨言內北海乾象交感之官。今云昆侖﹐專諭泥九﹐所以反復取諭三性。昆侖﹐篇中比諭﹐皆不可執一。

牛女情綠道本﹐龜蛇類稟天然。蟾烏遇朔合嬋娟﹐二气相資運轉。

總是乾坤妙用﹐誰人達此眞詮。陰陽否隔卽成愆﹐怎得天長地遠。

注曰﹕牛郎識女﹐一歲一交太陰太陽﹐一月一交龜蛇。以類蟠此相拱﹐此皆陰陽二气使之然也﹐實爲道之根本﹐金丹大藥作用一一如之。蓋眞一之气﹐靑然無形﹐不得二八陰陽初弦之气相交﹐焉能降格兆形黍粒也哉。旣得丹餌之後﹐不得捆縊符火﹐焉能變化金液還丹也哉。《參同契》曰﹕關關維鳩﹐在河之洲。窈窕淑女﹐君子好述。雄不獨處﹐雌不孤居。玄武龜蛇﹐蟠此相拱。以明牝牡竟當相須﹐理之所在﹐夫復何疑。顚倒修之﹐宇宙在乎手。眞一子曰﹕孤陰不自產﹐寡陽不自成。須藉牝牡合气﹐方能有產化之道也。天地之所以能長且久者﹐陰陽交合自然之道也。天不降﹐地不騰﹐四時不序﹐萬物不生也。故仙翁於此章三致意焉﹐深知此意者﹐當以意會可也。右內外二藥。

七返朱砂返本﹐九還金液還眞。休將寅子數坤申﹐但看五行成準。

本是水銀一味﹐周流歷徧諸辰。陰陽數足自通神﹐出入不離玄牝。

注曰﹕九還七返者﹐不離天地五行生成之數也。天一生水﹐地以六數成水。居北積坎陰之气以爲眞水﹐故《參同契》曰﹕六居也。地二生火﹐天以七數成火。返南孕離气而生砂﹐故日七返朱砂﹐返本也。天三生木﹐地以八數成木。居束處震位而成汞﹐故《參同契》曰﹕八歸也。地四生金﹐天以九數成。金還西﹐主兌位而爲金﹐故日九還金﹐一還眞也。天五生土﹐地以十數成土。二土相合而並居中﹐會四象而成丹也。故金丹不出五行而成﹐故日但看五行成準。安可以寅子數坤申而爲七返九還耶。水銀者﹐鉛也﹐鉛卽眞一之气也。眞一之气結而成精﹐號日眞一之精。精﹐鉛也。眞一之气一變爲水在北﹐二變爲砂在南﹐三變爲汞在束﹐四變爲金在西﹐五變爲土在中。故金丹非天地不生﹐非日月不產﹐非四時不全﹐非五行不就﹐非總數不成。是以徧歷諸辰﹐陰陽數足﹐自然通神變化也。然其造化妙用﹐出入不離玄牝之門﹐是謂天地根。玄牝之理﹐已釋在玄牝之中﹐世罕知注矣。

疏曰﹕世人以寅至申爲七返﹐子至坤爲九還﹐非也。張隨注《參同契》雲﹕水﹑火﹑金﹑木﹑土爲五行﹐水火爲日月﹐金木爲龍虎﹐土配天地﹐煉成金丹。故天以水六居北﹐積坎爲水。天以木八居束﹐處震爲砂。天以火七返南﹐屬離爲汞。天以金九還西﹐化兌爲金。天以五歸中成丹。故气一變爲水﹐二變爲砂﹐三變爲汞﹐四變爲金﹐五變爲丹。是知丹者﹐非天地不生﹐非日月不成﹐非四時不全﹐非五行不就。煉純陽之身﹐化眞經之體﹐則六居七返八歸九還之義﹐斷可見矣。此黃帝﹑老子﹑神仙﹑聖賢重之。無名子之注文本﹐此諸辰卽七十二辰之位﹐七返九還之義。

此藥至神至聖﹐憂君分薄難消。調和鉛汞不終朝﹐早賭玄珠形兆。

志士若能降煉﹐何妨在市居朝。工夫容易藥非遙﹐說破人須失笑。

注曰﹕金丹入口﹐立躋聖位﹐豈非至神至聖者乎。緞煉不出半个時辰﹐立見金丹形兆﹐豈非至簡至易者乎﹐家家自有﹐不拘市朝﹐豈非至近者乎。惟其至神﹑至聖﹑至簡﹑至易﹑至近﹐所以說破不覺令人失笑也。得之者﹐第恐陰功淺薄﹐不勝其道爾﹐學者勉之。

疏曰﹕眞人之意﹐以爲修煉金丹﹐不拘市崖京朝之問﹐皆可爲之。工夫甚易﹐藥物甚近。但得淸冷之地﹐卽可爲之。前詩云未煉還丹莫隱山﹐徒向深山守靜孤之意。因俗士不明本旨﹐遂以爭利於市﹐爭名於朝﹐可以兼行﹐正所謂腰纏十萬貫﹐騎鶴上揚州之故。鈴也痛損名利﹐永絕嗜欲﹐十月入室﹐方可希眞。

雄裹內含雌質﹐眞陰卻抱陽精。兩般和合藥方成﹐點化魂靈魄聖。

信道金丹一粒﹐蛇吞立化龍形。雞餐亦乃化鸞鵬﹐盡入空陽聖境。

注曰﹕雄裹雌乃龍之弦气﹐汞是也。陰抱陽乃虎之弦气﹐鉛是也。二物交合﹐靈丹自生﹐吞入腹中﹐點化陽魂﹐以消陰魄。一粒如黍﹐雞吞蛇啖﹐亦化龍鵬﹐飛入眞陽聖境。藥之至神聖靈如此哉。右外藥。

天地才經否泰﹐朝昏好識屯蒙。輪來湊轂水朝東﹐妙在抽添運用。

得一萬般事畢﹐休分南北西東。損之又損愼前功﹐命寶不宜輕弄。

注曰﹕夫運火之法﹐始功於屯蒙﹐休功於否泰。日夕搬運符火﹐歸於鼎中﹐如車之輪輻奏於轂﹐若百川之水朝宗於海﹐運用抽添妙化如此。

太上曰﹕子得一萬事畢﹐妙哉是言也。一者﹐眞一之精也。眞一之气生陰陽﹐陰陽生四象﹐四象生五行﹐五行生萬物﹐俱不出眞一之气變。故眞一之精﹐爲天地之母﹐陰陽之宗﹐四象之祖﹐五行之根﹐萬物之基也。得此一則萬事畢矣﹐東西南北皆可忘也。損之又損﹐以愼前功﹐方能盡得一之妙。蓋一之有象﹐運陰陽之火﹐以形之也。旣得一粒吞歸五內﹐如前運用陰陽符火﹐當愼前功﹐方能盡歸一之妙﹐慮險防危﹐不可輕動﹐恐失命寶之玄珠﹐故曰愼前功也。

疏曰﹕始功於屯蒙﹐一月用六十卦也。休功於否泰﹐一年沐浴於二八也。此內藥法象也。得一者﹐外藥法象也。呂仙歌曰﹕三茅眞君號曰一是也。太上爲道曰損﹐今於十月行功之時﹐損事滅思﹐防危慮險﹐不可毫髮系心﹐恐失命寶。如嬰兒在母腹﹐冥然忘識。我身在天地鼎鑪之中﹐能常淸淨﹐天地悉歸。故眞人以損之又損前功﹐爲諄諄之誨。

冬至初陽來復﹐三旬增一陽爻。月中復卦朔晨超﹐望罷乾終始兆。

日又別爲寒暑﹐陽生復起中宵。午時姤象一陰朝﹐煉藥須知昏曉。

注曰﹕冬至一陽生﹐爲復卦。三十。增一陽爻﹐爲臨卦﹐爲泰卦﹐爲大壯﹐爲央卦﹐爲乾卦﹐乃陽火之候也。陽極則陰生﹐故夏至一陰生﹐爲姤卦。三十日增一陰爻﹐爲遁卦﹐爲否卦﹐爲觀卦﹐爲剝卦﹐爲坤卦乃陰符之侯也。陰極復陽生﹐周而復始﹐此一年之气侯加減之大數也。聖人移此一年之气候﹐於一月之中﹐以朔旦爲復﹐至望日爲純陽﹐兩日半當三十日﹐是一个月也。望爲純乾﹐至十六日姤一陰生﹐故曰﹕望罷乾終姤兆。以陰初萌﹐故謂之兆。此一月之气候周天之大數也。聖人又將一月之侯﹐移在一日之中﹐分爲寒暑溫涼四時之气。故以中夜子時一陽生爲復卦﹐午後一陰生爲姤卦。運用符火陰陽﹐升降抽添進退﹐一一合天地四時﹐陰陽升降﹐不得毫髮差忒﹐故曰﹕煉藥須知昏曉也。昏曉者﹐陰陽之首也。此一日之气侯周天之大數也。

疏曰﹕一年大周天﹐乃天地之升降。天地上下相去八萬四千里﹐分爲六節。地陰藏陽﹐自夏至天中陰气下降﹐六節至地﹐陰陽造化﹐升降一周爲一年。聖人以十二卦六畫之重﹐則而象之。陽火自子至巳﹐陽長而陰消﹐故外陽附內﹐內陰附外﹐皆依於盛者。陰气爲內﹐陽剛爲外﹐非卦體之內外﹐故以復娠爲小父母﹐而本於乾坤﹐以明火符消長。一月小周天﹐乃日月之會合。月受日光﹐以爲盈虛﹐不言日而日在其中矣。一月以五日爲一候﹐六候爲一月﹐亦猶分陰陽爲節也。月之盈虛﹐一周爲一月。聖人以先天八卦﹐除坎離爲日月之體﹐其圓缺亦六候。以六卦三畫之純﹐則而象之。天符不可見﹐因日月而見。陽爻象魂生﹐陰爻象魄生。陽魂生至望成乾﹐陰魄生至晦成坤。五日爲一候﹐每候進一爻。上半月進陽爻﹐下半月進陰爻﹐以符月之盈虧。甲乙丙丁庚辛﹐以符月昏旦所視之方﹐故爲六卦所納之甲。六虛壬乃乾中之離﹐癸乃坤中之坎。陽壬陰癸﹐北方幽都之地﹐日月藏用﹐杳冥不可見。坎戊離己﹐日月之體。戊己鄕向明之地﹐日月顯仁著明可見。合六虛﹐而十干全。十干全﹐而五行具。太極未分也。未朔之前﹐子時日在子﹐月在癸。會朔之後﹐子時月在壬﹐日在子。藏用於壬癸也。未朔前﹐午時日在午﹐月在己。己納丁。會朔之後﹐午時日在午﹐月在戊。戊納在丙﹐顯仁於戊己也。朔晦合壁﹐同歸於子午。若又以一年十二卦分爲六侯﹐得兩卦。月初生從坤﹐晦成泰﹐爲上弦﹐爲坤之旣濟。月初缺從坤﹐望成否﹐爲下弦﹐爲乾坤之未。濟。乾坤往來﹐以符陰陽﹑進退﹑否泰﹑上下﹐以符陰陽各半。故日上弦金半斤﹐下弦水半斤是也。日出甲卯﹐入庚酉。月圓始於震庚﹐缺於乾甲。冬至之子日漸長﹐夏至之午日漸短。退月之陽﹐自朔之子而進﹐自望之午而退。天地之中﹐懸象著明﹐莫大乎日月。日月气也﹐有形而無質﹐故相宜而無礙。陽抱陰爲日﹐陰抱陽爲月。是以一時之玄﹐半年之久﹐皆有取法乎。金水各半﹐初弦之气也。初弦之气﹐至淸而不濁者也﹐有气而無形者也。以月準年﹐則一月三十日﹐合三百六十時爲一年﹐每一時應一日也﹐兩日半三十時應一月也。有小盡缺十二時也﹐卽於十五日而損益之﹐此月中補日之法也。故以乾坤爲大父母。而月於坎離﹐以明火符進退。一日周天﹐與一月太陰盈虛﹐一年陰陽升降﹐大小周天﹐造化皆同。以一年準之一時﹐爲一月平分爲兩气﹐故子爲十一月﹐壬爲大雪﹐子爲冬至﹐此本於乾坤﹐以日爲年也。以一月準之﹐一時管兩日半﹐二時爲一候﹐六時爲一气﹐爲半月。以日準時﹐則卯當初八日上弦﹐酉當二十三日下弦。亥晦﹑子朔﹑巳望﹑午虧﹐此用於坎離﹐以日爲月﹐以明火侯﹑消長﹑進退﹐合年﹑月﹑日三周天爲一。以六十卦則而象之﹐造化皆同。除牝牡四卦﹐天地日月包裹萬物而不用﹐合六十四卦三百八十四爻爲一斤之數﹐計二篇之策而四卦之用在其中矣。大周天本於乾坤﹐以伏羲之卦圖則而象之。而小周天太陰盈虧之侯﹑坎離應符亦合。小周天用於坎離﹐以文王卦圖則而象之。而大周天天地升降之節﹑乾坤流行亦合。是故年之復月之震也﹐年之娠月之巽也﹐日之復時之子也﹐日之娠時之午也。又可見乾坤坎離無所往而不用﹐大小父母無所往而不在。蓋本於乾坤﹐則乾坤爲坎離全體。用於坎離﹐則坎離爲乾坤中气。天地卽日月也﹐日月卽天地也。天藏陰日﹐陽含陰。地藏陽月﹐陰含陽。持天地日月之形有大小﹐年月日時之用有短長。合而論之﹐皆太極圓成之未分也。旣分也﹐自屯蒙至旣未六十卦﹐日用兩卦以應一日﹐六十卦全以應一月。爲六百篇以應一年。以言其小﹐則一時之中亦合三百六十也。一時爲一秒﹐十二秒爲一分﹐三十分計三百六十秒﹐爲一時數﹐此一時之妙用。神仙之盜機﹐非世人之可知。是知一年之大﹐一月之小﹐一日之﹟秒﹐一時之玄﹐用天之道﹐萬物之滋。天地日月之象﹐所以升降盈虧﹐皆不出乎此。大哉易乎﹐斯其至矣。右明火候。

不辯五行四象﹐那分朱汞鉛銀。修丹火候未曾聞﹐早便稱呼大隱。

靡肯自思己錯﹐更將錯路教人。誤他永劫在迷津﹐似急欺心安忍。

注曰﹕丹經萬卷﹐妙在《參同契》其中三字。《鼎器歌》一章﹐乃丹經之骨髓也。舉世學此道者﹐莫能曉解﹐胡不思之。甚耶﹐取此歌證我之所得﹐如或未明﹐卽我之所得未盡善也﹐何迷惑於旁門非類之有。今之學者﹐未識吐故納新之方便﹐起飛雲奔霧之想﹐自髙自大﹐模範於人。不知悔吝﹐誤他人溺在迷津﹐有終身不可救藥﹐沒齒無成﹐似此欺心安忍如是也。

疏曰﹕無名子以《參同契﹟鼎器歌》爲丹經骨髓﹐人多忽之﹐不能參究﹐安能知《悟眞》金丹之大道乎。以予所遇至人﹐得二書之旨﹐所謂五行四象﹑朱汞鉛銀﹐以眞陰眞陽誘先天混一之气﹐不用旁門非類﹑後天地生有質之物。其造化法象﹐則皆同於火侯年時。內外二丹﹐成功之效ylJ各異。予三生有綠﹐得聞大道﹐冒犯天譴﹐泄機於書。旣爲《悟眞篇》注﹐又爲《參同契》標注。學仙正宗﹐後學破惑﹐一以明仙道之因﹐一以破旁門之非。願學仙之士﹐因吾言而不迷﹐知仙書之可信。不流於旁門﹐不以錯自修﹐不以錯教人。倘遇眞師﹐與我言同﹐與《參同契》《悟眞篇》之道同﹐下手速修﹐共成大道。非敢求異以街俗﹐蓋以明仙道之正宗也。眞人讀《參同契》云﹕不在泥象執文﹐此爲已得眞師之傳者而言之也。象以立譬﹐言以傳意﹐故皆荃蹄不以執泥。若夫遇眞師﹐未得眞傳﹐迷入旁門﹐自以爲是﹐不明大道﹐安可自畫﹐委之以眞人不在﹐執泥之言﹐而不求於深通融會﹐畢生不得聞大道矣。陳泥九云﹕若未逢師且看詩﹐詩中藏訣好修持。又曰﹕言語不通非春屬﹐鈴也字字研窮。前後貫通﹐我之所學無一不合﹐不敢以旁門非類曲爲引證﹐用心日久﹐神明自來告人﹐心靈自能通悟。魏伯陽云﹕萬徧將可賭。眞人亦云﹕尋文解義豈須僕﹐區區口授予以是。用工日久而有得於仙書者﹐猶益多矣。故並以相勉。

徳行修逾八百﹐陰功積得三千。均齊物我與親冤﹐始合神仙本願。

虎兕刀兵不害﹐無常火宅難牽。寶符降後去朝天﹐穩駕瓊輿鳳輦。

注曰﹕抱一九載﹐功成道備﹐物我兩忘﹐何刀兵虎兕之害哉。天降寶符﹐身飛碧落﹐眞大丈夫出世問之日也。此言金液還丹﹐又全在徳行陰功﹐百三千圓滿﹐方保無魔。依法終成﹐以至沖舉﹐登瓊輿鳳筆﹐爲至眞仙子賓於上帝也。右警勸世人。

四序花開四照亭﹐風吹香气噴然馨。

勸君采取當時節﹐莫使嬌紅取次零。

陸子野曰﹕﹑四序花開﹐何時無藥。四照亭﹐諭花開之得地﹐人宜賞焉。過期失賞﹐則花衰落而無復見嬌紅之妙也。花之顏色多﹐而獨以嬌紅爲諭者﹐信有深旨。所以丹經云﹕伏丹陽事迥然別﹐須向坎中求赤血者是也。嬌之一字﹐又豈偶然之字也。康節先生有詩云﹕美酒飲教微醉後﹐好花看到半開時。其旨皆同也。

紫陽眞人悟眞篇注疏卷之七

紫陽眞人悟眞篇注疏卷之八

象川無名子翁葆光注武夷陳達靈傳集慶空玄子戴起宗疏

讀周易參同契

大丹妙用法乾坤﹐乾坤運兮五行分。五行分兮常道有生有滅﹐五行逆兮丹體常靈常存。一自虛無質兆﹐兩儀因一開根。四象不離二體﹐八卦互爲祖孫。萬物生乎變動﹐吉凶悔吝玆分。百姓日用不知﹐聖人能究本源。顧易道妙盡乾坤之理﹐遂托象於斯文。否泰交﹐則陰陽或升或降。屯蒙作﹐動靜在朝在昏。坎離男女水火﹐震兌乃龍虎魄魂。守中則黃裳元吉﹐遇亢則無位無尊。旣未愼萬物之終始﹐復娠昭二气之歸奔。月虧盈應精神之衰旺﹐日出沒合榮衛之寒溫。本立言以明象﹐旣得象以忘言。猶設像以指意﹐悟眞意則象捐。達者惟簡惟易﹐迷者愈惑愈繁。故之修眞之士讀《參同契》者﹐不在乎泥象執文。

注曰﹕乾坤者﹐父母也。乾坤運陰陽二气﹐化五行而生萬物者也。故人順陰陽五行陶鑄﹐則成人矣。夫人之身陰陽相半者﹐因陰陽有形也。陰陽相半﹐是以有生有死也。陽主生﹐陰主死﹐一生一死﹐一去一來﹐此常道之順也﹐理之自然者也。聖人則之﹐反此陰陽﹐逆施造化﹐立乾坤爲鼎器﹐盜先天一气以爲丹﹐煉形入於無形﹐與道冥一。道因無極﹐仙豈有終哉。故曰﹕順常道則有生有滅﹐逆丹體則常靈常存也。虛無者﹐道之體也。道生一气而變陰陽﹐故陽天陰地二儀是也。天一生水居北日冬﹐地二生火居南日夏﹐天三生木居束日春﹐地四生金居西日秋﹐而成四時﹐謂之四象也。天爲乾居戌亥﹐地爲坤居未申。坤索乾生三男﹐長日震居卯﹐中曰坎居子﹐少日艮居寅丑。乾索坤生三女﹐長日巽居辰巳﹐中日離居午﹐少日兌居酉。合成八卦﹐謂之八方。故自子至巳爲陽界分﹐自午至亥爲陰界分。陰陽運轉﹐則四時之气循歷八方﹐更相終始﹐故日互爲祖孫也。春夏陽气生長萬物爲徳﹐萬物承之則舒矣。秋冬陰气肅殺萬物爲刑﹐萬物承之則慘矣。一舒一慘﹐一吉一凶﹐是以萬物生乎變動﹐吉凶悔吝玆分也。原夫吉凶悔吝﹐萬象八卦﹐以至四時陰陽﹐未有出乎一气﹐而離乎大道者也。故道爲一气﹐陰陽﹑四時﹑五行﹑八卦﹑萬象﹐吉凶悔吝無乎不在。無乎不在﹐故視聽﹑言動﹑寢味﹑舉止﹑觸冷﹑喧鬧﹑恢詭怪譎﹑虫肝鼠臂﹑梯稈瓦礫﹐無適而非道也。無適而非道﹐道卻在人中而入不知﹐人在道中而道不虧﹐是以百姓日用而不知也。自虛無止日用不知﹐言道也。聖人探嘖索隱﹐窮理盡性以致於命﹐故能作《易》體道之妙用﹐立乾坤爲易之門戶。乾坤立﹐易道行乎其中矣。是以乾坤相索而成八卦﹐八卦相因而八之變成六十四卦。六爻陽爻奇﹐六爻陰爻偶。故陽之一爻﹐以四因九數﹐而得三十六策﹐六陽爻共得二百一十有六策﹐是以干之一卦爻策也。陰之一爻﹐以四因六﹐而得二十四策﹐六陰爻共得一百四十有四策﹐是以坤之卦爻策也。復以三十二數乾坤二篇﹐三百六十策合成萬有一千五百二十策﹐是爲太極大衍之數﹐囊括三才﹐包含萬象。故吉凶悔吝之機﹐生死禍福之兆﹐未有能逃乎斯數之外者。故日易之妙道﹐盡造化之體用也。自聖人正造化體用言《易》也﹐魏伯陽眞人因《易》道與金丹符﹐故托《易》卦以作《參同契》﹐以明大丹之旨﹐亦不過假象寓言而已﹐言《參同契》也。修丹至要﹐不出金火二字。聖人先以眞陰眞陽二物爲鑪鼎﹐然後誘太極一气爲丹。太極之气在於虛無之中﹐不可求測。苟不以眞陰眞陽而誘之﹐則不能降靈成像。是以《參同契》立乾坤二卦爲鑪鼎﹐分坎離二卦爲鉛汞。四卦處於中官﹐余卦分在一月內﹐以運符火。故乾坤者﹐龍虎也﹐震兌也﹐夫婦也﹐魂魄也。坎離者﹐鉛汞也﹐水火也﹐男女也﹐情性也。觸斯類而長之﹐則不可勝言也。原至當而言之﹐無過比諭眞陰眞陽二物而已。以此二物﹐合气於中官黃道之室而爲丹﹐故曰守中則黃裳元吉也﹐官外藥也。卽得丹餌﹐非眞火無以育其聖胎。運元陽眞气爲火﹐火無定位﹐周流六虛﹐故亢則無位而尊也﹐言內藥也。夫天。一生水﹐在人日精。地二生火﹐在人日神。夫人之精神﹐日夕榮衛一身﹐常與天地陰陽之气運行不息﹐故冬至之日﹐地中有一陽之气上升而爲復卦。人之元气亦如之﹐故進陽火。至正月﹐陰陽之气相半﹐自然相交而爲泰卦。人之元气亦然﹐是以息火謂之沐浴。夏至之日﹐天中有一陰之气下降而爲詬卦﹐故進陰符。至七月陰陽之气相半﹐自然相交而爲否卦。人之元气亦然﹐是以停待﹐亦謂之沐浴。故曰﹕否泰交則陰陽或升或降也。聖人移此一年气侯﹐陷於一月三十日之中﹐以兩日半三十辰當一月三十日用事。自朔日後太陰初萌光﹐爲復卦。至上孩月明一半﹐金水平分﹐爲泰卦。至十六日月初虧﹐爲詬卦。至下弦月虧一半﹐金水平分﹐爲否卦。故日月虧盈﹐應精神之衰旺也﹐言月也。又移此一月气侯歸一日十二辰之中﹐子時一陽生。故人腎中有一陽純精之气上升﹐而爲復卦﹐進陽火。午時一陰生﹐故人心中有一陰至神之气下降﹐而爲娠卦﹐進陰符。故復詬卦昭二气之歸奔也。夫日出爲晝﹐日入爲夜。聖人運動符火於一日一夜之內﹐分擘溫涼寒暑之气﹐外合天符﹐內合榮衛消長一身﹐抽添運用﹐溫養子珠﹐故日日出沒﹐合榮衛之寒溫也﹐言日也。子爲六陽之首﹐故爲朝進陽火﹐用屯卦直事。午爲六陰之元﹐故爲昏進陰符﹐用蒙卦直事。故日屯蒙作則﹐動靜在朝在昏也。一日一夜﹐兩卦直事﹐屯蒙爲六十卦之始﹐旣未爲六十卦之終。終而復始﹐始而復終﹐故曰旣未愼萬物之終始也﹐言時也。已上皆魏眞人以金丹大道至簡至易也﹐無可闡揚祕要﹐故托《易》象立意寓言﹐俾學者觀斯象悟其旨要。苟得金丹妙玄﹐則乾坤﹑坎離﹑龍虎﹑魂魄﹑鉛汞﹑水火之類﹐皆可妄言矣﹐無外言托象也。苟得運火眞機﹐則屯蒙﹑旣未﹑復娠﹑否輪泰﹑卦象﹑爻銖﹐皆可無用矣﹐言內之托象也。此仙黃恐學者讀《參同契》﹐不曉眞人之深意﹐惟只泥象執文﹐而不知捐象妄言﹐故作此篇﹐以示同志﹐其仁慈如此。靑城文人歌曰﹕謝先聖﹐祕訣眞﹐荃蹄的當處都無。數句可見其簡易之至﹐非遇眞師。訣﹐未易蹈其壺奧之萬一也。

疏曰﹕自虛無日用而不知﹐言道也。自聖人造化體甩﹐言《易》也。自魏伯陽寓言而已﹐言《參同契》也。自修丹至要元吉﹐言外藥矣。自旣得丹餌無位而尊﹐言內藥也。自天一生水或升或降﹐言年也。自聖人移此一年气候衰旺﹐言月也。自又移此寒溫﹐言日也。自子爲六陽終始﹐言時也。自金丹妙玄以下無外﹐言托象也。運火眞機以下無可用﹐言內之托象也。

復以三十二數者﹐乾坤之策﹐幾三百六十﹐復以三十二因二百十六﹐得六千九百一十二﹐是謂三十二陽卦策數。又三十二因一百四十四﹐得四千六百八﹐是謂三十二因卦策數。合二篇策﹐萬有一千五百二十。今以正七月爲否泰﹐應沐浴。其於否泰才交﹐萬物盈﹐注則又以否泰卦應春秋二分爲沐浴﹐取月不同。《悟眞》之旨﹐自有妙用。故仙翁又於《四百字》云﹕及其沐浴時﹐卯酉亦虛比。石杏林云﹕沐浴不在卯酉。故名子但取否泰二卦﹐陰陽兩停之。又或爲二八春秋月二分﹐或爲正。七之月﹐或爲上下二弦﹐不得其旨爲之惑矣。

贈白龍洞劉道人歌

玉走金飛兩曜忙﹐始聞花發又秋霜。

徒誇錢壽千來歲﹐也似雲中一電光。

一電光﹐何太速﹐百年都來三萬日。

其間寒暑互煎熬﹐不覺童顏暗中失。

縱有兒孫滿眼前﹐卻成恩愛轉牽纏。

及乎精竭身枯朽﹐誰解教君暫駐延。

暫駐延﹐旣無計﹐不免將身歸逝水。

但看古往聖賢人﹐幾个解畱身在世。

空玄子曰﹕日月如校﹐時光似箭﹐人生七十者稀。寒暑逼人﹐兒孫牽情﹐至於老死﹐世世皆然。有誰回頭﹐堅心求道﹗畱形在世。深嘆人生難矣﹐至道難聞。

身在世﹐也有方﹐柢爲時人沒度量。

競向山中尋艸木﹐伏鉛制汞點丹陽。

世人求道不知正路﹐酷愛外鑪尋奇艸木﹐煉幾鉛汞冀點化陽丹﹐換骨爲寶。仙翁有詩云﹕休煉三黃及四神﹐若尋眾艸更非眞。此戒世人不可以外鑪見寶爲心﹐若丹熟自然金滿屋﹐何用耗火亡貨財乎。

點丹陽﹐事迥別﹐須向坎中求赤血。

捉來離位制陰精﹐配合調和有時節。

時節正﹐用媒人﹐金公姥女結親姻。

金公偏好騎白虎﹐姥女常駕赤龍身。

虎來靜坐秋山裹﹐龍向潭中奮身起。

兩獸相逢戰一場﹐波浪奔騰如鼎沸。

黃婆丁老助威靈﹐撼動乾坤走神鬼。

能使鉛汞伏火﹐點化赤血﹐換骨成形﹐只是責財之心﹐爲妄用之資﹐不知種徳﹐反以增罪﹐何益於生死大事。金丹點化﹐幾骨變爲純陽之仙﹐事迥別殊。坎中求赤血﹐於白虎之中﹐而求一八弦气﹐黑鉛取精也。離位制陰精﹐於靑龍之中﹐而求一八之弦气﹐紅鉛取髓也。坎黑而求赤﹐離陽而制陰﹐二物交媾﹐探之有日﹐取之有時。時節旣正﹐又用黃婆媒合﹐自然金公騎虎﹐妮女騎龍﹐配爲夫婦﹐兩情春戀﹐二物交垢。黃婆作媒﹐金公助威。奪得乾坤﹐而乾坤爲之撼動﹐欽伏鬼神﹐而鬼神爲之奔走。古歌曰﹕微微騰倒天地精﹐鉆簇陰陽走神鬼是也。非世之所謂金石艸木之類。右言外藥。

須臾戰罷雲雨收﹐種个玄珠在泥底。

從此根芽漸長成﹐隨時灌漑抱眞精。

十月脫胎吞入口﹐不覺凡身已有靈。

兩戰野戰旣畢﹐立得金丹吞入五內﹐種此玄珠在於土釜泥底﹐依火符進退﹐以眞火烹煎﹐從此金液還丹根芽日長月成﹐隨時用之灌漑而滋生。至於十月聖胎圓成﹐煉形化气﹐自有種種靈气。煉气化神﹐自然合道。右悶內藥。

此个事﹐世問稀﹐不是等閒人得知。

夙世若無仙骨分﹐容易如何得遇之。

得遇之﹐宜便煉﹐都綠光景急如箭。

要取魚時須結腎﹐莫只臨川空嘆羨。

聞君知藥已多年﹐何不收心煉汞鉛。

莫教燭被風吹滅﹐六道輪回莫怨天。

金丹大道﹐世罕得傳﹐風植仙骨﹐際遇眞師﹐下手速修﹐猶大遲耳。年不待人﹐莫教浪死。旣不知藥﹐急煉鉛汞﹐非世問有質之物﹐非伏制鉛汞點丹陽之藥也。此勸人早修。

近來世上人多詐﹐盡著布衣稱道者。

問他金木是何般﹐噤口不言如害啞。

卻云伏气與休糧﹐別有門庭道路長。

君不見﹐《破迷歌》裹說﹐太一全眞法最良。

莫怪言辭多枉劣﹐只教時人難鑑別。

惟君心與我心同﹐方敢傾懷向君說。

庸俗之徒﹐以修道爲務﹐不知金木是何物﹐徒以服气休糧﹑傍門小衍。烏知《破迷歌》內云﹕如何卻是道﹐太一含眞气。五行不順行﹐虎向水中生。坎離顚倒衛﹐龍從火裹出。其斯之謂歟。右深警世人。

或者解此歌﹐以十月脫胎吞入口﹐此言聖胎出入變化之神﹐其言是也。又以一粒靈丹吞入腹﹐《參同契》云﹕金砂入五內﹐以爲後人疑此便爲外丹﹐此言未當也﹐是未得《悟眞》之的傳也。其迷《悟眞》旨要﹐乃云眞鉛是先天之气﹐自腎中生。神汞是性中之眞﹐從心中出。气中之气藏眞水﹐性中之眞蓄眞火。何不深究《悟眞篇﹟叔》有云﹕今之學者﹐取鉛汞爲二气﹐分心腎爲坎離。等是皆日月失道﹐鉛汞異鑪﹐欲望結成還丹﹐不亦遠乎。此《悟眞篇》之所誚﹐今反以此爲旨要﹐以是觀之﹐不得《悟眞》之的傳明矣。若遇眞師﹐方知予言之妄﹐非敢斥其非﹐欲以明道也。

石橋歌

吾家本住石橋北﹐山鎖山關森古木。

橋下澗水徹昆侖﹐山下飲泉香馥鬱。

吾居山內實堪誇﹐褊地均栽不謝花。

山北穴中隱藏虎﹐出穴哮吼生風霞。

山南潭底藏蛟龍﹐騰雲降雨山蒙蒙。

二獸隱伏斗一場﹐玄珠隱伏是眞祥。

景堪羨﹐吾暗喜﹐自斟自酌醺醺醉。

醉彈一曲無弦琴﹐琴裹聲聲教仔細。

可嘿醉後沒人知﹐昏昏默默恰如癡。

仰觀造化工夫妙﹐日還西出月束歸。

天是地﹐地是天﹐反覆陰陽合自然。

識得五行顚倒處﹐指日升霞歸洞天。

黃金屋﹐白玉橡﹐玉女金童日侍前。

南辰北斗分明布﹐森羅萬象現無邊。

無晝夜﹐要綿綿﹐聚散抽添火候全。

若問金丹瑞的處﹐尋師指破水中鉛。

木生火﹐金生水﹐水火須分前後隊。

要辧浮沈識主賓﹐鉛銀砂汞方交會。

有剛柔﹐莫逸意﹐知足常足歸本位。

萬神齊和太平年﹐急時國富民歡喜。

此个事﹐好推理﹐同道之人知此義。

後來一輩學修行﹐只說存養並存气。

在眼前﹐甚容易﹐得服之人妙難比。

先且去病更延年﹐用火烹煎變陽體。

學道人﹐去思己﹐休問旁門小法制。

只知目下嚇得人﹐不覺自身暗憔悴。

勸後學﹐須猛摯﹐莫從拋家住他地。

妙道不離自家身﹐豈在千山並萬水。

莫因循﹐自貪鄙﹐火急尋師覓玄指。

在生若不學修行﹐未必來生甚胎裹。

旣有心﹐要終始﹐人生大事惟生死。

皇天若負道心人﹐令我三塗爲下鬼。

空玄子曰﹕此歌乃是總贊金丹之妙﹐破除旁門之非。其日龍虎﹑鉛銀﹑朱汞﹑浮沈﹑主賓﹐是稟陰陽二物之眞也。其日日西﹑月束﹑天是地﹑地是天﹐是諭陰陽之交娠﹑五行之顚倒也。水中鉛﹑木生火﹑金生水﹐是諭陰陽所產也。玄珠是稟金丹成像也﹐晝夜抽添是明十月用功也﹐存養存气是破旁門小衍也。其贊羨金丹之功﹐勸勉修道之語﹐觀辭易知﹐不用贅解。

絕句

休施巧僞爲功力﹐認取他家不死方。

壺內旋添畱命酒﹐鼎中收取返魂漿。

注曰﹕修眞之士﹐多執非類巧僞之法施功而已﹐而不肯問他家自有同類不死之方﹐能於鼎中探取返魂之陽丹﹐腹內旋添延命之汞火。二物者﹐眞修身之至寶也。《參同契》日同類易施功﹐非類難爲巧﹐此其證也。所謂他家者﹐卽白虎之弦气也。後學之人﹐多執以己身精气謂之眞鉛﹐旣然如是﹐仙翁豈有以他家之說﹟而誑他人乎。

疏曰﹕前詩言﹕自向家園下種栽﹐無名子解曰﹕不肯下問他家﹐自有同類不死之方。前詩爲我而言﹐故日自向。此詩爲教人而言﹐故日他家。其爲同類則一也。此所謂同類﹐非謂人與與人爲同類也者﹐於元气之混一也。以元气補元气﹐是以無涯之气補有涯之气﹐所以成仙之易也。《參同契》云﹕元精流布﹐因气托初。此同類也。若人以人補人﹐則人身皆屬陰。以陰補陰﹐是以牝雞自卯﹐其體不全﹐安得合陰陽交媾之妙﹐安能得先天之气凝結爲丹﹐安能化純陽之軀爲純陽之仙哉。

敲竹喚龜吞玉芝﹐鼓琴招鳳飲刀圭。

近來透體金光現﹐不與凡人話此規。

注曰﹕此言運火之功也。竹者﹐虛心無情之物也。敲者﹐兩物相擊之義也。鼓琴者﹐夫婦諧和之義也。龜者﹐鉛也。鳳者﹐汞也。刀圭者﹐陰符之器也。玉芝者﹐陽火之气也。龍之弦气日玉芝﹐虎之弦气日刀圭。此言龍虎相擊而結爲夫婦﹐如琴聲之諧和也。鳳者﹐南方朱雀也。龜者﹐北方玄武也。亦南北坎離之象﹐交煉而成金丹﹐卽時探取﹐餌歸丹田土釜之中﹐以制己之陰汞。然後虛心諧和夫婦之情﹐交接陰陽﹐以運符火。以符火按卦爻﹐合呼吸。以呼吸用神气﹐以神气馭水火﹐以水火煉胎息。胎息遊詠﹐坎離交感於中官土釜之中﹐啖養鉛汞。鉛汞日夕飲啖符火之气﹐而生金液之質﹐是爲金液還丹也。

饉按﹕《易眞論》曰﹕幾運火之際﹐或覺尾閒有物﹐直衝夾脊雙關﹐歷歷有聲﹐逆上泥丸。復自泥丸觸上將﹐顆顆降入口中﹐狀如雀卯﹐味如冰酥﹐香甜敵美﹐覺有此狀﹐乃是金液還丹也。徐徐咽歸丹田﹐常常如此不絕﹐則五藏淸虛﹐閉目內觀臟腑﹐歷歷如然燭。漸次有金光萬道﹐燦爛透出身體﹐如火輪雲霧﹐盤旋軍身。漸漸聖驗相續﹐以證超幾入聖。非比諭也﹐乃眞景象也。仙翁嘿膺此異﹐不敢語人﹐蓋非人間所見聞之事也。右內外二藥。

陳上陽子曰﹕竹是中通外直之物﹐爲其不直則敲之﹐要其能應於物。琴乃微弦相和之義﹐爲其不和則調之﹐庶能克濟所事。玉芝卽龍乾﹐刀圭爲坤物。喚龜屬我﹐招鳳要他。非大和�﹐則他安能招我鳳乎。修行之人﹐卦气已過﹐竹不應物﹐可不擊之乎﹐擊卽敲也。琴若不和﹐可不調之乎﹐調卽鼓也。是以七十﹑八十﹐至百二十歲﹐皆可還丹﹐是此道也。中人常士﹐烏可語此耶邪。師妄人﹐焉能知此。非眞仙聖師﹐盟天口授﹐孰得而知之乎。昔我紫瓊公常傳太玄眞人﹐偶一辧士來見﹐曰﹕敲竹喚電吞玉芝﹐敢問我師如何是吹龜。太虛曰﹕喚龜我當與汝『﹐且問你如何是敲竹。辧士曰﹕上上關捩子。太虛曰﹕我不問上上關捩子﹐且說如何是敲竹。辧士曰﹕密密深機。太虛曰﹕你這言語是這長連﹐牀上學來的﹐你將去天下論辮去﹐我這裹不是你吹龜處。其人不悟。今紫瓊指出後﹐卻問紫瓊﹐曰﹕汝知敲竹否。曰﹕寂然不動﹐感而遂通。曰﹕汝知吹龜否。曰﹕禮下於人﹐叉有所求。曰﹕適來辧士何以不悟。紫瓊白﹕彼未得歸﹐𨿽猜不得太虛復誡曰﹕知之非難﹐行之惟難。

饒君了悟眞如性﹐未免拋身卻入身。

若解更能修大藥﹐頓超無漏作眞人。

注曰﹕人頓悟眞心﹐直超如來眞空淸靜性海﹐畢竟有今生後世﹑出彼入此之軀。曷若兼修金丹﹐煉形入於﹑無形﹐變乎不測﹐而臻乎千手千眼之應。故於形神性命之道﹐成彼迥超無漏﹐而具眞金慈相﹐巍巍堂堂﹐爲天人師﹐證無上至眞者哉。大用未現前﹐大法未明透﹐一毫滲漏﹐拋身入身矣。若圓明黑了﹐寶煉金丹﹐道成十極﹐號日眞人。後之迷者以摩撫吐納旁門小法﹐以己合天﹐謂之金丹。夫金丹出於自然﹐旁門出於使然。金丹以月爲本﹐出於庚金之方﹐會於坎水之元。金水相投﹐結成造化﹐所以謂之金丹也。右性命。性命同修﹐是謂一陰一陽之偏陽之道。若上悟性未能了命者﹐則歸於偏陰偏陽之疾﹐而有拋身入身之患矣。

禍福由來互倚伏﹐還如影響相隨逐。

會能轉此生殺機﹐反掌中問災變福。

注曰﹕陽主生日福﹐陰主殺日禍﹐陰消則陽長﹐陽極則陰生。互相倚伏﹐如影響之隨逐﹐此常道自然之理也。若能逆此生殺之機而修之﹐則反掌之問﹐變災爲福﹐害裹生恩﹐男女有孕﹐爲不證矣。右引《陰符》以明道。

了了心猿方寸機﹐三千功行與天齊。

自然有鼎烹龍虎﹐爭柰擔家戀子妻。

注曰﹕此詩警時人之不知返者也。方寸機者﹐言修眞之士﹐未煉還丹以前﹐須是心地了了﹐不爲心猿意馬之所使。古歌曰﹕人生本是一猿猴﹐萬種皆因向外遊。制伏若能收拾住﹐六精結住夜明珠。呂眞人曰﹕未煉還丹先煉心。《西山記》曰﹕眞仙上聖﹐教人修道﹐卽修心也。教人修心﹐卽修道也。又云﹕制之則正﹐放之則狂。淸冷道生﹐昏濁神忘。此其旨也。所謂行者﹐陰與陽也。仙翁曰﹕大藥修之有易難﹐須知由我也由天。若非積行施功徳﹐動有韋魔作障緣。鍾離公曰﹕有功無行如無足﹐有行無功目不前。功行兩全足目備﹐誰云無功作神仙。呂眞人云﹕蓬萊路仗三千功徳﹐獨步雲歸。陰功旣積﹐鈴遇至人。故曰﹕自然有鼎烹龍虎也。其日戀子愛妻﹐此仙翁之意﹐復恐學迷失道而入邪行。愛妻戀子﹐永沈苦海矣。學者須存物外之志可也。右警世人。

西江月

丹是色身至寶﹐煉成變化無窮。更於性上究眞宗﹐決了死生妙用。

不待他身後世﹐現前獲佛神通。自從龍女著斯功﹐爾後誰能繼踵。

注曰﹕金丹能化有形入於無形﹐故能變化無窮﹐隱顯莫測。若能兼以識心見性﹐遣其幻妄﹐以廣神通﹐則性命之道雙圓﹐形神俱妙﹐則斯道愈弘矣。迥超無漏﹐而爲金剛不壞之軀﹐乃無上之大道也。故仙翁曰﹕若以眞金妙色之身﹐證其眞金慈相﹐巍巍堂堂﹐爲天人師﹐示神通力﹐普現法界﹐運無得大慈﹐平等智慧﹐莊嚴佛土﹐廣宣妙法﹐普度眾生﹐則叉兼以識心見性﹐方弘此道。昔龍女頓悟心珠﹐便超佛性﹐乃斯道也。若或修行之人﹐厭此幻相﹐不能修金丹﹐便欲直超如來﹐眞空湛然常寂﹐此爲究竟涅盤三昧﹐則斯之語言﹑斯之身相﹐又非所取也。右性命。子野曰﹕丹是色身至寶﹐只此一語﹐已盡大丹之旨﹐何用多爲。

道光曰﹕此道正是達摩祖師西來意﹐祖祖相傳皆此道也。故六祖云曹漢一派﹐馬祖指爲西江水﹐無非此意。但後人無心﹐但以口談佛祖﹐無可柰何﹐柱杖棒喝﹐百般譬諭﹐使上根者行其道﹐中器者悟其性﹐下根者記其言﹐隨人所適。蓋欲世人先存其性﹐然後修命﹐存性卽玉液煉己之功﹐修一命則金液還丹之道。遇者卻謂我教﹐禪宗一言之下﹐頓悟成佛。此乃誑惑愚迷﹐安有是理哉。要知金丹﹐卽是最上一乘之妙。

紫陽眞人悟眞篇注疏卷之八

悟眞篇後序

竊以人之生也﹐皆綠妄情而有其身。有其身則有其患﹐若其無身﹐患從何有。夫欲免乎患者﹐莫能若體夫至道。欲體至道者﹐莫若明乎本心。故心者﹐道之體也。道之體﹐心之用也。人能察心觀性﹐則圓明之體自見﹐無爲之體自成。不假施功﹐頓超彼岸。此非心鏡朗然﹐神珠廓明﹐則何以鑑彼如如不可定之法﹐而使諸相頓離﹐纖塵絕染﹐心源自在﹐庾定無生者哉。然明心體道之士﹐身不能累其性﹐境不能亂其眞﹐則刀兵焉能傷﹐虎兕焉能害﹐巨焚大浸奚足爲虞。達人心若明鏡﹐鑑而不納﹐隨機應物﹐和而不倡﹐故能勝物而無傷也。此所謂無上至眞妙覺之道也。原其道本無名﹐聖人彊名。道本無言﹐聖人假言爾。然名言若寂﹐則凡流無以識其體而歸其眞。是以聖人設教立言﹐以顯其道。故因言而獲顯﹐一悶因道而反忘。柰何此道至妙至微﹐世人根性迷鈍﹐執有其身﹐而惡死悅生﹐故卒難了悟。黃老悲其貪著﹐乃以修生之術順其所欲﹐漸次導之。夫修生之要在乎金丹﹐金丹之要在乎神水﹑華池。故《道徳》《陰符》之教得以盛行於世者﹐蓋人悅其生也。然其言隱而理奧﹐學者𨿽諷誦其文﹐而皆莫曉其義。若不遇至人授之口訣﹐縱揣量百種﹐終莫著其功而成其事也。豈非學者紛如牛毛﹐而達者惶如麟角乎。僕自己酉歲﹐於成都遇師授以丹法﹐當年主公傾背。自後三傳非人﹐三遭禍患﹐皆不逾兩旬。近方追憶﹐師之所戒云﹕異日有汝解韁脫鎖者﹐當直授之﹐餘皆不許。爾後欲解名籍﹐而患此道人不之信﹐遂撰此《悟眞篇》﹐叔丹藥之本末。旣成而求學者輳集而來﹐觀其意勤﹐渠心不忍惱﹐乃釋而授之。然而所授者﹐皆非有巨勢彊力﹑能提危拯溺﹑慷慨特達﹑能仁明道之士。初再罹禍患﹐心猶未知﹐竟至於三﹐乃省前過。故知大丹之法至簡至易﹐𨿽愚小人得而行之﹐則立超聖地﹐是天意祕惜﹐不許輕傳於非人。而僕不遵師語﹐屢泄天機﹐以有其身﹐故每膺譴患﹐此天之深誠如此之神且速﹐敢不恐懼克責。自今以往﹐當鉗口結舌﹐𨿽鼎擭在前﹐刀劍加項﹐亦無復敢言矣。此《悟眞篇》中所詠大丹﹑藥物﹑火候細微之旨﹐無不備悉﹐倘好事者夙有仙骨﹐賭之則智慮自明﹐可以尋文解義﹐豈須僕區區授之矣。如此乃天之所賜﹐非僕之輒傳也。其如篇末歌頌﹐談見性之法﹐卽上之所謂妙覺之道也。然無爲之道﹐以濟物爲心﹐𨿽顯宣祕要﹐終無過咎。柰何凡夫業綠有厚薄﹐性根有利鈍﹐縱聞一音﹐紛然異見。故釋迦﹑文殊所演法寶﹐無非一乘﹐而聽學者隨量會解﹐自然成三乘之差。此後若有根性猛烈之士﹐見聞此篇﹐則知僕得達摩六祖最上一乘之妙旨﹐可因一言而悟萬法也。如其習气尙愚﹐則歸中小之見﹐亦非僕之咎矣。時皇宋元丰攺元戊午歲月戊寅日張用成平叔序。

