黃帝金匱玉衡經

經名﹕不詳。黃帝金匱玉街經。一卷。底本出處﹕撰人《正統道藏》洞眞部眾街辦。

黃帝金匱玉衡經

黃帝曰﹕吾授汝此圖金匱﹑玉衡經二﹐子祕之。苟非其人﹐道不虛行﹔垂拱無爲﹐而知未明。不出房戶﹐可知天下﹐不出戶房﹐可致眞主。明視登明﹐所臨吉凶﹔自非至精﹐此術不通。閉口閉口﹐禍害不從﹔泄露道眞﹐其命必窮。異域之法﹐體道亦同﹔祕之藏之﹐勿見愚蒙。天一貴神﹐位在中宮﹐據璇璣把玉衡﹐統禦四時﹐攬撮陰陽﹐手握繩墨﹐位正魁罡﹐左房右參﹐背虛向張﹐四七布列﹐首羅八方﹐規矩乾坤﹐噓吸陰陽﹐首五後六﹐以顯吉凶。靑龍主左﹐系屬角亢﹐白虎輔右﹐正左貲參。朱雀在前﹐翻舞翼張﹔玄武在後﹐承徳收功。六合廚傳﹐勾陳將軍﹐剩蛇誅斬﹐金鐵鏘鏘。天后貴配﹐太常臺郎。太陰陰將﹐主錄後宮﹔天空下賤﹐主侍帝庭。白虎傷害﹐審其吉凶﹔各有部署﹐不得縱橫。天一統理﹔中外淸明。金木水火﹐各有列行﹔不治魁罡﹐初建戊己。天之本鄕﹐故能治中﹔神气所藏﹐甲子終癸酉﹐戌亥孤虛。王父之墓﹐不在旬中﹐不治魁罡﹐是謂重凶。三十六用﹐金匱玉房﹐天一最尊﹐爲之主王﹔將中威神﹐巍巍堂堂。

金匱章

天﹣六壬發用

第一經曰﹕日辰陰陽中﹐有相克者爲用﹐是謂入不入﹐是最急者也。何謂日辰﹐假令今日甲子﹐一甲爲日﹐子爲辰。陰陽者﹐日上神爲陽神﹐辰下神爲陰神。假令正月甲子日平旦﹐登明臨甲﹐不相克﹔從魁臨子﹐不相克﹔傳送爲登明陰﹐不相克﹔勝先爲從魁陰上賊下﹐當以勝先爲用。假令十二月壬申平旦﹐從魁加壬﹐不相克﹔陰得小吉﹐不相克﹔賊勝先臨申﹐上克下爲用。將得天后﹐與火神並在金鄕﹐爲憂﹐婦女不安﹐若懷子墮傷。傳得天罡﹐將得剩蛇﹐主驚恐﹐此人八月當以女子事爭鬥﹐相驚恐。傳得功曹﹐將得六合爲後﹐正月當與吏議嫁娶。若市買之事﹐用得金﹐言錢﹑兵得木﹐憂折傷﹔得火﹐憂口舌﹔得土﹐言鬥訟﹔得水﹐言逃亡﹑媱泆。上克下憂女子﹐下克上憂男子。各以四時﹑王相﹑囚死其所勝爲憂。上克下﹐若亡命他人﹔下克上﹐爲病己身。假令太歲在卯﹐太衝爲用﹐吉凶不出歲。二月卽太衝爲用﹐吉凶不出月。今日巳太一爲用﹐吉凶不出日。平日一寅功曹爲用﹐吉凶不出時﹐須臾問耳。坐者勿令起﹐行者勿令止﹐吉凶之事正在今也。他效此。假令正月甲戌時加未﹐功曹爲天后﹐加戌爲用﹐天后爲婦女。正月寅中有生火﹐婦人妊娠。天后水將與功曹中火並﹐水火相克﹐此言子生毀傷死也。功曹春夏爲九天梁憂縣官受王气戌爲厭辰時右死說怪妖也。傳見勝先﹐將得白虎﹐憂死喪。終見六合爲天門﹐主陰私﹑媒妁。魁爲天關﹐出天門﹐登天關﹐涉天梁﹐見白虎﹐必憂死喪。爲人見閉遮﹐出入移徙﹐婦女逃亡﹐不安至縣官。用三傳得三火﹐憂失火燒﹑殺人﹑驚雷﹑口舌起。以用所生爲吉期﹐所畏爲凶期。功曹爲用﹐喜在丙丁﹐凶在庚辛。用起陽辰﹐憂事廢他人﹔爲方來在陰辰﹐憂起己身。傳見子﹐母爲救﹔見鬼吏爲重凶。其用中有微气﹐若神將克其凶者﹐亦爲有救。用得六甲之孤爲元子﹐得六甲之虛爲元夫。以用別吉凶﹐爲王气所克﹐法憂縣官﹔相气所勝﹐法憂錢財﹔休气所勝﹐法憂疾病﹔囚气所克﹐法憂囚徒構系﹔死气所勝﹐法憂死喪。家墓休爲老人﹐王相胎气爲丁壯﹐金克木爲折傷﹐木克土爲癰腫﹐土克水爲內閉不通﹐水克火爲執失明﹐火克金爲驚恐﹑失气﹑異虛狂。六甲常以戊己虛衝爲孤。

第二經曰﹕日辰陰陽中﹐有兩相克者﹐先以下克上爲用﹐上克下爲順﹐下克上爲逆。逆者﹐憂探在內難解。順者﹐憂淺在外易解。是謂入者當審所用言﹐察吉凶之微。假令二月戊子時加卯﹐神後臨戊﹐戌寄治於丙﹐下克上陰得小吉﹐上克下傳得功曹﹐皆上克下﹐神後當爲用。假令壬辰年旦﹐小吉加壬﹐上克下﹐當以神後爲用。《周易》以世爲卜者﹐身式以用爲卜者﹐身別吉凶者也。金入木﹐傷人者也。憂鬥訟至縣官。木入金﹐憂女人至縣官。水入土﹐憂亡遺錢財。土入水﹐憂鬥爭布帛。木入土﹐憂牢獄﹑口舌﹑財物系傷。土入木﹐憂男子持重疾病﹑欲祠杞。金入火﹐憂外人相欺給。火入金﹐兩女子﹑一男子有口舌。火入水﹐憂女子驚吏鬥訟。水入火﹐驚恐有產病。他準此。假令正月乙巳時加未﹐傳送加乙﹐上克下﹐神後爲傳送陰而臨申﹐不相克。從魁加己﹐下克上爲用﹐將得六合﹐主陰私之事。從魁爲下所克﹐奴婢從之﹐期以重憂﹐有陰謀相賊。從下賤人起﹐又爲相气所勝﹐法言訟財物。傳得大吉﹐終於太一﹐法言戰鬥相傷至死亡。何以言之﹐用起三金﹐終太一﹐將得白虎也。以意分別之。他準此。

第三經曰﹕日辰陰陽中﹐有兩下克上﹐或有兩上克下。先以與日比者爲用﹐是謂欲其一必得其日也﹔是謂重相克者﹐取與日比者﹐言有兩用也。比者﹐爲近﹐憂在內﹔不比﹐憂在外。爲遠﹐有仇怨。故必得日比也﹐與賊盜﹑亡人比裏家人。假令正月辛亥日時﹐日出卯﹐勝先加辛﹐小吉加亥﹐此兩上克下﹐小吉與辛比﹐有辛未無辛丑﹐小吉當爲用。假令二月丙午時加未﹐傳送加丙﹐從魁加午﹐此兩下克上﹐傳送與丙比﹐有丙申無丙酉﹐傳送當爲用。剛日用得木﹐憂縣官文書﹔得火﹐憂田宅﹑口舌﹔得木﹐憂縣官﹑死鬼﹔得金﹐憂遷移﹑不安﹑刀兵﹔得水﹐憂女人重身﹑至憂人卯日用﹔得木﹐憂木器﹑船車﹑盜賊﹔得水﹐憂戰闕見血﹔得土﹐憂財物﹑豆谷﹔得金﹐憂六畜﹔得火﹐憂女子徵召﹑媱泆內亂。假令正月壬辰時加辰﹐勝先臨壬﹐下克上﹐登明加辰﹐下克上﹐此言無壬亥有壬午﹐勝先當爲用。老气所克﹐法憂疾病。火入水﹐將得天后﹐爲事起婦女。傳見大吉﹐與勾陳並﹐法憂戰鬥。終見傳送主出入﹐爲後三玄武並﹐必言遠出有失。傳送加醜﹐爲下臨其墓﹐法憂悲哀不樂﹐喜夢見死人及孤寡。他準此。

第四經曰﹕日辰陰陽中﹐有兩比者﹐以其始入涉害深者爲用﹐是所謂察其微﹐見其機者。言起季仲爲微﹐在孟爲機。機者﹐憂探﹔微者﹐憂淺﹐爲易過也。假令八月甲申平旦﹐天罡加甲﹐下克上﹐神後爲河魁﹐陰下克上﹔是爲天罡﹑神後爲下所克。又俱比甲﹐言甲辰亦有甲子﹐天罡是土加甲﹐始入木鄕﹐涉害猶探﹐爲機。神後臨戌﹐轉便入水﹐爲微﹐天罡當爲用。假令七月甲子日時加亥﹐傳送加甲﹐上克下﹔陰得功曹﹐下克上﹔勝先臨子﹐下克上﹔陰得神後﹐上克下。此俱與日比﹐勝先度癸得丑﹐功曹方經庚酉﹐辛涉害深﹐功曹當爲用。此謂進退失節﹐重有憂者也。正月辛酉時加午﹐太衝臨辛﹐下克上﹔傳送爲太衝陰而臨卯﹐上克下﹔功曹加酉﹐下克上﹔小吉爲功曹﹐陰而加寅﹐下克上。太衝﹑小吉俱爲下所克﹐又俱比辛﹐太衝度辛而入戌﹐憂淺﹔小吉始入木鄕﹐涉害小﹔吉當爲用。所謂倪見其仇﹐仰見其丘。小吉主婦女﹐將得勝蛇﹐憂死人﹑女子﹑驚恐﹑有怪血日生。小吉過束北﹐鬼門當見鬼。傳得神後﹐將得天空﹐婦欲欺其夫﹐有二心。終太一將得天后﹐爲重憂婦女。用爲王气所勝﹐法憂縣官﹐有兵甲之憂﹐仇怨相害。以火加水﹐故也。他準此。

第五經曰﹕日辰陰陽中﹐無相賊者﹐當以遙與日相克者爲用。是謂交俱不相克﹐入從獨立者也。此言有一神陰中住﹐賊日。若日往克陰中之神﹐神來賊日﹐身有憂﹐從外來。日往克神﹐爲有仇怨﹐從中起﹐有望外人而不來。辰𨿽有遙相克﹐不得爲用。用日﹐不用辰也。假令四月辛酉時加己﹐大吉加辛﹐不相賊﹔陰得天罡﹐不相克﹔神後加酉﹐不相克﹐陰得太衝﹐皆不相克。辛遙克太衝﹐當爲用。五月甲午時加戌﹐登明加甲﹐不相克﹔傳送爲登明陰﹐不相克﹔太衝加午﹐不相克﹔陰得神後﹐不相克。四課陰陽中﹐並無相克。惟有傳送遙往克甲﹐當以傳送爲用。有兩遙相克今日者﹐亦用日比。天一順行﹐若有臣不可止﹐憂男子病。逆行﹐父子不可親﹐憂女子。行有客﹐不可內讒賊之意﹐禍從西南來﹐揚兵入門相傷殺見血﹐愼無西南行。皆以神將言之﹐有魁罡﹑白虎謀相殺﹐玄武爲盜。正月己卯時加寅﹐天罡加己﹐不相克﹔陰得大吉﹐不相克﹔神後加卯﹐不相克﹔陰得從魁﹐不相克。四課陰陽中﹐並無相克者。已獨往克神後﹐神後當爲用。法主婦女與夫一﹐並有貴人徵召事。又爲死者所勝﹐法憂死人﹐余則及家訟﹑家墓。他準此。

第六經曰﹕日辰陰陽中﹐並無相克﹐又無遙相克者﹐剛仰柔伏﹐視昴星所得爲用﹐是謂日辰重﹐一切用者也。言剛日﹐當以地昴星上所得神爲用。柔日﹐當以天上昴星所臨辰爲用。昴星爲閉塞﹐行者稽畱居家﹐有憂患。剛日﹐男人遠行未還﹐恐鬥死於外。柔日﹐伏藏女子淫泱﹐深憂不解。二月戊子時加寅﹐大吉加戊﹐不相克﹔陰得從魁﹐不相克﹔傳送加子﹐不相克﹔天罡爲傳送﹐陰不相克。四課並不相克﹐又無遙相克今日﹐戊是剛﹐仰是昂﹐星上得太一﹐當爲用。行者復行。九月乙未時加辰﹐太衝加乙﹐不相克﹔陰得功曹﹐不相克﹔勝先加未﹐不相克﹔陰得太一﹐不相克。乙酉日﹐伏視天上﹐昴星所臨﹐當爲用。行者止藏﹐如不來﹐居者在家﹐不欲見人。以此占人一切用。如以決吉凶﹐不傳終也。正月戊寅時加未﹐從魁加戊﹐不相克﹔陰得大吉﹐不相克﹔勝先加寅﹐不相克﹔陰得河魁﹐不相克。戊剛日﹐昴星上見大吉﹔當爲用。行者稽畱遠方關梁。將得天一﹐立六之門﹐占貴人不安其官﹐小人分異。此剛日也。正月己丑時加鬼﹐魁加己﹐不相克﹔陰得大吉﹐不相克﹔天罡加醜﹐不相克﹔陰得小吉﹐不相克﹔又無遙相克。己酉日﹐當以天上昴星所臨下辰午﹐當以勝先爲用﹐將得天空。他準此。

第七經曰﹕天地復名日吟。諸神若歸其家﹐四日辰不相克﹐剛用日上神﹐酉用辰上神﹐是謂關梁陰陽反。故無所擇者也。假令今日甲剛日也。徳在陽﹐故以日上神爲用。今日乙酉日也﹐徳在陰﹐故以辰上神爲用。所以然者﹐陰陽之气合同。此時不可出行﹐舉事不成。占吉凶﹐將出徙在外。將移合將離﹐視起用神﹐所刑者傳用﹐自刑用其衝。假令今日甲子﹐功曹臨甲爲用。功曹刑已中﹐見太一﹐太一刑甲﹐終見傳送。吉凶皆以神將言之﹐剛日﹐木神臨木﹐憂文書﹑木器﹐男子欲遠行﹔火神臨火﹐男女口舌至縣官﹔金神臨金﹐憂遷徙﹑分異﹔土神臨土﹐憂貴人遙使﹔水神臨水﹐貴人酒。柔日﹐木神加木﹐憂船車至縣官﹔火神加火﹐憂女子媱泆﹑訟屋舍﹔金神加金﹐憂遷移﹑分異﹔土神加土﹐憂女子﹑訟田宅﹑分異﹔水神加水﹐憂財物失走﹑捉盜不得﹑家亡﹑不越境。他效此。

第八經曰﹕大吉殺乙。戊己辛壬之日﹐以配子午卯酉之辰﹐是謂天地之道﹐歸殃九醜。九醜者﹐謂五幹四辰合爲九也。大吉常天之大殺居其上行﹐其殺故曰醜。謂四仲之日時加四仲﹐大吉臨日辰﹐以舉百事﹐大凶。大吉加日﹐害長﹔加辰﹐害少﹔剛日害男﹐酉日害女﹔日在陽傷夫﹐在陰傷婦﹔重陰害父﹐重陰害母。天一前爲陽﹐天一後爲陰﹐日辰皆在天一前爲重陽﹐日辰皆在天一後爲重陰。以四時气爲王相期三年﹐囚死期三月。以大吉並將﹐言其形狀。四辰或與大時並﹐大吉﹔與凶並﹐如加九者﹐大凶﹐禍重至﹐必有咎﹐刑戮﹑死亡﹑流血千里﹑萬無全者。經言﹕乙者﹐雷電之始戊己﹐北辰下之日也。辛秋始斷刑之日﹐王日月三光所不照﹐無功之日也。四仲之辰﹐萬物之存亡日也。大吉﹐日月五星所始也。故合則爲害。假令二月壬子時加酉﹐大吉臨子﹐剛日也。當殺長男﹐期六月戊辰﹑戊戌﹑己未﹑己丑。所以然者﹐王水惡土﹐故土日﹑土月期之。四季土月時加酉﹐四仲時也。大吉加子﹐此爲加陽辰﹐小男坐之。二月大時在子春﹐土死。此爲大凶﹐次知所坐。以大吉所並將言之﹐太陰並坐﹐祠祀鬼神﹐爲敗騰蛇並﹐爲驚死﹔朱雀並﹐坐文書若燒死﹔六合並﹐坐女子淫泆乳生﹔勾陳並﹐格團死﹔靑龍並﹐生余酒食錢財﹔天一並﹐與貴人同憂﹔天后並﹐婦人懷他人子﹔玄武並﹐坐盜賊﹑六畜爲敗﹔太常並﹐女子以田宅﹑財物爲敗﹔白虎並﹐死喪爲敗﹔天空並﹐以偸盜﹑詐欺爲敗。十一月乙卯時加辰﹐大吉加乙爲用。將得剩蛇﹐用傳終得三土﹐憂婦女﹑爭田宅﹐長女坐之。八月戊子時加卯﹐大吉加子﹐陰功曹爲用。大吉𨿽不爲用﹐猶爲九醜﹐少男坐之。大吉﹐設家墓動。他準此。

第九經曰﹕諸制曰占事﹐辰自往加其日上﹐而又下克上爲用﹐是謂持其身行就人者﹐所謂贅婿婿意也。假令今日甲戌﹐河魁臨甲﹐乙未小吉﹔臨乙﹐丙申傳送﹔加丙﹐甲辰天罡﹔加甲﹐乙丑大吉。臨乙﹐此則辰加其日﹐而下克上。以此占吉凶﹐少將害老﹐室家相克﹐中外媱泆﹐內亂之道。臣謀其君﹐子圖其父﹐奴欲謀其主。又一法﹐魁加甲﹐出刑入岡訟。小吉加乙﹐憂女子﹑酒食。太一加癸﹐女子訟衣服。亥加己﹐女子錢競。從魁加丁﹐欲分異。勝先加壬﹐訟田宅﹑女子﹑喜驚火。神後加戌﹐女子病死媱洗。將得天后﹐媱於親屬。又曰二月甲戌時加寅﹐魁與月神並﹐未加甲﹐下克上﹐吉。又皆有媱亂。將得朱雀﹐內相告言﹔勾陳﹐內相殘賊﹔白虎﹐相殺﹔天空﹐欲爲贅婿﹔天后﹐媱泆事。

第十經曰﹕閉口﹑閉口﹐陰在汝後。度四而同﹐言從神後逆數至從魁﹐合醜神陰陽之位。男亡責陰﹐女亡責陽﹐始其亡人位﹐久歸其鄕。囚死爲近﹐王相爲遠﹐重陰不出﹐參以反吟。亡人歸陽﹐盜者發陰﹐一由玄武者也。此六癸之支爲陰﹐六甲之支爲陽。假令功曹爲玄武﹐陰在登明﹐天罡爲玄武﹐陰在大吉。此謂六甲旬頭尾陰陽也。假令正月庚子時加辰﹐天罡爲玄武﹐陰得登明。欲知盜者是誰﹖視庚上之神得太衝。太衝木也﹐生於亥﹐盜者親屬也。九月丁巳時加丑﹐從魁爲天一加未﹐神後爲玄武而加戌。女亡西北門﹐責成地﹔男亡當責從魁從魁加未﹐責未地。此爲疫四逆﹐責四神者也。酉六未八﹐六八四十八里。女亡責神後﹐神後加戌﹐戌五子九﹐五九四十五里。王气付而倍之﹐相气因而十之﹐休气因而倍之﹐囚气如數死气半之。正月甲子時加卯﹐天罡爲玄武而加申﹐天罡爲陽也。陰在大吉加己﹐男亡束南﹐行巳地求之﹔女亡西南﹐行申地求之。閉口者﹐言黃帝重他人陰私﹐故言閉口。六甲爲陽者﹐甲子神後﹐甲戌河魁﹐甲申傳送﹐甲午勝先﹐甲辰天罡﹐甲寅功曹。此六甲支爲玄武陽也﹐六癸支爲其陰。甲子旬有癸酉﹐癸酉用從魁。甲戌旬有癸未爲小吉。甲申旬有癸巳﹐癸巳爲太一。甲午旬有癸卯﹐癸卯爲太衝。甲辰旬有癸丑﹐癸丑爲大吉。甲寅旬有癸亥﹐癸亥爲登明。此六癸支爲玄武陰也。文大難解﹐其四方驗此之謂也。

玉衡章

天一六壬發用

第一經曰﹕用之物气﹐與今日同類﹐無問其餘﹐見爲親疏者。此謂所生爲其﹐所死爲物。假令今日甲乙木也﹐登明爲用﹐爲气﹐爲生事者吉戌小吉爲用﹐爲物﹐百物皆死不生。亥卯未俱木﹐故同類木生於亥﹐死於未者也。無問其餘﹐但得登明中木﹐不問水也。但得小吉中木﹐不問其中火﹑土也。親疏者﹐言用起登明。登明甲乙之家﹐功曹﹑太衝爲親兄弟﹐小吉外昆弟﹑外孫。欲爲吉事﹐陰陽中見登明爲吉。若爲死事﹐陰腸中有小吉﹐善用與今日比者﹐親屬兄弟。日與陽比男﹐陰比女﹐以占吉凶百事﹔比自親內外﹐至親也。他亦準此。

第二經曰﹕始生與死今日相視﹐見而相惡﹐以知新故。假令今日乙魁臨乙爲用﹐魁中有金﹐西方位也﹐爲始生。今日乙大吉臨乙爲用﹐大吉中有死﹐金爲死也。今日相視者﹐此謂乙中之木欲克魁﹐大吉中土惡見魁﹐大吉中金﹐情不達好。故曰﹕見而相惡﹐用起始生﹐萬事皆新﹐吉凶如神將言。言用起死﹐萬事皆故。古人娶婦﹐或與交通﹐今欲取之。若去婦﹐今欲還之。或是故物﹐今欲求之。今日丁大吉臨丁﹐爲始生﹐天呈臨丁﹐爲死。今日己天呈臨己﹐爲始生﹔小吉臨己﹐爲死。今日辛小吉臨辛﹐爲始生﹔河魁加辛﹐爲死。今日癸大吉臨癸﹐爲始生﹔天呈臨癸﹐爲死。丁中有水﹐大吉。天罡中亦有水﹐己中有木﹐小吉。天罡中亦有木﹐辛中有火﹐小吉。魁中亦有火﹐癸中有土﹐小吉。魁中亦有土。此皆當爲用者也。獨五酉日用此耳﹐卽剛日以用起陽爲新﹐起陰爲故。有王相气爲新﹐囚死气爲故。用起陽爲方來﹐陰爲去事。又一法﹐今日乙天一爲新﹐大吉爲故。今日丁傳送爲新﹐天呈爲故。今日己登明爲新﹐小吉爲故。今日辛功曹爲新﹐魁爲故。今日癸太一爲新﹐天罡爲故。各以神將言之。今日乙木生於亥﹐長於卯﹐死於未。登明爲用故事﹐太衝新事﹐小吉方來故事。他準此。

第三經曰﹕四立之日﹐名曰四絕。是謂誰適憂者﹐天禍視汝。此言四立者﹐立春之日少陽气始﹐立夏之日太陽气始﹐立秋之日少陰气始﹐立冬之日太陰气始﹐故曰四立。何謂四絕﹖時受死始立﹐以先之一日﹐相付悲哀﹐相去庾絕﹐故日四絕。假令立春先之一日﹐己上望見日﹐言天上日臨己也。此時占吉凶﹐必爲暴禍在門流血﹐至縣官不出。其時女子逆生。月神正臨此日﹐月神謂正月登明﹐二月河魁月將也﹐俱死辰其性速。假令辛亥立春﹐先之一日庚戌﹐月將臨庚是也。誰適憂者﹐天禍視汝﹐得此日而臨之﹐以占萬事﹐必爲暴死道路﹐其不出月中也。獨臨庚不以其至﹐皆將神言之。

第四經曰﹕四離之辰﹐上望見月﹐是謂不祥。祥無少多﹐天寇所過。四離日﹐立春﹐春分﹐立夏﹑夏至﹐立秋﹑秋分﹐立冬﹑冬至。此四離之辰﹐上望見月宿﹐言正月室﹐二月奎﹐三月胃﹐四月畢﹐五月井﹐六月柳﹐七月張﹐八月角﹐九月氏﹐十月心﹐十一月斗﹐十二月須女。是言春分之日﹐陰陽分離﹐各行其令。祥無少多﹐天寇所過。此言春分陰气在卯﹐盜殺百艸﹐楡莢爲落。夏至陽气在午﹐盜殺百艸﹐薺麥死。秋分陰气在酉﹐秋當刑殺﹐而有秋華之芳。冬至陽气在子﹐萬物蟄藏﹐薺麥之類得冬始生﹐皆非正气。故曰﹕寇盜月者﹐積陰之精。主刑。以此占事﹐必有寇竊暴至﹐其不出日。月中心神將言之。又一法﹐春分以甲子亥爲離辰﹐月宿臨亥﹐是不可遠行﹐必逢盜竊賊寇﹐亡遺卻死道中。何以言之﹖春分陰气在卯﹐寇盜艸木也。

第五經曰﹕時克其日﹐用又助之﹐所治之事上﹐上爲憂神﹐將內戰。是謂天罡四張﹐萬物盡傷。假令今日甲乙時加庚﹐辛是金﹐金克甲乙木也。故言時克其日起用﹐傳送從魁並金﹐又克甲乙木。是謂用又助之神﹔將內戰者﹐言從魁傳送﹐並爲靑龍﹐靑龍木也。畏傳送從魁﹐金也。是謂內戰。餘皆準此。天罡者﹐時用及所治之事﹐皆共克今日﹐又上下相克﹐求救不能解。故言四張萬事盡傷。以此時舉事不成﹐憂毀傷﹑家亡。假令二月庚子時加己﹐大吉加庚﹐不相克﹔太一加子﹐下克上爲用。時加巳﹐巳克庚﹐是時克日也。太一爲用﹐又克庚﹐是用又助之。以占吉凶﹐如上法。

第六經曰﹕陽不與陰合﹐陰不與陽親﹐三言相得如往比焉。法曰﹕無媱﹑無媱﹐姦生其中。假令正月甲子時加卯﹐甲者陽﹐爲夫﹔子陰﹐爲婦。臨甲﹐傳送加子﹐甲欲從子﹐畏傳送﹐欲從甲﹐畏河魁﹐土故不相親。三言比者﹐言三傳之神還﹐自比同類也。謂三木﹑三金﹑三火者也。此言用起魁﹐傳勝先﹐終功曹。謂寅午戌俱是火之位﹐亥卯未俱木﹐申子辰俱水﹐巳酉丑俱金﹐此之謂也。以占人﹐皆爲媱邪之心﹐事將危敗也。八月庚辰時加申﹐天罡加庚﹐神後加辰﹑天罡土克神後水﹐是陽不與陰合也﹐陰不與陽親。神後爲陰﹐畏天罡之土﹐是陰不與陽親也。用起神後﹐傳見傳送﹐終天罡﹐是三言也。皆得其類。故曰﹕比此言﹐陰陽不合﹔而用三傳﹐內自得。以此占人﹐言內將有私親﹐親以謀訟之意。何以言之﹖神後旣爲天罡陰﹐又爲起用陽﹐一神有二從﹐故知人有兩心﹐媱泆之意。言無媱者﹐以此時禦媱婦﹐必有禍起也。上克下﹐過在男﹔下克上﹐過在女﹔以神將言之。

第七經曰﹕陽無所依﹐陰無所親﹐禍生於外內及其身。所謂陽無所依﹐謂用下克上﹐陰無所親。言歸陰克﹐大惡﹔天地反時也。正月庚寅壬午時加己﹐此時不可舉百事﹐咎及其身﹐進退失節﹐重有憂也。正月壬子時加己﹐太一加壬﹐勝先加子﹐是陽無所依。勝先傳見神後﹐太一傳見登明﹐爲陰無所親。以此占人﹐君無所因﹐父無所親﹐必見欺。紹當此之時﹐天地猶恐﹐況於民乎。

第八經曰﹕辰克其日﹐下克上﹐是謂亂首﹐必將害老者也。辰克日者﹐諸日伐伐自臨其辰也。假令今日丙子﹐太一挾丙加子﹐乙酉太衝挾乙加酉﹐壬戌登明挾壬加戌﹐癸未神後挾癸加未﹐丁亥勝先挾丁加亥﹐甲申功曹挾甲加申﹐辛巳從魁挾辛加己﹐己卯小吉挾己加卯﹐戊寅天罡挾戊加寅﹐此皆辰克其日﹐用下克上。以此占人事﹐必爲逆道﹐臣弒其君﹐子害其父母﹐妻謀其夫﹐奴婢害主﹐百事凶。正月甲申時加卯﹐來克甲﹐一逆也。魁加甲﹐爲用下克上﹐二逆也。用爲王者所克﹐必言縣官至死喪。何以言之﹖春土死喪﹐若爲天獄。他準此。

第九經曰﹕所謂用起囚死﹐斗今日憂。是謂天獄於身方﹔有殺囚﹐必虞戳辱者也。用起囚死者﹐言神將俱死气也。斗令今日憂﹐言斗系今日之所生也。假令秋七月庚申﹐勝先爲靑龍﹐而加庚﹔太一爲勾陳﹐而加未﹔當爲用也﹐斗又系己﹐己者庚申所生。功曹爲剩蛇加己﹐而爲太一陰﹔太衝爲朱雀加午﹐而勝先陰。騰蛇﹑朱雀火﹐功曹﹑太衝木﹐秋火囚木﹐死皆無气。斗系所生﹐不可舉百事﹐皆爲系囚之憂。又法﹐七月丁卯時加己﹐傳送爲用﹐秋丁囚囚气所克﹐斗系卯。卯者﹐丁之本。此家有系囚也。斗系子亥﹐小兄牢獄出行。正月乙未時加申﹐小吉加乙﹐下克上爲用﹐王正月死鬥。又系癸﹐癸者乙之本。所謂死囚﹐斗令日憂﹐此之謂。一法﹐日用起囚死者﹐言春占﹐得金土之神也。斗令日憂﹐謂斗系今日之本﹐言天獄臨身。憂系囚死者﹐言囚死之气﹐刑於獄也。二月乙酉時加己﹐斗系亥。亥者﹐乙之本﹐故憂。小吉爲功曹﹐陰而加寅爲用﹐春土死﹐言用起囚死者也。傳得神後﹐終太一﹐與白虎並﹐必有死亡。小吉﹐木之獄也。倪見其仇﹐仰見其丘。如以墓論之﹐𨿽得靑龍﹐不能爲救也。他準此。

第十經曰﹕三光並立﹐用在其中。謂日之陽神王相三光﹐用起吉將之﹐有王相三光。此言三陽陽﹐非謂傳用之陰也。故言三陽之光者也。言辰之陽神及用所﹐與鬥將﹐皆多吉。如有王相之气是謂三光﹐用在其中者也。傳用又得吉將﹐上下相生﹐終克始元初有上下不相克﹐下不相賊﹐气在王相一神﹐重得吉﹐𨿽有凶將﹐後有福﹐終而有喜﹐必有重慶。當此之時﹐遠出萬里﹐人水不溺﹐入病不易﹐惡鬼不當入﹐兵不傷。所種者生﹐所爲者成﹐所求者得﹐所欲者聽。病困不死﹐系者無刑﹐刀𨿽臨頸﹐愼勿怖驚﹐舉屍入棺﹐尙猶復生﹐出幽入冥﹐是謂神靈。聖人之教﹐賢者之經﹐謹而按之﹐與神聖並藏之金匱﹐無泄此形。又一法曰﹕正月甲寅時加己﹐傳送爲靑龍﹐靑龍春王加甲並寅﹐此日上神與吉將並王相者也。經言﹕正月甲寅王日一光也﹐靑龍又王又立王上二光也﹐年立木門三光也。功曹爲傳送﹐陰而加甲﹐此爲是陽神而與天后將並爲用﹐是謂用在其中者也。此時天地吉凶而神將並吉。法曰﹕有凶從其多者﹐此之謂也。又一法﹐天一順行﹐前三五加日辰﹐此一陽﹔終王相不相克﹐二陽﹔曰照今日之本﹐三陽也﹔又令在用其中。假令六月戊辰時加辰﹐皆受王相之气﹐傳送爲勝先﹐陰而加午爲用﹐傳送六月受相气﹐亦謂三光。傳得魁﹐與玄武並加申﹐終神後﹐與天后並而加戌﹐此謂始王相﹐終於吉將者。故重慶﹐𨿽復有凶﹐不能害之。天一逆行﹐前三五加日辰﹐一陰﹔用終囚死﹐上下相克﹐二陰﹔時克其年﹐三陰也。斗月照今日之本﹐爲殃。用在其中﹐名曰重陰。終自禍患﹐必困窮。系者𨿽解﹐身屬官。病者𨿽起﹐精魂入棺。居家衰耗﹐破敗憂患。以占萬事﹐大凶。所謂入九地之下﹐役三陰者也。

黃帝金匱玉衡經竟

