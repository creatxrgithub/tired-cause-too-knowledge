黃帝宅經

經名﹕黃帝宅經。撰人不詳。二卷。底本出處﹕《正統道藏》洞眞部眾術類。

黃帝宅經卷上

夫宅者﹐乃是陰陽之樞紐﹐人倫之軌模﹐非夫博物明賢﹐無能悟斯道也。就此五種﹐其最要者﹐惟有宅法而眞祕術。凡人所居﹐無不在宅﹐𨿽只大小不等﹐陰陽有殊﹐縱然客居一室之中﹐亦有善惡﹐大者大說﹐小者小論﹐犯者有災﹐鎭而禍止﹐猶樂病之效也。

故宅者﹐人之本。人以宅爲家﹐居若安﹐卽家代昌吉﹔若不安﹐卽門族衰微﹐墳墓川岡。並同玆說﹐上之軍國﹐次及州郡縣邑﹐下之村坊署柵﹐乃至山居﹐但人所處﹐皆其例焉。目見耳聞﹐古制非一。

黃帝二宅經﹑地典宅經﹑三元宅經﹑文王宅經﹑孔子宅經﹑宅錦宅撓宅統宅鏡天老宅經﹑劉根宅經﹑玄女宅經﹑司馬天師宅經﹑淮南子宅經﹑王微宅經﹑司最宅經﹑劉晉平宅經﹑張子亳宅經﹑八卦宅經﹑五兆宅經﹑玄悟宅經﹑六十四卦宅經﹑右盤龍宅經﹑李淳風宅經﹑五姓宅經﹑呂才宅經﹑飛陰亂伏宅經﹑子夏金門宅經﹑刁曇宅經﹐已上諸經﹐其皆大同小異﹐亦皆自言祕妙﹐互推短長﹐若不徧求﹐卽用之不足。近來學者﹐多攻五姓八宅﹑黃道白方﹐例皆違犯大經﹐未兔災咎。所以人犯修動﹐致令造者不居﹐卻毀陰陽而無據效﹐豈不痛哉。配先賢垂籍﹐誠勗昭彰﹐人自冥蒙﹐日用而不識其象者。日月乾坤﹐寒暑雄雌﹐晝夜陰陽等﹐所以包羅萬象﹐舉一千從﹐運變無形﹐而能化物大矣哉。陰陽之理也﹐經之陰者生化物﹐情之母也﹔陽者生化物﹐情之父也。作天地之祖﹐爲孕育之尊﹐順之則亨﹐逆之則否何異。公忠受爵﹐違命變殃者乎。今采諸祕驗﹐分爲二十四路﹐八卦九宮﹐配女男之位﹐宅陰陽之界﹐考尋休咎﹐並無出前二宅﹐此實養生靈之聖法也。

二十四路者﹐隨宅大小中院﹐分四面作二十四路﹐十干﹑十二支﹑乾﹑艮﹑坤﹑巽﹐共爲二十四路是也。

乾將三男震﹑坎﹑艮﹐悉屬於陽位。卽從西北乾位之震爲陽明矣。坤將三女巽﹑離﹑兌悉屬陰之位。卽從東南巽角順之戌爲陰明矣。是以陽不獨王﹐以陰爲得。陽宅爲宜修陰方。陰不獨王﹐以陽爲得。如上說。亦如冬以溫暖爲徳﹐夏以涼冷爲徳﹐男以女爲徳﹐女以男爲徳之義。《易訣》云﹕陰得陽如暑得涼﹐五姓成和百事俱昌。所以徳位髙壯藹密卽吉﹐重陰重陽則凶。陽宅更招東方﹑北方﹐陰宅更招西方﹐南方爲重也。是東面爲辰南﹐西面爲戌北之位﹐斜分一條爲陰陽之界。凡之陽宅卽有陽气抱陰﹐陰宅卽有陰气抱陽。陰陽之宅者﹐卽龍也。陽宅龍頭在亥尾在巳﹐陰宅龍頭在巳尾在亥。其狀在龍者﹐陰龍靑﹐陽龍赤﹐各有命坐﹐切忌犯也。凡從巽向乾﹐從午向子﹐從坤向艮﹐從酉向卯﹐從戌向辰移。已上移轉及上官所住﹐不計遠近﹐悉入陽也。從乾向巽﹐從子向午﹐從艮向坤﹐從卯向酉﹐從辰向戌移。已上移轉及上官﹐悉名入陰。故福徳之方﹐勤依天道。天徳﹑月徳﹑生气到其位﹐卽修令淸潔闊厚﹐卽一家獲安榮華富貴。天之福徳者﹐宅之財命也。財命旣壯﹐何愁不榮。故須勤修。再入陰入陽﹐是名無气。三度重入陰陽﹐謂之無魂。四入﹐謂之無魄。魂魄旣無﹐卽家破逃散子孫絕後也。《經》云﹕連犯不止﹐滅門絕嗣﹐此之謂也。若一陰陽﹐往來卽合天道﹐自然吉昌之象也。設要重往﹐卽須逐道住四十五日﹑七十五日﹑往之無咎﹐仍宜生气﹑福徳之方始吉。更犯五鬼﹑絕命﹑刑禍者﹐尢不利。訣云﹕行不得度﹐不如復故。斯之謂也。又云﹕其宅乃窮﹐急翻故宮。宜拆刑禍方捨﹐卻益福徳方也。又云﹕翻宅平墻﹐可爲銷殃。宅之行年不利﹐或口舌疾病等﹐卽宜翻刑禍添益福徳﹐攺移墻壁﹐卽災消致其大吉昌也。夫辧宅者﹐皆取移來方位﹐不以街北﹑街束爲陽﹐不妨是陽之位作陰宅居之﹐卽吉。街南﹑街西爲陰。不妨作陽宅居之吉。凡移來﹐不勒遠近﹐一里﹑百里﹑千里﹑十步﹐與百步同。又此二宅﹐修造惟看天道﹐天徳﹑月徳﹑生气到﹐卽修之﹔不避將軍﹑太歲﹑豹尾﹑黃幡﹑黑方及音姓。宜忌順陰陽二气爲正﹐此諸神殺﹐及五姓﹑六十甲子﹐皆從二气而生﹐列在方隅﹐直一年公事﹐故不爲災。凡諸刑殺在刑禍方者﹐設天徳﹑月徳到﹐亦須避之。若神殺在宅﹐福徳方卽待天徳﹑月徳﹑生气到其位﹐便須修之﹐用功多卽善﹐故不避也。若不明陰陽之气到其位便須修之用功多卽善﹐故不避也。若不明气中小數﹐故不能制其大綱。又云﹕刑禍之方缺﹐復荒福徳之方連接﹐長吉也。又云﹕刑禍方﹐墻捨位宜狹薄﹐誡之髙壯也。福徳方及墻舍人家宜連接壯實也。又云﹕刑禍之方縮復縮﹐猶恐災殃枉相逐。福徳之方拓復拓﹐子子孫孫受榮樂。刑禍之方戒侵拓也﹐不得太縮﹐縮卽气不足﹐不足則損財祿。福徳之方宜戒侵拓也﹐亦不得太過﹐太過卽戒福會至微﹐不消厚福所臨也。凡事足太過﹐所侵拓之數過於本宅﹐名曰太過。又云﹕宅有五虛﹐令人貧耗﹔五實﹐令人富貴。宅大人少一虛﹐宅門大內小二虛﹐墻院不完三虛﹐井鰲不處四虛﹐宅地多﹑屋少﹑庭院廣五虛。宅小人多一實﹐宅大門小二實﹐墻院完全三實﹐宅小六畜多四實﹐宅水溝束南流五實。又云﹕宅乃漸昌﹐勿棄宮堂﹐不衰莫移﹐故爲受殃。捨居就廣﹐未必有歡﹐計只半造﹐必得壽考。宅不宜廣。又云﹕其田𨿽良﹐薅鋤乃芳﹐其宅𨿽善﹐修移乃昌。宅統之宅墓﹐以象榮華之源﹐得利者所作遂心﹐失利者妄生反心。墓凶宅吉﹐子孫官祿。墓吉宅凶﹐子孫衣食不足。墓宅俱吉﹐子孫榮華。墓宅俱凶﹐子孫移鄕絕種﹐先靈譴責﹐地禍常並﹐七世亡魂﹐悲憂受苦﹐子孫不立﹐零落他鄕﹐流轉如蓬﹐客死河岸。靑烏子云﹕其宅得墓﹐二神漸護﹐子孫祿位乃固。得地得墓﹐龍釀虎步﹐物業滋川﹐財集倉庫﹐子孫忠孝﹐天神佑助。子夏云﹕墓有四奇﹐商角二姓﹐丙壬乙辛﹐宮羽徵三姓﹐甲庚丁癸。得地得宮﹐刺史王公﹐朱衣紫綬﹐世貴名雄。得地失宮﹐有始無終﹐先人受苦﹐子孫當凶。失地得宮﹐子孫不窮﹐𨿽無基業﹐衣食過充。失地失宮﹐絕嗣無蹤﹐行求衣食﹐客死蒿蓬。子夏云﹕人因宅而立﹐宅因人得存﹐人宅相扶﹐感通天地。故不可獨信命也。

凡修宅次第法

先修刑禍﹐後修福徳﹐卽吉。先修福徳﹐後修刑禍﹐卽凶。陰宅從巳起功順轉﹐陽宅從亥起功順轉。刑禍方用一百工﹐福徳方用二百工壓之﹐卽吉。陽宅多修於外﹐陰宅多修於內。或者取子午﹐分陰陽之界﹐悞將甚也。此是二气潛通﹐運回之數不同﹐八卦九宮分形列象﹐配男女之位也。冬至巳聖至亥﹐是陰陽起盛之極處不同﹐聖人於地面上畫八卦﹐列女男之宮﹐宮者﹐宅也。巽爲長女﹐屬陰﹔乾爲天﹐天爲陽明矣。其有長才﹑深智﹑慜物﹑愛生﹑敬曉﹐斯門其利莫測。且大犯﹐卽家破逃散﹔小犯﹐則失爵亡官。其餘雜犯﹐火光﹑口舌﹑跛蹇﹑偏枯﹑衰殃﹑疾病等﹐萬般皆有﹐豈得輕之哉。犯處遠而慢﹐卽半年﹑一年﹑二年﹑三年始發。犯處近而緊﹐卽七十五日﹑四十五日﹑或不出月卽發。若見此圖者﹐自然悟會﹐不問愚智﹐福徳自修﹐災殃不犯﹐官榮進達﹐財食丰盈﹐六畜獲安。又歸天壽金玉之獻﹐未足爲珍﹐利濟之徒莫大於此。可以家藏一本﹐用誠子孫﹐祕而寶之﹐可名宅鏡。又宅書云﹕拆故營新﹐爻卜相伏﹐移南徙北﹐陰陽交分是和。陰陽者﹐气也﹐逐人得變﹔吉凶者﹐化也﹐隨事能興。坎天地運轉無窮﹐人畜鬼神變化何準。《搜神記》云﹕精靈鬼魅﹐皆化爲人。或有人自相感變爲祆怪﹐亦如異性之木﹐接續而生﹐根苗𨿽殊﹐異味相雜。形礙之物﹐尙隨變通。陰陽虛無﹐豈爲常定。是知宅非宅气﹐由移來以變之。又云﹕宅以形勢爲身體﹐以泉水爲血脈﹐以土地爲皮肉﹐以艸木爲毛髮﹐以捨屋爲衣服﹐以門戶爲冠帶。若得如斯﹐是事儼雅乃爲上吉。《三元經》云﹕地善卽苗茂﹐宅吉卽人榮。又云﹕人之福者﹐諭如美貌之人。宅之吉者﹐如醜陋之子得好衣裳﹐神彩尢添一半。若命薄宅惡﹐卽如醜人更又衣獘。如何堪也。故人之居宅﹐大須愼擇。又云﹕修來路﹐卽無不吉。犯抵路﹐未常安假。如近從東來入此宅﹐住後更修拓西方。名抵路﹐卻修拓東方名來路。余方移轉﹐及上官往來﹐不計遠近﹐準此爲例。凡人婚嫁﹐買莊田﹑六畜﹐致塋域﹐上官求利等﹐悉宜向宅福徳方往來﹐久久吉慶。若爲刑禍方往來﹐久久不利。又忌龜頭廳在午地向北衝﹐堂名日凶亭。有稍髙堅屋﹐亦不利。訣云﹕龜頭午必易主。亦云﹕妨主。諸院有之﹐亦不吉。凡宅午巳東巽己來﹐有髙樓大榭﹐皆不利﹐宜去之吉。又云﹕凡欲修造動治﹐須避四王神。亦名帝車﹑帝轄﹑帝捨。假如春三月﹐東方爲靑帝木王﹐寅爲車﹐卯爲轄﹐辰爲捨﹐卽是。正月﹑二月﹑三月不得東。戶經曰﹕犯帝車殺父﹐犯帝轄殺母﹐犯帝捨殺子孫。夏及秋﹑冬三个月﹐仿此爲忌。又云﹕每年有十二月﹐每月有生气﹑死气之位。但修月生气之位者福來﹐集月生气與天道月徳合其吉路。犯月死气之位﹐爲有凶災。

正月生气在子癸﹐死气在午丁。二月生气在丑艮﹐死气在未坤。

三月生气在寅甲﹐死气在申庚。四月生气在卯乙﹐死气在酉辛。

五月生气在辰巽﹐死气在戌乾。六月生气在已丙﹐死气在亥壬。

七月生气在午丁﹐死气在子癸。八月生气在未坤﹐死气在醜艮。

九月生气在申庚﹐死气在寅甲。十月生气在酉辛﹐死气在卯乙。

十一月生气在戌乾﹐死气在辰巽。十二月生气在亥壬﹐死气在巳丙。

黃帝宅經卷上竟

黃帝宅經卷下

凡修築垣墻﹐建造宅宇﹐土气所衝之方人家﹐卽有災殃﹐宜依法禳之。

正月土气沖丁未方﹐二月坤﹐三月壬亥﹐四月辛戌﹐五月乾﹐六月寅甲﹐七月癸丑﹐八月艮﹐九月丙巳﹐十月辰乙﹐十一月巽﹐十二月申庚。已上無不精詳﹐但細看之﹐必有災咎。

天門首陽﹐宜平穩實﹐不宜絕髙壯﹐犯之損家長﹑大病頭項等災。五月丁壬日﹐修吉。北方不用壬子丁巳日。亥爲朱雀﹐龍頭﹐父命座﹐犯者﹐害命﹑坐人。三月丁壬日修。壬爲大禍﹐母命﹐犯之﹐害命﹑坐人﹐有飛災﹑口舌。修己亥同。子爲死喪﹐龍右手﹐長子婦命座﹐犯之﹐害命﹑坐人﹑失魂﹑傷目﹑水災﹑口舌。修巳壬同。癸爲罰獄勾陳﹐次子婦命座﹐犯之﹐害命﹑坐人﹑口舌﹑鬥訟等災。七月丁壬日修﹐三月亦通官羽姓﹐不宜三月﹐七月卽吉日。丑爲縣獄﹐少子婦命座﹐犯之﹐鬼魅﹑盜賊﹑火光﹑怪異等災。修巳癸同。鬼門宅壅气﹐缺薄空荒吉﹐犯之﹐偏枯﹑淋腫等災。八月甲己日修吉。東卯日用甲子己巳日。寅爲天刑﹐龍背﹐玄武﹐庶養子婦﹑長女命座﹐﹑犯之﹐傷胎﹑系獄﹑被盜﹑亡敗等災。六月甲己日修角姓六月凶﹐十一月吉。甲爲宅形﹐次女﹑孫男等命座﹐犯之﹐害命﹑坐人﹑家長病頭項﹑諸傷折等災。修與寅同。卯龍右協﹐刑獄﹑少女孫命座﹐犯之﹐害命﹑坐人﹑火光﹑气滿﹑刑傷﹑失魂。修與寅同。乙騰蛇﹐訟獄客座命﹐犯之﹐害命﹑坐人﹑妖怪﹑死喪﹑口舌。十月己日修吉。惟宜屋低小仍不得重。辰爲白虎龍﹐右足﹐主訟獄﹑奴婢﹑六畜命座﹐犯之﹐驚傷﹑跛蹇﹑筋急等災。亦主驚恐。修與乙同。風門宜平缺﹐亦明福首背向﹐榮二宅﹑五姓八宅﹐並不宜髙壯壅塞﹐亦名陽極陰。十一月丙辛日修吉。南方不用丙辛至辛巳日。巳天福宅屋﹐亦名宅極。經曰﹕欲得職治宅極﹐宜壯實﹐修攺吉。九月丙辛修﹐惟用功多艮。丙明堂宅福﹐安門牛﹑倉等捨。經云﹕治明堂﹐加官益祿大吉祥﹐合家快活不可當。修己巳同。午吉昌之地﹐龍左足。經云﹕治吉昌﹐奴婢成行六畜良。宜平實﹐忌髙及龜頭廳。修與乙同。丁天倉﹐經曰﹕財耗亡治天倉﹐宜倉庫六畜。壯厚髙拓吉。正月丙辛日修﹐用功多大吉。未天府﹐髙樓大捨﹐牛羊﹑奴婢居之﹐大孳息﹐倉廁利。修與丁同。人門龍腸﹐宜置牛馬廏其位﹐欲開拓壅厚﹐亦名福囊﹐重而兼實大吉。二月乙庚日修。申玉堂置牛馬屋﹐主寶貝﹑金玉之事﹐壯實開拓吉。經曰﹕治玉堂﹐財錢橫來六畜肥彊。庚宅徳﹐安門宜置車屋﹐雞柄確磴吉。甚宜開拓連接﹐壯闊爭潔吉。修與申同。酉大徳龍左臉客捨吉。經曰﹕治大徳﹐富貴資財成萬億。亦名宅徳﹐宜宅主。修與申同。辛金匱﹐天井宜置門﹐及髙樓大屋。經曰﹕治金匱大富貴﹐宜財﹑百事吉。四月乙庚日修大吉。地府靑龍左手﹐主三元﹐宜子孫﹐恆令淸爭吉。經曰﹕靑龍壯髙富貴雄豪。外巽之位﹐宜作園池﹑竹蕈﹐設有捨屋宜平而薄。外天徳及玉堂之位﹐宜開拓侵修﹐令壯實大吉。經曰﹕福徳之方拓復拓﹐子子孫孫受榮樂。惟不得髙樓重捨。外天倉與天府之位﹐不厭髙壯樓捨﹐安門倉庫﹑牛捨及奴婢﹑車屋並大吉。南方宜侵拓吉。外龍復之位﹐與內院並同﹐安牛馬牢廠﹐亦名福囊。宜廣厚實吉。外坤宜置馬廏吉。安重滯之物及髙樓等﹐並大吉。外玉堂之院﹐宜作崇堂﹐及郎君孫幼等院吉。客廳卽有公客來﹐若髙壯侵拓﹐及有大樹重屋等﹐招金玉寶帛﹐主印綬喜。外大徳宅位﹐宜開拓勤修﹐泥令新今吉。及作音樂飲會之事吉。宜子孫﹑婦女等院﹐出貴人﹐增財富﹐貴徳望遐振。外金匱﹑靑龍兩位﹐宜作庫藏﹑倉窖吉。髙樓大捨﹐宜財帛﹐又宜子孫出豪貴﹐婚連帝戚﹐常令淸爭﹐連接蘗林﹐花木藹密。

乾天門陰極陽首﹐亦名背枯向榮。其位捨屋連接長遠﹐髙壯闊實吉﹐五月丁壬日修吉﹐北方不用壬子丁巳日。亥爲天福﹐龍尾﹐宜置猜欄﹐亦名宅極。經云﹕欲得職﹐治宅極﹐宜開拓吉。亥東三月丁壬日修吉。宮明姓卽七月吉。壬宅福明堂﹐宜置髙樓大捨﹐常令淸今﹐及集學經史﹐亦名印綬宮。宜財祿。大吉﹐修與亥同。子吉昌﹐龍左足﹐宜置牛屋。經曰﹕奴婢成行六畜良。平實吉。修與亥同。癸天倉﹐立門戶﹐客捨﹑蕈廁吉。經云﹕財耗亡﹐治天倉﹐安六畜。開拓髙厚。七月丁壬修日吉。丑天府﹐髙樓大捨﹐牛羊﹑奴婢居之﹐大孳息﹐倉﹑廁並吉。修與癸同。艮鬼門﹑龍腹﹑徳囊﹐宜厚實重吉。缺薄卽貧窮。八月甲己日修日﹐東方不用甲子日。寅玉堂﹐宜置車牛捨﹐主寶貝﹑金玉之事﹐宜開拓。經曰﹕治玉堂﹐錢財橫至﹐六畜肥彊。大吉。六月甲己日修吉。甲宅徳﹐安門宜置確磴﹐開拓連接壯觀吉。淸今災殃自消。修巳寅同。卯大徳龍臉﹐客捨。經日﹕治大徳﹐富貴資財成萬億。亦名宅主。主有徳望。修與寅同。乙金匱﹐天井宜置髙樓大捨﹐常令淸爭勤修泥尢增喜慶。卯巳南十月修。辰地府﹐靑龍左手﹐三元﹐宜子孫﹐當宜淸爭。經曰﹕靑龍壯髙富貴雄豪。修巳一同。巽風宜平穩﹐不宜壅塞﹐亦名陽極陰前背榮向枯。宜空缺通疏﹐大吉。十一月丙辛日修吉。南方不用丙子法。己朱雀﹐龍頭﹐父命座﹐不宜置井﹐犯害命﹑坐人口舌﹑飛禍﹑吐血﹑顚狂﹑蛇畜作怪。巳西九月丙辛日修吉。至於地徵音並忌正三四月吉。丙大禍﹐母命﹐不宜置門﹐犯之害命﹑坐人飛禍﹑口舌。修與巳同。午爲死喪長子婦命座﹐犯之﹐害命﹑坐人失魂﹑傷目﹑心痛﹑火光﹑口舌。龍右手筋急。修與巳同。丁罰獄﹐勾陳﹐次子婦命﹐犯之﹐坐人口舌﹑鬥訟﹑瘡病等災。午日西用﹐正月丙辛日修吉。未地五姓並吉。未爲縣獄﹐少子婦命座﹐犯之﹐害命﹑坐人鬼魅﹑火瘡﹑霹靂﹑盜賊﹑刀兵﹑流血﹑六畜傷死﹑家破逃散。修與丁同。坤人門﹐女命座﹐不宜置馬廏﹐犯之偏枯﹑淋腫等。此地宜荒缺低薄吉。二月乙庚日修。申天刑﹐龍背﹐庶子婦長女命座﹐犯之﹐失魂﹑病脇﹑刑傷﹑牢獄﹑气滿﹑火怪。申北十二月乙庚修至酉吉商姓十二月凶四月吉。庚宅刑﹐次女長孫命座﹐不宜置門﹐犯之害命﹑坐人病右協﹑口舌﹑傷殘﹑損墜。修與甲同。酉刑獄﹐龍右脇﹐少女孫命座﹐犯者害命﹑坐人失魂﹑刑獄﹑气滿﹑火怪。修與申同。辛爲勝蛇﹐訟獄﹐客命﹐犯之﹐害命﹑坐人口舌﹑妖怪﹑死喪﹑災起。酉北至戌四月乙庚日修。戌白虎獄訟﹐龍右足﹐奴婢六畜命座﹐犯之﹐足跽﹑跛蹇﹑偏枯﹑筋急。修與辛同﹐從乾順行至戌。一周二十四路。外乾院與同院修造開拓﹐令壯實﹑髙崗陵﹑大樹﹐並吉。宜家長延壽﹐子孫榮祿不絕﹐光映門族﹐乾地廣闊。外亥天福與宅極之鄕﹐宜置大捨﹐位次重疊﹐深遠濃厚吉。與宅福明堂相連接壯實﹐子孫聰明﹑昌盛﹑科名﹑印綬﹑大富貴。外天倉宜髙樓﹑重捨﹑倉凜﹑庫藏﹑奴婢﹑六畜等捨大孳息﹔宜財帛﹑五穀﹐其位髙潔開拓吉。外天府宜闊壯﹐子孫﹑婦女居之﹐大吉。亦名富貴飽溢之地﹐遷職喜﹐萬般悉有矣。絕上外龍腹福之位﹐宜壅實如山吉。遂近連接大樹﹑長岡﹐不厭開拓吉。若低缺無屋舍﹐卽貧薄不安。外玉堂宜子婦﹐卽富貴榮華﹐子孫興達﹔其位雄壯﹐卽官職升騰位至臺省﹐寶帛金玉不少。若陷缺荒殘﹐卽受貧薄流移他地。外宅徳宜作學習道藝功巧立成﹔亦得名聞千里﹐四方來慕﹔亦爲師統﹐子孫居之有信﹐懷才抱義壯勇無雙。外天徳﹑金匱﹑靑龍﹐此三神並宜濃厚實﹐大捨髙樓﹔或有客廳﹐卿相遊宴過往﹐一家富貴豪盛﹐須賴三神。尢宜開拓。若冷薄﹑荒缺﹑敗陷﹐卽貧窮也。外靑龍不厭淸潔﹐焚香設座﹐延近賓朋﹐髙道奇人自然而至。安井及水瀆﹐甚吉。

黃帝宅經卷下竟

