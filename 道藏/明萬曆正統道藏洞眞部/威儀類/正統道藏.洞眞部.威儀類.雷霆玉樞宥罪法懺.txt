雷霆玉樞宥罪法懺

經名﹕雷霆玉樞宥罪法懺。撰人不詳。二懺同捲。底本出處﹕《正統道藏》洞眞部威儀類。

雷霆玉樞宥罪法懺

恭聞髙上神霄之天﹐九天應元之府﹐遼邈豈惟於劫仞﹐感通端自於一心。恭燃道徳之眞香﹐仰叩虛無之聖境﹐謹憑一炷徧達萬靈。以今臣等皈命投誠﹐啟告供養

無上至眞道經師寶三境髙尊﹐

九天應元雷聲普化天尊﹐九霄雷霆帝眞卿師使相﹐十方諸天帝君﹐三十六天上聖﹐玉樞啟教雷師皓翕眞君﹐雷部官眾﹐三界萬靈。恭望洪慈﹐俯垂降格﹐普仗眞香﹐悉同供養。

臣聞赤書玉字昔

元始開碧落以度人﹐鳳笈龍章由雷師自神霄而闡化。恭惟

九天應元雷聲普化天尊﹐道前號應九天貞明之大聖﹐寔乃玉淸眞王之化身。恩被十方﹐徳沾萬匯。統天三十六﹐天天歸宰制之權。歷劫千五百﹐劫劫斡慈悲之念。苟運寸誠而稱誦﹐當令萬願以克從。凡所希求﹐悉應其感。臣等以今﹐謹爲入事意向來誠意﹐已具敷宣﹐諒沐

髙眞﹐俯垂省覽。伏惟

九天應元雷聲普化天尊﹐大聖大慈﹐至皇至道﹐爲旱生父﹐爲萬靈師。若人稱名﹐咸得如意。

以今臣法眾等﹐謹與某恭對

道前﹐志心皈依﹐虔誠朝禮

九天應元雷聲普化天尊。睿號自一天至三十六天﹐由一拜至三十六拜﹐聲聲不息﹐拜拜無停。恭望道慈流光寶座﹐俯鑑由中之悃﹐曲垂從欲之仁。臣等下情無任﹐瞻望恩光激切﹐屏營之至。謹啟。

次贊曰

祖炁氤氳滿太虛﹐九天元是九天居。

驅雷役雨飛金篆﹐活物生人備玉樞。

三界有情皆得度﹐十方無路不通車。

大哉普化明元始﹐日月齊光信不誣。

眾和﹕皈命禮大哉普化天尊

臣聞一炁分眞﹐九天布化﹐至皇至道﹐爲羣生父﹐爲萬靈師。一旦古亙今﹐運三界心﹐總五雷令﹐調和陰陽而陶冷萬物﹐經緯天地而作成四時。身坐玉梵層臺﹐手舉金光如意﹐說玉樞妙旨﹐傳授雷師皓翁﹐普利益於眾生﹐遂流通於下士。如先覺﹐如後覺﹐皆知奉於眞宗。若有知﹐若無知﹐悉超悟於至道。臣等欽承

寶訓﹐得閱瑯書﹐洪惟

普化天尊﹐抑乃長生大帝﹐主治九天應元之府﹐總制五雷斬勘之司。鑑觀萬天﹐浮游三界﹐掌雷部鬼神之錄﹐握人間善惡之權。賞罰無私﹐毫分罔失﹐儲勛累行者則登庸簡錄﹐邪心不孝者則斬神誅魂。是故皈命

神霄﹐投誠王府。切念某等﹐凡胎濁質﹐走肉行屍﹐歷劫迨今﹐罪如山積。心三惡業﹐貪嗔愚癡。身三惡業﹐殺盜邪淫。口四惡業﹐兩舌惡罵。綺語妄言﹐起心動念﹐恣意妄行﹐褻瀆聖眞﹐冒觸天地﹐呵毀風雨﹐裸露星辰﹐違背君師﹐忤逆父母﹐欺淩孤弱﹐傲睨親朋﹐殺害羣生﹐拋撒五穀大秤小斗﹐人百已千﹐酷法嚴刑﹐彊侵冒占﹐姦私邪淫﹐妖巫叛逆。從微至著﹐日積月深﹐遂至鬼妬神僧天嗔地怒。諸如罪犯﹐無路首陳。今對道前﹐求哀懺悔。伏願雷聲普化﹐帝徳好生。赦前生今世之愆﹐悉同冰泮。禳三衰九橫之厄﹐成似雪消。俾身位之安寧﹐冀門庭之淸肅。見存眷屬﹐舉臻覆護而享康榮。過往祖先﹐俱沐超淩而登快樂。臣等稱揚名號﹐著想尊容。遙瞻三十六天﹐傾心皈敬。求懺百千﹐萬罪隨念解除。各運恭虔﹐先伸贊詠﹕

天尊千五百劫先﹐淸淨心發廣大願。

普願未來一切眾﹐諸天諸地十方界

若或有人聞吾名﹐皈命一聲悉超渙。

今日臣等皈命禮﹐九光殿中曲密房。

玉梵七寶層臺上﹐九天貞明大聖尊。

惟願不捨當來誓﹐肸蜜垂光濁道場。

龍旅鸞輅獎飄颻﹐三十六天同下盻。

臣等小兆多生幸﹐一心皈向普化君。

志心朝禮﹐每一天下﹐稱和禮拜聖號一聲。

髙上道寂天﹐

髙上陽岐天。

志心朝禮﹐九天應元雷聲普化天尊﹐

髙上洞光天﹐

髙上紫衝天﹐

髙上玉靈天﹐

髙上淸虛天。

志心朝禮﹐九天應元雷聲普化天尊﹐

髙上微果天﹐

髙上正心天﹐

髙上道元天﹐

髙上太皇天。

志心朝禮﹐九天應元雷聲普化天尊﹐

髙上玄衝天﹐

髙上極眞天﹐

髙上梵炁天﹐

髙上輔帝天。

志心朝禮﹐九天應元雷聲普化天尊﹐

髙上玄宗天﹐

髙上歷偏天﹐

髙上左罡天﹐

髙上主化天。

志心朝禮﹐九天應元雷聲普化天尊﹐

髙上符臨天﹐

髙上保華天﹐

髙上定精天﹐

髙上靑華天。

志心朝禮﹐九天應元雷聲普化天尊﹐

髙上景瑯天﹐

髙上丹精天﹐

髙上安墠天﹐

髙上廣宗天。

志心朝禮﹐九天應元雷聲普化天尊﹐

髙上浩帝天﹐

髙上希玄天﹐

髙上慶捨天﹐

髙上天婁天。

志心朝禮﹐九天應元雷聲普化天尊﹐

髙上變仙天﹐

髙上升玄天﹐

髙上敬皇天﹐

髙上移神天。

志心朝禮﹐九天應元雷聲普化天尊﹐

髙上瓊靈天﹐

髙上升極天。

圍繞贊曰

無上玉淸王﹐統天三十六。九天普化君﹐化形十方界。披髮騎麒麟﹐赤腳躡層冰。手把九天炁﹐嘯風鞭雷霆。能以智慧力﹐攝伏諸魔精。濟度長夜魂﹐利益於眾生。如彼銀河水﹐千眼千月輸。誓於未來世﹐永歇天尊教。

禮足各長跪懺悔

臣法眾等﹐志心皈身皈神皈命﹕

無上三寶髙尊﹐九天應元雷聲普化天尊﹐雷霆列聖﹐在會羣眞。伏望大慈﹐同垂巨澤﹐普降洪恩。以今臣等﹐皈命投誠﹐一心懺悔。切念某﹐爰從曩劫﹐乃至今生﹐故犯誤違﹐千愆萬罪﹐日深月積﹐曾未披陳。殺盜邪淫﹐貪嗔癡愛﹐是非海闊﹐人我山髙。或損害有情﹐侵傷物命。或迷眞背道﹐犯戒違科﹐釁結幽司﹐名拘陰籍。或在七元曹局之內﹐或在三官府署之中﹐或下鬼之訴誣﹐或上天之譴責。未蒙原赦﹐恐致纏綿﹐兼慮九曜嵚﹐五行奇蹇﹐陰陽交運﹐甲子分元。或逢六害七傷﹐或值孤辰寡宿﹐流年衝並﹐本命衰微﹐劫殺亡神﹐天羅地网。或土木方隅之有犯﹐或水火囚獄之爲災﹐咒詛侵淩﹐冤讎報對﹐苗凶罔測﹐述滯多端。非賴懺陳﹐曷由解釋。仰祈上聖﹐俯鑑愚衷﹐祈臣澤於方來﹐赦多愆於已往。災隨電掃﹐福逐云生﹐行藏消非橫之虞﹐視履納泰和之慶。星辰順度﹐運限開通﹐一切時中﹐永依道蔭。志心稽首﹐禮謝無上至眞三寶。

三啟頌

三禮謝

嘩經

回向

向來禮懺﹐諱經功徳﹐已遂周匝﹐恭對道前﹐特伸回向。伏願

三寶髙尊﹐九天上聖﹐雷部官眾﹐三界萬靈﹐同賜鑑明﹐普垂福佑。降九霄五雷之炁﹐敷錫其人。赦千生萬劫之愆﹐消除諸障。恭望

天尊大慈﹐天尊大聖﹐隨心葉禱﹐應念而成。俾令某身命永堅﹐室家胥慶。所求者遂﹐所感者通﹐所欲者從﹐所禳者卻。此生他世﹐常遇正因﹐一切有情﹐同登道岸。爲上因綠﹐稽首稱念

三淸三境天尊﹐

雷聲普化天尊﹐

玄恩赦罪天尊﹐

福生無量天尊﹐不可思議功徳。

雷霆玉樞宥罪法懺竟

