種芝艸法

經名﹕種芝艸法。未著撰人﹐約出矜南北朝或隋唐。一卷。底本出處﹕《正統道藏》洞神部眾街類。

種芝艸法

黃帝問日﹕敢問石室之文種芝法﹐可得聞乎。

曰﹕種芝第七經內﹐有老子曰﹕咨爾非人﹐皆知生之爲樂﹐死之爲惡﹐而莫知其所以自生也。千衛萬藥入兆身﹐止可得老壽﹐千年已還﹐數百年已上﹐終不能使飛行登仙﹐上朝天皇也。木藥之善者﹐松脂也。此木生狹苓﹐有脂肥故也﹐其垂實可服。長艸之善者﹐榮華黃精﹑天門冬﹑山薊也。止宜日每服﹐不得一日有廢也。可得百日還元﹐其不能與天地相畢。後世方士增加其說﹐以誤學者﹐吾深閔之。八石九丹﹐雲母玉漿﹐服之當斷房室﹑血食﹐不能使兆輕舉﹐飛行乘雲也。聞仙人服紫英不耶﹐豈空言也。

夫名山之陰﹐陽精泉水之上﹐木石之下﹐亦生芝﹐日﹕其所稟皆山水木土之精。丹砂之上﹐黃金之上﹐曾靑之上﹐雄黃之上﹐皆生芝。此芝非至德感神者﹐逢而不見﹐見而不得食也。此芝之所以能使人立仙者﹐受此四物之至精﹐含天地陰陽之和气﹐藥燻蒸之津液﹐以符生成﹐其味乃神於此四物之本體也。今但取此四物檮治﹐服之爲最薄者﹑切之以感應會﹐內之於鑪釜之中﹐其精上飛﹐掃而服之。則百部於。艸藥﹐不徒於服也。要得天地之淳气﹐不接引此四物之精液﹐而令其上﹐更成生物﹐不亦當復百部﹐於其上著上釜者﹐卽余將去矣。顧念兆兆將成灰土﹐衰哉。今撰天文芝﹐其有骨命者﹐當得吾此文。其先人有罪﹐其身不得應長生﹐亦不得吾書。藏之名山﹐石函九重之下﹐無妄傳﹐愼之愼之。

當以立春之日﹐掘冢束寅地宅﹐內外無有也。要欲得善土﹐非灰壤者﹐掘爲坑﹐深三尺﹐方三尺﹐以曾靑一斤﹐治爲屑﹐裹以羊負﹐來沃以靑箱子一升﹐復以土築其上﹐七日當有靑雲也。百日上生芝﹐其狀如苗。以寅卯之日﹐從其下﹐以靑繒三尺﹐執骨刀﹐禹步﹐而頰取之﹐愼無以顧。歸乾百日﹐治以屑﹐服一刀圭﹐以井花水﹐日服三芝﹐晝則能輕舉﹐當有神來迎之﹐百日升天﹐法與天地無窮矣。

當以立夏之日﹐於南山之陽﹐掘地爲坑﹐深八尺﹐方八尺﹐以丹砂二斤﹐治爲屑﹐裹以雄黃赤色者﹐碎碾﹐去其頰石﹐以丹屑納其中﹐沃以玄參二升﹐覆土於上﹐築其平﹐二八日當有赤云覆之﹐八十日上生赤气如煙﹐與赤相接﹐百日上生赤芝﹐如苗狀。以巳午之日。從日下禹步﹐以絳繒八尺﹐以木刀采之﹐再拜而去﹐勿復顧也。還陰漧百日﹐治方寸七﹐日一服﹐皆以淸旦日始出未一尺時﹐以井花水送下﹐晝時三尸九虫﹐七疾野肺﹐痕積聚百病﹐皆化爲濁血﹐從鼻口中出。以井花水洗之﹐卽能步行水上﹐焰火不灼﹐絕飲不食﹐去世矣。勿令入房屋﹐絕血食﹐卽有龍車眾仙來迎之。欲止民問﹐愼勿種此芝。

當以立秋之日﹐於西山之陰﹐掘地爲坑﹐深六尺﹐方六尺﹐以黃金一斤﹐火洋之﹐投於坑中﹐灌以虛山鶴膝艸一斤﹐淸酒一斛﹐浮萍一斛﹐覆其上﹐土築之﹐六日有白雲來覆之﹐六十日上生黃气如蒸﹐上連白雲﹐百日上生黃芝﹐如苗狀。以申酉日申酉時﹐欲取日下﹐以白素六尺﹐禹步﹐以金刀采之﹐再拜而去﹐無復顧還。陰漧百日﹐治服三指撮芝盡﹐老者更少﹐少者華色生﹐頭白者皆黑﹐齒落復生﹐奮乎瑜地﹐卽能飛入天中﹐任意取之﹐亦當有神仙玉女侍從﹐問以去止投之事也。

當以季冬之日﹐於北山之陰﹐掘地爲坑﹐深五尺﹐埋雄黃三斤﹐治之﹐以熟銅器盛之﹐灌以麻油二斤﹐覆以雄黃粉一斤﹐覆上築之﹐五日上有黑雲來覆其上﹐五十日上生紫气﹐與黑气相連﹐百日上生紫芝﹐如苗狀﹐其夜則光照一里之內﹐天陰見毫光也。以壬癸日﹐從日下﹐以角刀﹐丙辛日﹐以黑繒五尺﹐采之﹐再拜而去﹐勿復顧也。陰漧百日﹐以子亥日治末﹐服之五分﹐七日以夜半子時﹐北向服之也。芝盡則老化爲童子﹐女人亦可服此芝者﹐司命太乙遣仙官迎之﹐壽與天地同綠刻不入﹐火燒不灼﹐水溺不濕﹐五毒遠之﹐不知饑渴。服此﹑四芝﹐皆長生不死﹐期所在﹐致天官行廚﹐亦可不食。藏所在山澤。供給龍虎之乘﹐鬼神來拜﹐受使祕之。

論者曰﹕以此言之﹐天地陰陽之數﹐能變生萬物﹐不可云無。譬如陽燧取火﹐陰燧取水﹐內藏竹生火﹐何謂之不感乎。其有丹砂之釜﹐亦成水銀感動之精﹐何物不可化﹐何物不可成。假托物類變化﹐而生藏之金櫃。愼勿泄漏﹐有骨命者﹐乃逢汝形﹐勤加權喜﹐司命除其死籍﹐天地俱並﹐遊於九天之上﹐展轉六合之中﹐神通洞達﹐祚享無窮。

種芝艸法竟

