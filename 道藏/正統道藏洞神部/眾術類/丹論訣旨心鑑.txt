丹論訣旨心鑑

經名﹕丹論訣曰心鑑。一卷。原題賬元德撰﹐應出於晚唐五代。底本出處﹕《正統道藏》洞神部眾術類。

丹論訣旨心鑑

序訣章第一

《參同契》云﹕諸術甚眾多﹐千條有萬餘。卽知大丹之妙﹐惟鉛汞二物爲至藥也﹐非用四黃八石。若大丹有石藥之气入二物中﹐卽有大毒﹐凡言死。水銀固生人﹐卽須陰陽之气﹐水火結成爲大丹﹐服之長生。若用礬石﹑硫黃﹑炮砂等﹐燠伏爲藥﹐服之有大毒﹐久久損人﹐乃有食銅壞鐵之功﹐豈堪服食﹖�礬石有殺虎之能﹐此可爲深戒。大凡學得傳受一小法。卽言世人少雙﹐將丹與人服之﹐倏有夭橫之斃﹐深可哀之﹗。自後見者生嫌﹐皆云丹石發於瘡廊癱腫﹐蓋此謬惑之徒﹐毀謗金丹之功不可服餌。凡石乳之輩﹐能不食爲妙﹐不可以徇情色﹐彊而服之﹐致枉夭者﹐百有百矣﹗。宜審省解之藥﹐須宣瀉﹐喫防己﹑葵菜﹑甘艸湯﹐漸出之﹐可服大藥也。且大丹是天地玄元正眞之气﹐太皇眾仙之食﹐包四象以成形﹐依乾坤而自化﹐結成紅紫﹐色變爲丹﹐名曰正陽﹑專陽﹑元陽﹐一還丹也﹐豈可容易而會﹖奉道君子﹐審而保之﹐傳付得人﹐道不廢矣﹗天生造化﹐用合三才﹐依易象布卦節﹐順陰陽之气候﹐一年之大終﹐日月之度數﹐而成丹也﹐固可得之﹐古仙皆因此而成仙也。長生久視﹐凡者聞之撫掌大笑﹐智者一聞悟解﹐大契眞元。余恐不才﹐故引《三聖眞人歌》証之﹐《金丹論》明之﹐更不煩重他說。夫還丹者﹐被日月運成﹐還其本元﹐卻歸本丹砂之色﹐名曰還丹。丹有三等。。一名正陽丹﹐上元也﹔二名專陽丹﹐中還也﹔次名元陽丹。本一體而三品﹐並大還之宗也。不知此妙﹐不可言其修丹之衛事也。又單以鹵水煮伏丹砂﹐獨伏水銀﹐並不可﹐何也﹖孤陰無陽也。久久損人﹐不是正陽之位。又有用曾雌殺水銀雄雌成之﹐亦不堪服食。此互相傳受﹐非眞聖之良藥者﹐何也﹖八石俱有毒也。《金碧經》云﹕損去五礬﹐不用八石。訣云﹕不用藥﹐用五行。此爲理之至要者矣﹗

明辯章第二

夫硫黃三兩﹐能制水銀一斤﹐故知汞力不如硫黃。汞一兩之力﹐如牛一頭﹐卽知硫黃一兩﹐制水銀五兩﹐水銀力不如硫黃也。如此說功力﹐大丹不用硫黃﹐用眞鉛也眞鉛五兩﹐能制水銀二斤﹐水銀力不如眞鉛也。故陰伏陽﹐非陽能伏陰﹐此之爲反也。夫至道求長生﹐養志修眞﹐不得大丹﹐終無得理。忽遇此訣﹐皆多積福﹐方得知此祕文若傳非人﹐皆七祖受殃﹐及損子孫。凡修大丹﹐不在藥味﹐事在五行精究﹐易象分明﹐辯節序之運移﹐知日月度數﹐陰陽相使﹐神仙之要﹐合道之宗。輒不可信八石四黃﹐非長生之妙藥。夫鉛汞﹐大丹之根﹐五行之本﹐八石之主。金性玲﹐居其陽﹐坎中一陽也。汞卽生於朱中是也﹔石性熱﹐居其陰離中二陰也。鉛中金﹐眞鉛也。故曰陰陽相合﹐所以陽卽是君﹐陰卽是臣﹐石浮金沈之義﹐明矣﹗。君臣相得﹐浮沈得度﹐藥物和合﹐卽神仙之妙要也。若不知君臣﹐不辯朋本類﹐徒費千金﹐終無得理。必知君臣﹐合君臣乾坤之要﹐大丹之術自明矣﹗。且以鉛爲君﹐能引五藏﹔以汞爲臣﹐能殺三賊﹐通於神明﹐光於四海﹐故《玄人訣》云﹕用鉛不用鉛﹐五金生於鉛中﹔用鉛不用鉛﹐五金自出鉛中。此至玄之言也。賢者審而知之﹐方知道可成也。用鉛不用鉛﹐鉛者五金之精髓﹐七寶之良媒。夫大丹﹐乃與天地而齊畢﹐五金切忌於鉛﹐將何物而制之﹖《五金歌》日﹕以黃芽爲根﹐黃芽是何物﹖又欲用何鼎器﹖黃芽不是鉛﹐不離鉛中作。胡剛子問日﹕用何物作﹖又云﹕不用五金八石﹐用何物而生﹖魏生答日﹕種禾當用粟﹐非類不可成也。若以五金八石爲之﹐卽狐兔不乳馬﹐騖雀不生鳳﹐何異將膠補釜﹐醫病用野葛乎﹖異類不同種﹐安能合體居﹐點金須用金﹐花銀須用銀。黃芽鉛裹得﹐方知此道親。鉛若是眞﹐不失家臣﹔鉛若不眞﹐其汞不親。白虎作腦﹐黃芽爲根﹐靑腰使者﹐赤血將軍﹐此靑汞中有丹砂也﹐非用曾靑也。若人得此術﹐可保重之﹐若泄之﹐當臧壽﹐殃子孫。《陰符》云﹕師者言﹕不同道者﹐祕之﹐恐招殃咎也。夫慕道之人﹐至誠感神﹐曉會其義﹐方知大道難求﹐世人罕會。世人愚迷﹐不見其義﹐𨿽精覽方書﹐一無成者﹐何也﹖一且不遇至人明師﹐二乃措意罔象自爲﹐多有此輩。余曾嵩山見司馬希夷修大丹﹐喜乃問訪之﹐火已五月﹐余問之﹐伊又祕﹐柰何欲明此道﹐恐此子虛爲累日﹐久見之不成也。他又云﹕大道有三般﹐二內一人看﹐遂於鉛汞中用雄黃也。果非大藥之妙﹐只是罔象尋文自爲。又見李尊師子虛﹐於二味中入硫黃﹐亦言內用一人看。此二子並非正解﹐傳處俟也。余湣而哀之﹐二子根性不純﹐熟邊不反﹐徒自孤我﹐終無得年。且內一人看﹐卽戊己之鼎﹐此子不了﹐虛而爲之﹐徒經皓首﹐果不遇余﹐非余之過﹐皆道不合。人《五金歌》日﹕不是藥不聖﹐恐藥而不正﹐不怕藥不神﹐恐藥而不眞。若智者曉會此義﹐是正眞通靈眞人也﹐何愁龍虎大丹不成。可謂日月在手﹐造化由心﹐眞實不虛之說耳。丹者﹐《龍虎眞文》云﹕虎者眞鉛也﹐龍者眞汞也﹐反鉛爲黃芽﹐反水銀爲眞汞﹐眞鉛不枯﹐眞汞不飛。卽此﹐非世問水銀也。已出一切塵俗耳。《馬自然歌訣》云﹕汞生水銀死﹐鉛因靈芽是﹐出世爲還丹﹐迷人不能委。汞與水銀別﹐迷人用之拙﹐若了此眞源﹐可以凡俗隔。後之學者﹐固不遇眞師傳矣﹗。訣日﹕用鉛八兩﹐爲陽爲乾爲虎﹐又水銀八兩﹐爲陰爲坤爲靑龍﹐此二物能變化。爲鉛﹐亦陰也﹐本黑﹐水一陰也。又一爻陽也﹐水銀﹐木也﹐三也﹐爲朱砂﹐火也﹐火數二﹐火中陰也。故藥自有陰陽﹐遞相制伏﹐爲於至藥﹐此二靈物﹐是天地陰陽之正象﹐豈凡八石四黃爲丹乎﹖智者詳之﹐。此太古一切眞人仙人﹐眞境眞母也﹐故言乾坤剛柔﹐配合龍虎﹐八兩屬乾﹐八兩屬坤﹐一兩有四分﹐分有六銖﹐一分應一卦﹐一兩應四卦﹐八兩有三十二卦。乾八以應三十二卦﹐坤八亦應三十二卦﹐合六十四卦﹐道之本也。二八共一斤﹐以應六十四卦﹐銖有三百八十四﹐象一年三百六十日。古仙觀易象﹐合乾坤﹐應爲於節候﹐一年大畢﹐合周天數。豈更有四黃八石﹐何以合之乾象乎﹖口訣云﹕黃芽一﹐水銀二﹐木三人二﹐水一金四土五﹐法天象地。此中矣﹐孤陰亦不可﹐孤陽亦不可。又訣云﹕白金爲君﹐本黑金精也﹐西方之位﹐太陽之精﹐《金碧經》云﹕煉銀於鉛﹐神物自生﹐灰池炎鑠﹐鉛沈銀浮。潔白見寶﹐可造黃金芽。又隱言名黃輕﹐又日黃芽﹐又名秋石。秋是西方之位﹐石是兌長之名﹐其性陰﹐陰中陽也﹐是長生之至藥芽﹐是萬物之初也﹐故號芽。綠因白被火變色黃﹐故名黃芽。淮南王號秋石﹐王陽得之名黃芽﹐木古眞人名還丹。《至丹論訣旨心鑑訣喜一。﹕二物何靈﹐而堪爲大丹﹖眞人日﹕金於鉛中九煉﹐受其水火气足﹐水銀於太陽中受气足﹐此二物各於陰陽中受气畢﹐故聖人采之爲大藥﹐相和入土器中﹐上下水火升降﹐功畢千變萬化﹐勿遇相類相從。龍吟雲起﹐虎嘯風生﹐道之交感﹐非類不可。若以雜石藥參雜﹐意希化寶﹐舉浩劫而不成。此二物太古眞人之法﹐千金不可傳也。故金丹証之矣﹗。

金丹論章第三

夫丹砂﹐太陽之精﹐本受太陽之正气﹐因火變白﹐居靑帝之首﹐爲汞之名﹐是木生於火﹐自含德而至靈。鉛本黑精化﹐爲西方庚辛正位﹐是以金生水﹐水生於木﹐二物自相匹敵﹐若非至靈至聖﹐何以成丹乎﹖大凡愚人或言﹐豈有餌金丹而長生久視﹖余嘗湣而傷之﹐自古眞人聖者﹐皆修煉藥長生﹐𨿽百千萬人皆知之﹐豈有不信乎﹖皆指秦皇漢武﹐然大丹之靈﹐不救自刑之禍。昔劉玄穆事魏先生﹐看火一年﹐妄情有疑﹐遂不遇而早夭﹔徐景休勤心積德﹐不息昏旭﹐師受以藥﹐長生於仙﹐在太白山﹐亦一千餘歲。此二子疑以不疑﹐咫尺萬里﹐得與不得﹐云泥有殊。今諭而言之﹐足可信矣1。且陽春旣發﹐令節已行﹐萬物承春之气﹐花落子孕﹐感气而實﹐堪人食之。此气非目擊自然乎1。且五穀而可濟人之命﹐然目擊而不見乎﹗。況至藥靈丹﹐服之而可變骨爲眞人矣﹗。自是世人迷忘所計﹐不信不修﹐不遇不爲﹐已虛度百生﹐沈累多劫﹐是足傷乎﹗。貪榮顯﹐求色欲﹐以名利所系﹐形枯質朽﹐三官奪命﹐被陰司誅罰﹐又何以得長生乎﹖又狡計多非﹐損己敗正﹐奪人功而成自家業﹐又何遇至人傳受乎﹖修心靜念﹐攝情歸道﹐則可遇矣﹗。若謗毀先德﹐侵擾無辜﹐又何而聞之﹖夫五穀尙能滋神气養命﹐是敗腐之物﹐猶延人益生﹐豈況神丹﹐而元玄德之功﹐換凡肌﹐脫病質﹐駐顏益命乎﹖與子論之﹐目擊可知耳﹗。不欲廣陳委細﹐事涉繁詞﹐其餘妙旨淸虛﹐盡著金簡。徐君﹑魏先生﹐淳幹公﹐此三人各通至術﹐並神仙之徒。謝玄衝﹑蘇躺二子﹐亦羽化金丹之客﹐人皆知之﹐何言及矣﹗。況名山郾市﹐往往有物外之流﹐混俗世問﹐自韜姓字﹐非其道同﹐如何得知之請審﹖非言勿輕泄侮﹐令子得罪﹐將謗金丹與聖人﹐令子沈千劫之囚矣﹗。子不聞《參同契》云﹕金與砂爲主﹐稟和於水銀。卽二物自靈矣﹗。又聞不用藥用五行﹐卽具金木水火土也。又不聞﹕白馬牙﹐好丹砂﹐卯酉二八和兩家。又淮南煉秋石﹐黃帝美金華。又鉛不是芽﹐芽不是鉛﹐眞鉛眞丹砂﹐伏煉成一家。巡火近九轉﹐然成黃芽。又火花白藥﹐花紅流汞﹐石自相同。流珠入體虎吞食﹐不知何處認金公。又自古燒丹者﹐難窮鉛汞情﹐若人知此理﹐修制自通靈。又孤陽不獨化。孤陰不獨成﹐本來同二物﹐『自有變身明。又龍虎相逢遇﹐何時不自顧﹐白液共相吞﹐相吞作夫婦。隨化成黃芽﹐逐時依后土﹐若得紫河車﹐便是神仙倡。又神丹修得訣﹐神用便由人﹐生殺在我手﹐參詳定爲眞。修丹不得術﹐終歲損心神﹐莫煉枯鉛汞﹐拋功與土塵。又天地日月中﹐神藥號金公﹐金公爾是鉛﹐本向鉛裹蒙。分明向君說﹐迷者又忽忽﹐點汞安鉛裹﹐金花約略同﹐此花不是藥﹐徒自枉拋功。此者神仙術﹐何曾不大通﹐熟念《參同契》﹐仍依古類融﹐但得眞鉛理﹐修持必見終。又鉛汞合天地﹐修作大還丹﹐丹成芽自見﹐非此實爲難。太古眞人說﹐如今得見歡﹐方知神不誑﹐須信道將安。中有五彩靈﹐變化伏其般﹐十月脫胎出﹐令人見可觀。爲報榮華子﹐百年凋與殘﹐何空棄世﹐兀兀道將闌。孰說君猶﹐詞虛理更漫。嘮見南山塵﹐積年爲丘山。茫茫苦海中﹐生死成波瀾﹐自古帝王居﹐至今何足看。又白液鑪中化﹐黃芽變漸成﹐憶初相見日﹐難看水銀形。陽極生陰火﹐火衰陽气並﹐自變紫河車﹐服食堪長生。又一个月﹐白液初凝恰如雪﹔兩个月﹐似乳爲酥漸漸結﹔三个月﹐半含藥綻垂珠劣﹔四个月﹐二物抱持如點血﹔五个月﹐飛騰戀母聲嗚咽﹔六个月﹐行到子宮陰气絕﹐色似鵝兒分明別﹔七个月﹐垂陰受气手足厥﹔八个月﹐欲成藏府金凝血﹔九个月﹐點點殘珠長毛髮﹐十个月﹐母子分明欲相別。此時母困子體全﹐似見顏容尙如雪。鉛脫胞後﹐鉛面肉白如雪。更向鑪中溫養之﹐名爲食乳肌膚悅﹐出兒毒气當依訣。藥已成﹐入赤色﹐六十日出毒服食。此藥如兒在母胎﹐精神爽朗分肌骨。勸君學者須精微﹐莫枉悠悠拋日月。此中妙﹐不能說﹐有次第﹐莫虧越﹐但能修得黃芽成﹐變轉之功不休歇。食長生﹐換白髮﹐有白銀﹐救孤拙﹐仁者得之修不闕。與道契﹐宿綠探﹐傳之得人正在心。非道者﹐罪將沈﹐得亦爲災禍害侵。關造化﹐不容易﹐取次不得輕傳付。君不聞古人語﹐妄有傳之殃七祖。君須信﹐不在疑﹐腎者通明必得之。今日囑君千萬意﹐歷歷結盟當記之。陽初復﹐十一月用下火也。陰起妮﹐十一月至四月陽極﹐至五月一陰生﹐轉大也。鑪寄中央戊己。土鼎中﹐上下互相奏謹守﹐固之勿令走﹐消息不失看節候。有龍有虎相奔驟﹐嬰兒寂寂顏初幼﹐由母養之母肥瘦﹐子成因母長相救。陽極乾﹐陰極坤﹐乾四象﹐易之門﹐六十四卦修中尊。龍虎相噴自相吞﹐立生定位此中存﹐水火爲媒掬我魂﹐陰陽養我明晨昏﹐八節運移寒與溫﹐看看漸交黃芽根。日日相催母感恩﹐因之結實立眞門﹐千秋萬歲生子孫﹐審藏祕愼勿須論。此道玄微未可言﹐時人笑道濁昏渾。寧可探居市與村﹐莫將妙藥示凡者﹐見之謗之言語誼。君切記﹐祕而藏之可金匱﹐長生之術傳道人﹐自有天官錄名字。

大還丹宗旨章第四

夫言還丹者﹐卽可服食而仙也﹐自古之天人畱此衛﹐降下人間﹐傳付黃帝﹐黃帝得之﹐白日鼎湖升仙。若古往神仙﹐不一一具言也。夫論還丹﹐皆至藥而爲之﹐卽丹砂之玄珠﹐金鉛汞虎之靈異﹐有上仙自然之還丹﹐生太陽背陰向陽之山。丹砂皆生南方﹐不生北方之地﹐自然還丹﹐是流汞抱金公而孕也。有丹砂處皆有鉛及銀﹐四千三百二十年丹成﹐左雄右雌﹐上有丹砂﹐下有曾靑﹐抱持日月陰陽气﹐四千三百二十年﹐故乃黑足﹐而成上仙天人還丹。下界神仙﹐修煉鉛汞一年成。取十一月一陽生而下火﹐至來年十一月成丹﹐象上界仙人﹑天人﹑聖人取食者還丹。故爲自然還丹﹐是仙人﹑天人﹑聖人取食之﹐今修者象而成之大千之數﹐服之亦長生羽化﹐與天同功。問日﹕何以一年象之天生還丹之數﹖答曰﹕上界】日一夜﹐爲人問五年﹐且人間一年十二月﹐三百六十日﹐一月三十日﹐又一日十二時﹐一月三百六十時﹐合一年四千三百二十時﹐象天生自然還丹。此亦上界眞仙﹐流傳人問﹐有依法度﹐日月精气﹐四時運移﹐得成服之﹐皆延年上升。上士修眞契理﹐羽化上升﹔中士服之地仙﹔下士延年長生不死。服食之門﹐別有法矣﹗。

玄記章第五

赤松了曰﹕丹砂之精﹐有白有朱﹐含火得白是虎﹐號朱是火丹﹐丹中生汞﹐三者同一體也。白虎金﹐象西方之艮﹐含五彩之瑞﹐包八石之異。鉛是白虎﹐與汞爲匹敵也。二物爲之君臣﹐天地爲夫妻﹐爲子母﹐神而妙之﹐不與三黃同﹐不與八石類。迥然造化而修制之﹐爲還丹也。余昔遇道人傳授﹐修之合符﹐已至羽化﹐敢歌訣之。歌曰﹕神術妙難測﹐鉛汞人不識﹐鉛汞天地精﹐陰陽天地力﹐功歸於戊己﹐能生一切食。萬物用土功﹐土是母之極﹐母養一切子﹐子亦因母植。三物自通靈﹐二气玄元直﹐功在城垣固﹐務在堅柔識。必在於人成﹐由人所心憶﹐心靈藥自靈﹐心迷藥難測。至道至心虛﹐玄中妙難息﹐智了得宗源﹐他年致云翼。梁朝四公子訣有歌曰﹕鉛汞合神功﹐交歸太玄旨﹐全在五行中﹐盡入三才智。神仙畱至門﹐服食令人異﹐若得眞鉛門﹐神同自然矣。

丹論訣旨心鑑竟

