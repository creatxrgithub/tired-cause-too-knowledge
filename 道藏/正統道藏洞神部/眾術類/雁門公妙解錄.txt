雁門公妙解錄並序

經名﹕雁門合妙解錄。唐代著作。一卷。底本出處﹕《正統道藏》洞神部眾街類。

雁門公妙解錄並序

余少抱其疾﹐專意修養﹐至於金石服餌﹐亦嘗勤求。竊見今時好事者﹐不顧貨財﹐大修鑪火﹐謂河車立成﹐變土石爲金丹﹐丹砂立化﹐可壯筋髓。然而往往爲藥所俟﹐醫救莫及﹐何哉。豈根源不正歟﹐將師法不明歟﹐奚終不相副﹐如此之甚也。余因覽道書﹐偶見九霄君告劉泓丹藥要訣﹐乃論俗徒都未窺至道毫末﹐而妄自誇街﹐誑誘時人﹐凡所施爲﹐無非自戕之捷徑﹐能無悲乎。眞仙之言﹐定不誣矣。余以懷滯惑方困於是﹐今故訣其要語﹐書之座隅﹐目之曰《妙解錄》。冀觀覽之時﹐疑撓盡釋﹐𨿽未達金液保身之衛﹐當必免毒丹傷命之虞﹐亦天年之幸也。如有同我斯志者﹐固願攻其未悟耳。大中九年乙亥歲五月十八日甲子謹序。

辯金石藥並去毒訣

漢安帝時有劉泓者﹐久學至道﹐棄官入山。後至延光元年十一月﹐九霄君來降﹐爲憫道士不知燒丹正道﹐乃指陳至藥之根源﹐分別雜丹之門戶﹐並解金石毒保仙丸方﹐傳付於泓﹐疏之於後。

九霄君謂劉泓日﹕夫學煉金液還丹﹐並服丹砂硫黃﹐兼諸乳石等。世人苦求得之﹐將謂便成至藥﹐不知深淺﹐競學服餌﹐皆望長生不死者也。並不悟金丹並諸石藥﹐各有本性﹐懷大毒在其中﹐道士服之﹐從羲軒以來萬不存一﹐未有不死者矣。

泓再拜稽首﹐問日﹕何也。九霄君曰﹕世人所造金丹服餌﹐皆求長生。愚者卽劫力以資﹐俗人又欲將至藥﹐求其點化金銀﹐榮其行屍﹐以養僕妾。但一起心﹐卽是必死之兆﹐至藥亦元因而見也。惟仙教藥無雙能﹐功無二用。又不知藥有至毒﹐造成丹後﹐世人只知餘甘子制河車﹐磁石引鍼﹐硫黃乾水銀﹐將謂制金丹了﹐便元毒矣。假如先賢煉秋石﹐秋石以地霜結成﹐能引生汞﹐亦能制金石毒。如有伏者﹐中路毒發﹐不可禁止﹐必見死矣。縱不死﹐亦卒患惡瘡﹐此爲先兆也。秋石云能解毒﹐且見朱砂﹑紫粉﹑毒霜並硫黃等﹐被秋石制伏﹐豈有毒矣。先聖遺教﹐世人難知焉﹐知之者眞人也﹐不知者凡人也。

泓又問日﹕變化銅鐵之藥﹐並不堪服﹑何也。九霄君日﹕緣點化藥法﹐多用礬石﹑硝石﹑炮砂之類﹐共結成毒。𨿽能乾汞及化鋼鐵﹐其用火時候亦與金丹藥不同﹐綠毒成結在其中﹐縱千消萬化﹐毒終不出。亦如人毒在心內﹐不從外入。亦如木中有火﹐火元在內。其點化之道﹐本毒在內﹐各受其性色目﹐法作不同﹐气遞相生﹐各懷毒性﹐雄雌硝炮雜類﹐相助其火候﹐不依天時地理之法﹐或近或遠毒者﹐蓋不稟天道而成。則知古往仙人不服此藥﹐明矣。綠有大毒﹐造化之力不足也。

泓又問日﹕點化之藥﹐爲有雜石眾毒﹐固不堪服。常聞換頭紫粉﹐七返丹砂﹐元礬炮所雜﹐可以服否。九霄君曰﹕此二藥﹐世人千百中元一人解者。縱能爲之﹐亦不堪服﹐何也。且換頭紫粉﹐是仙人所修﹐以爲宮室所用﹐綠有硫黃在其中﹐水銀入硫黃含大毒﹐豈可服哉。又七返丹砂﹐𨿽燠令伏火﹐本元四象五行﹐筋骨血肉﹐陰陽黑不全﹐如服之﹐令人五藏血乾。凡人血少卽羸﹐血盡卽死矣。

泓又問日﹕世人修丹砂﹐顆塊不破顏色如故﹐大火燒之不動者﹐復如何。九霄君日﹕凡朱砂凝結之初﹐皆於砂石中成質。縱是光明砂﹐飛之﹐每一斤只得十二兩汞﹐其四兩卽是山澤滓漬之物﹐懷其大毒。道士若不解出滓﹐便相和服之者﹐則澀人气脈﹐乾人血液﹐豈得益乎。瓦從古至今﹐道士未經至仙之教﹐皆謂伏火丹砂是死水銀﹐妄言金砂入五內﹐有不死之兆﹐甚錯矣。世人豈不知從生服者﹐未有不死之人。惟硫黃獨體﹐不入他藥﹐猶能去人積玲。不可多服﹐綠是孤陽﹐气不全耳。其他小衛﹐固所不論。

泓又問曰﹕何藥則堪服﹐可以延駐。九霄君曰﹕我仙人所煉至藥﹐例是日魂月魄﹐四气爲象。日魂不離日裹﹐月魄不離月中。假如至藥﹐亦不離從木而生﹐何也。木之從靑﹐以水銀內含其火。火爲陽﹐以象朱砂。朱砂屬離﹐離爲南方火之位。火爲朱砂﹐亦同木中有火﹐配木火入中宮之土﹐土能克水﹐火能生土﹐而成道。如人初生嬰孩﹐乃長大﹐還爲人父母﹐遞換相承﹐本處其一。至藥根本﹐亦不處二。道之元根﹐以心爲根。道之元用﹐以四時受气發生﹐各得其所爲用。道因气之生﹐因气而死。至藥服之不死者﹐蓋爲不參雜諸味﹐元毒。銷成汁爲器﹐或方或圓﹐並皆赫然通徹﹐晝夜光明﹐然始堪服。去人昏沈﹐定人神思﹐除邪魅﹐耐寒暑﹐皮膚潤澤﹐髭鬢不白﹐返老成少﹐千日可驗﹐故服之不死。

泓又問日﹕至藥有幾般。九霄君日﹕眞正之門有三焉﹐一曰神符上仙上丹﹐二日白雪中仙上丹﹐三曰九轉下仙上丹。其三般丹﹐同出一門而異名﹐各有三一禁法﹐亦不可輕傳於人。何謂不可輕傳。假如神符丹﹐若元太一宮天一官成者。卽名曰液﹐終不見成器。綠天一宮總名﹐其三一此不可傳。白雪若不堅不成冰﹐不入調靑﹐不受靑黑﹐共粉毒元別﹐亦如日元烏而不明﹐月元桂而元魄相似。綠凝成堅冰﹐調靑如磁石引鍼﹐其三一不可傳。曾靑白雪成質﹐其三一不可傳。白雪成結﹐卽入其紫宮用﹐綠以四气納萬象而成質﹐其三一不可傳。夫至藥若不受四气混沌气﹐豈得號曰龍虎之丹。所以我仙人天地之玄化成寶﹐同日月之光。如神符白雪修煉功畢﹐卽有上升之路。九轉卽返老成少﹐顏如童子﹐壽同南山矣。其三一之訣﹐不許輕傳﹐豈不宜哉。

泓又問曰﹕三一旨玄矣祕矣﹐未知何人﹐卽可傳授。九霄君曰﹕如吾者卽可傳授。夫三一者﹐造化之機關也。非獨至藥有之﹐人身中亦皆有之自備。若能修身中三一者﹐卽子母不相離﹐神气自相守﹐怡怡和煦﹐光照明白。子不見至陽之月﹐﹐當晝之景乎。風雲不生﹐纖埃不動﹐碧空澄靜﹐豈有障翳哉。人亦有之。若能常調三一﹐萬慮不生﹐與碧空之气相合﹐內外光明﹐虛元同體者﹐亦可升騰矣。世人或有竊聞此道者﹐云是服气﹐乃鼻吸口吐﹐鼓腮咽之﹐立可致其隕斃。亦如藥中錯服毒丹﹐不可救已。所以身中三一﹐與至藥三一不殊。其身中三一﹐亦不輕傳也。

泓又問日﹕如有人先服丹砂及乳石﹑硫黃﹑紫粉毒發者﹐如何救解之。九霄君日﹔已服死者﹐卽不言也。如有已後服者﹐只可救之。遞相勸道士﹐急造保仙丸救之﹐可存性命。假如換頭紫粉﹐緣不入凝白雪爲骨﹐骨爲陽。及元調靑入者﹐卽名大毒紫粉﹐人服不看多少遠近﹐如喫雜物犯者﹐不問日月遲晚發﹐不在醫限例﹐不出三日五日﹐元藥可救之。如服硫黃﹑紫粉﹑伏火丹砂及諸乳石﹐若毒發﹐保仙丸猶可﹑救i丈之﹐十有二三命在。若曾服諸石藥之毒﹐𨿽未發﹐能防備﹐預服保仙丸﹐尢妙。

泓又問曰﹕三大丹旣延駐人命﹐元毒﹐如未畢功﹐可以服否。九霄君日﹕神符白雪九轉＇﹐未經太一宮天一宮者﹐四象未全﹐不可服。如有人俟服者﹐忽覺發動不安﹐但急服伏龍肝汁﹐並甘艸湯﹑生蒙豆汁﹐乃立定﹐少見命終﹐何也。綠此三藥並元雜類相撓﹐只空有火毒﹐遂不至於死。除此三般﹐其餘丹砂之流﹐𨿽然一朝一夕彊餐﹐亦能益色。如忽發動﹐命卽危矣。

泓曰﹕保仙丸法可得聞乎。九霄君日﹕保仙五子丸﹐此法仙家所祕。然亦令擇有道之士以授之﹐護其性命。今一一教爾﹐並粗舉三丹大略。爾宜熟思之﹐流傳以救未悟者。無忘吾言﹐吾將往矣。泓乃雨淚稽顯再拜﹐九霄君舉手告別﹐入云不見矣。

劉泓乃於山中刻石書記﹐後有道士見之錄出﹐遂流傳於世。至唐開元中通玄先生張果﹐獻上此方。明皇喜悅﹐祕於禁中。通玄兼述三丹之功極備﹐但元修丹之法﹐今不書去繁也。

雁門公妙解錄竟

