混俗頤生錄

經名﹕混俗頭生錄。宋﹟劉詞編。二卷。底本出處﹕《正統道藏》洞神部方法類。

混俗頤生錄序

天地之問﹐以人爲貴。言貴者﹐異於萬物也。人之所重者榮顯﹐所寶者性命。自天地精粹以生形﹐寒暑燥濕以生困﹐合順而守之﹐順則療癘不作﹐逆則萬瘦輻奏﹐𨿽大限而不能續。中間夭枉﹑沈痛﹑跛眇之疾﹐良由攝理乖方之致。然夫駢拇枝指﹐附贅懸疣﹐此乃生常之患﹐非關謂息之誤矣。是以五色亂目﹐五音聾耳﹐五味爽口﹐畋獵狂心。四事去之﹐塵外之人也。凡居深山﹐處窮谷﹐與猿揉爲倡﹐逐麋鹿爲羣﹐棄寰中之美樂﹐食黑飡霞﹐保壽齊於天地者﹐萬萬人中未有一﹑二哉。稍能於飲食嗜欲問消息之﹐則無枉橫之虞也。

詞昔年五味酒食過度﹐瘋疾纏身﹐思其所因有自來矣。遂卽棲心附道﹐肆志林泉﹐景慮都忘﹐漸至痊復。詞稟性頑愚﹐昧於忌犯將攝之理﹐粗約羈摩僅二十年來﹐頗獲其驗。且夫修短窮通﹐人之定分。不能保存和气﹐而乃騰倒精神﹐加以鍛鑄金沙﹐資助情欲﹐棄其仁義﹐冀信禎祥﹐妄圖永遠﹐此其大惑歟﹗謂皮之不能存﹐毛將安附。至於脫屐沖虛﹐駕龍控鶴者﹐此乃世世施陰德﹐生生履仁義﹐又有兀兀之性﹐所稟堅固﹐非藥餌之所致。古人有壽數百歲者不聞有學道求仙之術﹐龜龍蛇鶴亦無服食茹芝之方﹐松筠經霜而不凋﹐蔓艸先秋而搖落﹐此物之自然性也﹐豈天地大道私於彼人物哉﹗是烏獸非彈射不死﹐蓋以自適之性﹐饑啄渴飲﹐嗜欲以時﹐而無所縈。人多夭傷疾病﹐以貪求名利﹐追琢其神﹐彊服藥餌﹐加以嗜欲無時﹐昧於忌犯﹐服骯奢侈﹐飲食過度﹐輒恣飽暖。且夫土木泉石莫非造化所成者﹐則負瑰奇詭怪之狀﹐而人亦然。況利祿榮顯暫時問耳﹐蓋非干身之事﹐惟攝生養性則神謐延齡而已。今輒具消息樞要十章﹐題目曰《混俗頤生錄》。此皆歷試有驗﹐非乃謬言﹐𨿽不能究習研精﹐而乃梗槪略備﹐不能盡文直書其事﹐倘遇同道覽之﹐冀微采綴云爾。

混俗頤生錄卷上_茅山處士劉詞集

飲食消息第一

食爲命之基﹐不可斯須去之也。旣乖節儉﹐或昧寒溫﹐療癘之由自此始矣。旣不能服餌丹霞﹐出納元气﹐則於飲食嗜欲行住坐外問消息之。以此冀爲良藥﹐而日用不知其爲尙矣。

夫人當以飲食先喫暖物﹐後喫冷物爲妙。何者﹖以腎藏屬水﹐水性常冷﹐故以暖物先暖之。不問四時﹐常此消息彌佳。就中夏月偏宜暖之﹐爲伏陰在內耳。

食不欲苦飽﹐苦飽卽傷心﹐傷心卽气短﹑妨悶。

食了﹐先以手摩肚數十下﹐兼仰面呵气二十下﹐甚消毒食﹔食了﹐不欲便睡外﹐卽令患肺气﹐榮衛不通﹐血脈凝滯之使然也。肢節煩重﹐尢多嗜睡﹐百疾從此而生矣。

食了﹐必須沖融少時﹐行三﹑五十步﹐使食消化﹐心腑空懸乃可寢臥。寢外之時不欲言語﹑歌嘯。五臟如鐘磬﹐不扣不發其聲﹐此將息之妙矣。

夫飲食所以助气﹐食飽气不行。食了尢忌仰外﹐多成气痞兼頭風。食不欲龐及速﹐速卽損气﹐龐卽損脾﹐脾損卽爲食勞。男子五勞﹐此爲一勞之數也。

食飽不欲速步﹑走馬﹑登高﹑涉險﹐必傷內室。

不欲夜食﹐日沒之後脾當不磨﹐爲音響斷絕故也。脾好音樂﹐絲竹才聞脾磨﹐卽《周禮》云樂以侑食。是以音響皆主於脾。

若腹內稍冷﹐食卽不消﹐兼亦損胃。胃損則翻﹐翻卽不受穀气﹐旣不受穀气﹐卽多吐﹐吐卽轉爲翻胃之疾。

夜後不宜飽食肉面生膾。夏月夜短﹐尢宜忌之。生繪不可與乳酪同食。此等之物﹐夜後𨿽消﹐甚損脾胃﹐令人脾勞。向夜勿飽食煎餅﹐尢當大損風气之人﹐偏不宜食。

食熱物後不以冷水漱口﹐食冷物後不以熱水漱口。冷熱相擊﹐是以多患牙齒疼痛﹑齒根宣露。

凡喫炙肉﹐若乘熱食之多患風疳﹑曁齒或黃黯﹐漸至缺落﹐亦令血脈不行。

人若飽食後宜立小便﹐饑卽迹小便最爲妙﹐恐損膀胱故也。

膩多之物甚不宜人﹐暗眼兼腸胃冷滑﹐尢多動風﹐若患風疳气疾﹐故宜忌之。

五味稍薄﹐令人神爽﹐惟腎气偏宜鹹物﹐兼消宿食。諸並不宜食﹐若偏多則隨其藏腑必有所損。是以咸多傷筋﹐固不可嗜﹐甘傷胃﹐辛傷目﹐苦傷必。

驚傷魂﹐憂傷神﹐思傷意﹐恣傷情﹐恨傷志。

久視傷明﹐久聽傷聰﹐久行傷筋﹐久臥傷血﹐久勞傷骨﹐久立傷肢節﹐久語傷气。

大渴不大飲﹐大饑不大飽﹐大樂不大憂﹐大勞不大息。欲大得不欲大失﹐是以怒傷正气也。大勞力乏絕﹐大饑損臟腑﹐大飽勝理閉﹐大渴經脈蹶﹐兼气不行﹐大醉神散越﹐大笑气飛揚﹐大恐心恍惚﹐大熱气不通﹐大寒血脈結﹐多睡神魂離﹐大驚心不安。此皆爲損壽之候。

凡人常忌鸚堵自死﹐牛肉陳臭難消﹐咸醋枯滑冷膩﹐生蔥﹐大﹑小蒜﹐生香菜﹐不時之物﹐瓜果﹑粉粥﹑冷淘等物﹐非養生攝理之道。

凡服藥餌之時﹐尢忌三般受气不足之肉。肉者雞﹑豬﹑無鱗魚。又忌三般受飛不足之菜。菜者﹐莙達﹑萵苣﹑波薐閉血觸故也。

夫人若不能常於行住坐臥及飲食嗜欲問消息之﹐縱服靈芝﹐日飲沆產﹐豈有補益乎﹖但助陽之藥固持盈滿﹐日久月深必獲大損﹐其何昧哉﹗

若喫肉菜﹐問有筋韌﹐勿咽之。此難消之物﹐經時多爲癥癖﹐亦令脾勞。又不可於星月及神廟宮觀﹑名山大川﹑古壇神樹﹑墟墓之問飲食﹐況爲道家所禁﹐保宜戒之。

飲酒消息第二

酒應星宿﹐其來遠矣。智者飲之則智﹐愚人飲之則愚。消憂暢志﹐發怒宣言﹐皆由斯物。是以先王飲之以禮樂﹐賢人飲之陶情性﹐常人飲之逞荒欲﹐惟酒無量之謂也。豢豕爲酒﹐非爲禍也。是以飲酒不欲過多兼頻。

大醉極傷心神﹐肝浮膽橫﹐又復招風敗腎﹐毀筋腐骨莫過於酒﹐飽食之後尢宜忌之。

夫好酒人多患肺气兼風﹐不爾則腰膝沈重或膀胱冷疼﹐課一般耳。

凡飲後不欲大吐﹐大吐則肝翻膽竭。肝是膽之府﹐旣竭則膽痿﹐膽痿則心怯﹐心怯則多驚悸﹐夜臥恍惚﹐尢多健忘﹐則心神漸散。覺損則服補心丸。

凡欲飲酒不欲速﹐速則衝破肺。

肺爲五藏之華蓋﹐固不得損。損卽多涕泱兼患肺气﹑肺痿﹑咳嗽之疾。若患勞气﹑風疳﹑五痔人切須忌之。

若患風人加之藥物浸酒﹐不令甚醉。

飲酒後不欲得飲冷水﹑冷茶﹐多爲酒引入腎藏﹐爲停毒水﹐卽須去之。多時必腰膝沈重﹐膀胱冷疼兼患水腫﹑消渴﹑攣璧之疾﹐皆由斯起。

飲後不欲一向臥﹐須使人回轉﹐不爾浸損膀胱﹑腸胃﹐但看酒家屋易壞﹐此益明矣。

不問四時﹐常喫暖酒彌佳。若冬月但殺冷而已﹐不要苦熱﹐熱卽傷心肺。凡是飲食皆不欲熱喫﹐非獨熱酒耳。

夏月炒黑豆﹐乘熱投酒中浸﹐候其色紫﹐微暖飲之﹐理气無比。秋冬問﹐卽量其自性冷熱所患﹐以藥物浸酒飲之﹐甚佳。今人多以蒲萄﹑鈣麥爲之﹐是巧僞亂眞﹐非其療病﹐固不可以諸物雜之。古人玄酒﹑大羹尙其質朴。

夫酒少喫卽益﹐多喫卽損。少卽引气導藥力﹐潤肌膚﹐益顏色﹐通榮衛﹐理气禦霜﹐辟溫气。

凡空腹﹐切不宜聞穢惡之物气﹐及往疾病人家﹐但飲酒卽辟邪毒。昔有三人﹐晨朝冒露而出﹐一人飽食﹐一人空心﹐一人飲酒。空心者卒﹐飽食者病﹐飲酒者健。酒至益人﹐過卽損人﹐況酒爲腐腸之物﹐固不可濫觸。酒性至熱﹐大寒凝海﹐惟酒不凍。

凡造酒欲發﹐皆候風潮而動﹐則和合其陰陽造化之功也。所以飲多則冷。凡丈夫陽气多弱﹐兼飲後恣遊﹐或扇風取凍﹐固當虛損﹐後復爲酒。引陰气﹐結固下焦﹔又或未醒大渴﹐遂喫茶飲水﹐卽爲酒引入腰膝﹐貯在膀胱﹐爲停毒水腫﹐結固下焦﹐若非名藥良醫不能行逐﹐是以多飲卽冷耳。

常見人夏月於井中浸酒﹐冬月卽以酥酪和飲之﹐此爲大害﹐必當入腰膝問爲冷癥之疾。酥酪入酒發勞痙﹐動瘋疾﹐必不可遣。酒所以醉人﹐夠蘗之故也。夠蘗气消則皆爲水﹐當凝入腰膝問﹐無因更出。

飲酒不欲風裹坐外﹐袒肉﹐操扇﹐蓋綠毛孔悉開﹐不欲使風入﹐風入卽令四肢不遂兼風﹐手足癱瘓等皆由斯得。凡甘肴美膳﹐乘凍飲冷﹐𨿽乃一時適意﹐久久皆爲患害。

春時消息第三

人票陰陽五行﹐四時肅殺之气﹐差若毫髮﹐療癘則生。是以手足象天地﹖血脈象江河﹐毛髮象艸木﹐愼怒象雷電﹐兩目狀日月﹐嗜欲察生植。气候小差﹐人多疾疫﹐旣反其令﹐療癘則生。細而察之﹐萬不失一。

凡春中﹐宜發汗﹑吐利﹑鍼灸﹐宜服續命湯﹑薯藥丸甚妙。自冬至後﹐夜半一陽生﹐陽气吐﹐陰气納。心膈宿熱﹐陽气相衝﹐若兩虎相逢狹道﹐必斗矣。春夏之交﹐遂使傷寒﹑虛熱詩行之患﹐良由冬月附火及食熱物﹐心膈宿痰流入四肢之故也。其患者﹐不啻十有六七。二月已來﹐采取東引桃枝並葉各一握﹐水三升﹐煎取二升已來。早朝空心服之﹐亦不必全盡﹐但吐卻心膈痰飲卽不爲害。能四時依此吐﹐殊勝瀉。瀉卽令人下焦虛冷﹐吐卽去心腑客熱﹐除百病。小兒卽與茵陳丸﹑犀角丸瀉之﹐以小兒未經人事﹐卽不畏瀉。亦須審其冷熱虛實﹐不得浪爲。若是男子﹐事須下瀉﹐除腳气沖心。膀胱冷﹑疼痛膿水﹑三焦不通﹐卽須瀉﹐常得通暢﹐不要苦瀉。夏月尢忌瀉﹐爲﹣泄陰气故也。丈夫四十已上不宜苦瀉。

春深稍宜和平將息﹐綿衣稍宜晚脫﹐不可令背寒。寒卽傷肺﹐令鼻塞咳嗽。似熱卽去之﹐稍冷卽加之﹐甚妙。肺兪五藏之表﹐胃兪十二經脈之長﹐最不可失寒熱之節。俗諺云﹕避風如避箭﹐避色如避亂﹐勤解逐時衣﹐少餐申後飯。其言可寶耳。覺虛熱﹐食上常服紅雪﹐時服柴胡湯﹑三黃丸。如玄參﹐甚去虛熱﹐兼治勞明目。自春秋之際﹐萬病發動之時﹐固宜將攝矣。

夏時消息第四

立夏三伏內腹中常冷﹐特忌下利﹐泄陰气故也。夏中不宜鍼灸﹐惟宜發汗。夏至後﹐夜半一陰生﹐惟宜服熱物﹐兼喫補腎湯藥等。非惟性熱之物﹐亦常宜溫暖飯食。瓦夏一季心旺腎衰﹐最宜補息。盛熱時﹐不宜喫冷淘麻飲﹐粉粥蜜漿﹔飽食後喫﹐必起霍亂。又生菜﹑茄子﹐綠腹中常冷﹐食此凝滯難消之物﹐多爲癥塊﹐若患冷气風疾之人﹐更須忌之。夏月不問老小﹐常喫暖物﹐至秋必不患赤白痢﹑瘧疾﹑霍亂。但腹中常暖﹐諸疾皆不能作﹐爲陽气壯盛耳。

時人不能將攝﹐日高餐飯﹐空腹喫茶。緣腎納咸﹐被鹽引茶入腎﹐令人下焦虛冷﹐手足疼痺﹔飯食後喫三﹑兩碗不妨﹐似饑卽不再喫。限丈夫有疢癖﹑五痔﹑風疳﹑冷气﹑勞瘦﹑虛損﹐女人有血气﹑頭風﹐偏不宜茶。所以消食滌昏煩﹐空心啜之實僭濫。盛熱時宜於隱處寢外﹐輒不得於星月下露地偃坐﹐兼便睡著使人操扇風﹐特宜忌之。常見人養新生I孩子畏熱﹐睡著後多扇風﹐兼於風凍之處外﹐此愛之甚﹐然猶善養馬者﹐以筐盛糞﹐以蜃盛溺﹐設蚊納卽使人撲之﹐以附之不時﹐則驚蹙﹑毀首﹑辟胸﹐此意有所至﹐而愛有所亡﹐可不愼歟﹗以此孩子多患臍風﹑手足攣掣﹑口撮﹐俗號瑚孫噤﹐不知其由﹐又曰鬼魅﹐可謂謬哉。以此則之﹐萬不失一。

夏月不宜晚起﹐令人四肢昏沈﹐精神懵昧。勿冷水浴﹐使人虛熱眼暗﹐筋脈蹶逆﹑霍亂轉筋。常以饑沐飽浴﹐以饑卽不再浴限﹐浴了避風。小兄亦如之。衝熱來勿以冷水洗手『面及淋背﹐犯之必患陰黃﹐但漱口卽可矣。勿當操扇﹑袒露﹐多令人患刺風﹑風疹。亦勿飲冷水﹐成癖气﹑結气及水谷重下等痢。生菜﹑茄子﹑瓜﹐甚不宜人﹐尢忌向夜食之﹐惟戈戈心粗人辛苦之士消殺得。瓜𨿽理气﹐尢暗人眼。如驢馬食之﹐卽日眼爛﹐不可不明矣。

食熱物汗出卽拭卻﹐勿扇風殊佳。勿夜食﹐尢忌喫肉鈣﹑生冷﹑枯膩之物﹐爲夏月夜短﹐有年之人腹中常冷﹐或不消化﹐多患腹脹﹑霍亂之疾。勿當風臥濕﹐綠常出汗﹐體虛風拍著人﹐多患風痺﹑手足不遂﹑言語賽澀﹑四肢癱瘓﹑偏風等。𨿽不盡害﹐亦有當時中者﹐有不便中者。逢年之盛﹐遇月之滿﹐得時之和﹐卽幸而獲兔﹔若遇年之弱﹐值月之空﹐失時之和﹐無不中者。昔有人代皆不壽﹐來告彭祖。祖遂周視其人寢臥之處﹐果有一穴﹐當其腦戶。頭是三百六十諸陽之總會﹐以賊風吹注﹐陽气散盡﹐日月深久恥斃矣。祖使斂其穴﹐其人果壽矣。所謂懷仁抱義﹐未見其益﹐有時而用﹐此乃諭將攝之謂也﹔棄仁背信﹐未見其損﹐有時而亡﹐此乃諭不能調護之故。損益之道﹐其理彰然。

夏月不欲數沐﹐數沐則心覆﹐令人健忘﹐兼甚引風。每晨梳頭一﹑二百下﹐仍不得梳頭皮﹐兼於無風處梳之﹐自然去風明目矣。

秋時消息第五

立秋後稍宜和平將攝﹐春秋之際故疾發動之時﹐切須安養﹐量其自性將理。秋中不宜吐及發汗﹐令人消爍﹐藏腑不安﹐惟宜鍼灸﹐下利進湯散以助陽气。止若患積勞﹑五痔﹑消渴等病﹐不宜喫漧飯﹑炙傳﹑自死牛肉﹑生鱠﹑雞﹑猜﹑濁酒﹑陳臭咸醋﹑枯滑難消之物及生菜﹑瓜果﹑毒魚﹐繪鮮﹑醬之類。若風气﹑冷病﹑瘡癖之人﹐亦不宜上件之物。若自知夏月冷喫物稍多﹐至秋患赤白痢兼瘧﹐卽宜以童子小便二升並大腹﹑檳榔五顆﹐和子細切﹐煎取八合﹐下生薑汁一口﹐和臘雪三分或二分﹐早朝空心分爲兩服﹐瀉三﹑兩行。夏月所食冷物及膀胱有宿水﹑冷膿﹐悉爲此藥行逐﹐卽不爲患耳。此藥是乘气湯藥﹐縱年老之人﹐亦宜服之﹐且不奪气力﹐兼不虛人﹐況秋利又當其時。此湯理腳气﹐兼理諸气﹐其方甚克效﹐故附之於此。丈夫瀉後三﹑兩日﹐以越白粥加羊腎﹐空心補之﹐殊勝服諸補藥。

每晨睡覺暝目叩齒三七下﹐咽津﹐以手掌相收﹐令熱熨眼﹐惟徧數多爲妙。此法去風明目﹐無以加之。

混俗頤生錄卷上竟

混俗頤生錄卷下_茅山處士劉詞集

冬時消息第六

冬則伏陽生﹐內有疾宜吐。心膈多熱﹐特忌發汗﹐畏泄陽气故也。宜服浸酒補藥﹐以迎陽气。寢臥之時消息稍宜虛歇﹐大約如此。若此宿疾﹐須自酌量﹐不得準此。綿衣稍宜晚著﹐仍漸漸加厚﹐不得頓溫﹐此乃將息之妙矣。又不得令火气擁聚﹐但兔寒卽可以。若遇大寒不得頻於火上烘炙﹐尢甚損人。手足皆應心﹐多炙手﹐遂引火气﹐使人心多燥熱。所喫熱物及附火熱气﹐皆積在心頭﹐心屬火故也。

夫冷藥不治熱極﹐熱藥不治冷極﹐水流濕火就燥故也。凡服藥先看諸藏其有不足處﹐置其所損則補之﹐皆有效驗。人之服藥多不相當﹐爲受性皆不同耳。亦不用火炙衣服令暖﹐著之亦甚損人。春夏之交﹐陰气旣入﹐不能調護陽气﹐流入四肢﹐遂致時行熱疾之作也﹐甚者狂走妄語。若便服冷藥﹐十有二﹑三縱活者﹐亦不兔攣璧﹑喪明﹑發落﹑瘡疥等。凡陰陽二毒﹐傷寒是天行之別號﹐只有療法卽無可法。七日內可療﹐七日外不可療﹐其驗若此﹐藥之用豈宜差誤﹖覺是此疾﹐不等便服冷藥﹐若是陽毒萬一得差﹔若正陰毒服以冷藥﹐手下狼狽﹐深宜詳審﹐不可參差。每日一浴﹐冀通血脈﹐勝理通和。每擬浴時盡飽食﹐夜問卽浴﹐浴後卽喫一﹑兩盞酒便臥﹐不得衝風﹐且一宵安眠﹐房事切忌﹐他時所利。每食後服好紅雪或服三黃丸更妙。

飲食之問﹐四十已上稍宜溫﹐四十已下稍宜寒。若先有宿疾﹐冷裊之中自審息﹐不得準此。凡冬月所蓋熱被﹑氈褥等﹐稍熱卽臧之﹐凝寒卽加之。諺云﹕服藥不如勤脫著。誠哉斯言。但是諸疾切忌食熱肉﹑酒﹑鈣﹑炙傳之物﹐多食令人血脈不行。﹑餛飩﹐平常之時亦不宜熱喫。冬月若食熱物﹐至春夏交﹐必爲療癘矣。

患勞消息第七

丈夫患積勞﹑五痔﹑消渴﹑下焦玲入上膈多熱﹐良由飲食嗜欲不節之故。況丈夫四十已來下焦先衰﹐女人四十已來上焦先衰。抑聞勞疾本生於兩端﹐不幹執重提輕﹐兀兀終日卽害。惟是閒散之人多有此疾﹐死閒散之人不多運動气力﹐飽食之後不多行步﹐坐外任性﹐經脈不通﹐血脈凝滯之使然也。是以貴人貌樂而心勞﹐賤人心閒而貌苦。貴人加以嗜欲無時﹐昧於禁忌﹐飽食珍羞便寢外之﹐因此致耳。若引而伸之﹐觸類而長。夫人常須用力﹐但不令勞倦﹐貴榮衛通流﹐血气周徧﹐猶若戶樞﹐終不朽腐﹐此將攝之要訣﹐萬金之所不言。

夫人初得勞气之時﹐其候甚多而日用不知﹐略而條之﹐細宜詳審。其候者﹐兩服昏暗﹐手足心熱﹐背膊悶困﹐項頸酸疼﹐四肢無力﹐兩頰及唇時有紅赤﹐大小便赤澀﹐腳手軟弱﹐久立不得﹐喫飯食不得﹐饑腹常思異食﹐喫卽不多﹐兩肋問疢癖﹑气脹﹐腹中常玲﹐食不消化﹐膈上虛熱﹐時時咳嗽﹐唾涕稠枯﹐多外多起﹐狀似佯病人﹐或時壯熱﹐晝可夜極﹐骨節煩燥﹐尢多健忘﹐唇口焦漧﹐已上並是患勞之證候也。覺有此候﹐卽須尋方服藥﹐節儉嗜欲﹐調息飲食﹐卽冀漸退。若非自覺﹐不遇良醫﹐辯其狀候﹐別爲治療﹐日月深久﹐胸前骨出﹐臂﹗上肉銷﹐咳嗽不出聲﹐擡肩喘息﹐痢如豉汁﹐或似爛腸﹐此乃五藏壞矣﹐神慧之師所不能救歟。若覺有此候﹐不宜喫陳臭難消枯猾之物﹑犬肉﹑鸚﹑猜﹑野狐﹑羊﹑駝﹑牛﹑馬炙肉﹑生玲等物﹐兼節房中之事。昔許由以一瓢之動猶以爲煩﹐況晝暮晨興﹐馳逐名利﹐加以情欲相牽﹐運用心機﹐自然神散形勞﹐焉得不櫻疾療﹖覺有此狀﹐宜喫煮飯﹑燒盥﹑姜﹑豉汁爲粥﹔枸杞﹑甘菊﹑牛勞﹑韭在﹑地黃﹑馬齒﹑鯽魚﹑白魚﹑鹿肉漧脯﹑白煮精羊肉﹐並宜食之﹐其餘禁斷﹐平愈後任餐。

患風消息第八

心人患久風﹐固難將息。凡風疾之人﹐髓竭肉疏﹐則風入骨問﹐故肢節不遂﹐骨虛血一薄之故也。稽其由﹐皆有所因﹐或是夏月當風乘凍便至睡﹐或酒後操扇取風﹐好喫毒魚﹑猜肉之使也。況江淮地偏﹐又多下濕﹐夏月炎熱﹐風气鬱蒸﹐多患此疾。女人不多行步﹐飽食之後坐外任性﹐尢多壅塞。初得之時﹐狀猶不定﹐或睡中口內涎出﹐手足戰掉﹐或大腸偏澀﹐或腳膝疼重﹐或肢節不仁﹐或常眼澀﹐行坐睡著﹐或筋脈孿掣﹐或多凱嚏﹐嚏不可休﹐皮膚乾癢﹐面色浮靑﹐眼頰多嫻﹐或咯痰唾吐至多﹐頭旋目眩。已上並是中風之候﹐且宜服此小飲子﹐然後大湯藥。卻須緩治﹐不宜急速。緩則易差﹐急卽難痊。

上品之藥﹐一百二十餘味﹐性皆和厚﹐漸痊疾療。今之庸醫﹐藥性不辧﹐脈候兼荒﹐不以智慮推之﹐但求倉卒之效。儻獲卽目之驗﹐病家乃爲良醫。且治病之法﹐要須精脈候兼會五行﹐用藥審其玲熱﹐加以智慧慈憫爲先﹐不以貧富等差爲意﹐但務救濟一心。如此醫人﹐陰有神護﹐用藥理病﹐無不痊除。

夫病患之中有卒暴者﹐須求手下之驗﹐止如喉閉﹐腳气沖心﹐陰陽毒﹐傷寒﹐急勞﹐發背﹐小兒急疳﹐乳癱﹐卒暴心腹痛﹐卽要求卽目之驗。諸患並須漸漸除之。夫患風疾之人﹐左右扶持之者﹐必須細意調理飲食湯藥等﹐食欲得頻﹐不欲得飽﹐飽卽壅問﹔又不得饑﹐饑卽虛﹐虛卽風增極。似饑卽食﹐欲飽卽休。若患經年﹐服藥不得暫一停﹐偏宜藥酒湯散﹐不日全可。若信庸醫﹐藥物乖理﹐避忌兼多﹐轉受虛邪﹐卽當益甚。在虛實之問﹐細宜調息﹐可不勉之﹗風疾之人欲宜瘦﹐兼不多食﹐其疾卽退﹔若事餐啜﹐喜見肥充﹐疾卽益甚﹐宜細詳之。病人不宜瞋怒﹐饑飽衝胃﹐寒熱﹐勞役心力﹐至樂苦憂驚喜並集﹐並不宜之。患風人尢多虛﹐虛又須補﹐補卽壅﹐壅卽令人頭旋﹐心悶兼气沖心﹐常令通滑。瀉多又虛﹐虛亦令人頭旋﹑目瘡。將息之問﹐尢宜詳審。凡服補藥若自通滑﹐卽不更要服泄利之藥。風疾之人﹐宜喫羊肉﹐去脂﹑血。綠虛事須要喫﹐則如法煮之。羊食百艸﹐艸本且無毒。但除脂﹑血﹐以藥煮之﹐則不發病矣。煮羊腳法﹕羊一腳以刀子劃開﹐水浸洗去血﹐兼割去脂﹐加防風一兩﹐石羔五兩﹐桑根白皮二兩﹐切﹐和煮之﹐不損肉味﹐尢頗益人。又夏中單用桑葉五十片﹐不要諸藥。桑葉是時收采﹐曝漧﹐以備冬月使用。乾者﹐加至八十葉。如煮散﹐肉亦隨多少﹐酌量煮之。

患風人﹐不宜喫養麥﹑嵩菜﹑熱鐸鑼﹑餛飩﹑油麻﹑蝴餅和脂燈﹑炙肉﹐熱喫白湯﹐壞飪生玲油肥﹐鸚猜犬肉﹐鯉魚生繪﹐生蔥蒜﹐空腹茶﹐不可食之。其餘消息酌量之﹐此不可一一具述矣。

戶內消息第九

人生之大患﹐嗜欲飲食﹐萬病變通﹐侵克年齡﹐皆由此蠶蝕。是以道家所禁﹐去其太甚﹐不然杜絕。所謂師也過﹐商也不及﹐言俱不得其中。過之﹑不及﹐相去幾何﹖若是先有宿疾﹐有因食而療﹐或有因欲而療﹐損益於身而日用不知。是以上士不惑﹐牢固性命﹐寡思慮而遠聲色﹐節飲食而去奢侈﹔中智之人尙未能去其太甚﹔下智之人﹐恣其情性﹐不知禁忌﹐貪色好財﹐敗其元和之正气﹐遂使大約侵克﹐必其然歟﹗加以形貌衰贏﹐偃樓攣璧﹐沈瘋在身而不能差﹐旣乖攝養﹐又無良醫﹐一旦至是﹐𨿽卽甘膳美色置之於前﹐豈能暫之顧﹖何似撙節去就﹐涓涓不倦﹐暢志悅目而已﹐可不懿哉﹗

天地氛氤﹐萬物化淳。男女媾精﹐萬物化生。此人生調息性命之根本﹐攝生之所由。凡人謂之不稽實﹐日野哉。夫一戲二十已前時復﹐三十已前日復﹐四十已後月復﹐五十已後三月復﹐六十已後七月復。道經云﹕六十閉戶者﹐言人疏於學性﹐已損於未萌﹐以此戒之﹐猶多病患。噫﹐夫世人不能畜養元和之气﹐保惜形容﹐妄服丹砂﹐資助情欲﹐奢夥﹐則神魂不附於身﹐茫茫失途﹐精魄俱喪﹐兀然質朴﹐旨趣都忘。或有功未就﹐或有始未成﹐生涯落然﹐身嬰瘋疾﹐夜起不得枕席﹐是依勞歷妻學﹐綿綴歲序﹐良由不知道性﹐貪徇庸情而已哉。

觀夫世人﹐母存者不啻其十八﹑九﹐父存者不啻其十一﹑二。以此準之﹐則人多嗜欲所惑﹐躓其性命﹐誠可悲之矣。

禁忌消息第十

凡隱戲之時﹐忌天地晦暝﹐日月薄蝕﹐疾風甚雨﹐雷電震怒﹐四時八節﹐弦望晦朔﹐日月失度﹐祥雲興現﹐虹出星奔﹐本命之辰﹐魁歪之日﹐六甲之日﹐六丁甲子﹐庚申子午卯酉﹐已上並一是陰陽七曜失度之時﹐或天神當辰上直之日。陰气盛而逼陽則陽不足﹐陽气盛而逼陰則陰不足﹐陰盛陽弱或陽盛陰衰﹐故生病之由耳。又忌酒醉之後﹐飲罷未醒﹐飽食之後﹐乍饑正實﹐出入行來﹐筋力疲乏﹐喜怒未定﹐女人月潮﹐衝冒寒熱﹐疾患未平﹐適大小便來﹐新沐浴後﹐旣訖大小便﹐早朝及戌時﹐犯畢便行驀走﹐無情而彊爲﹐已上皆神气昏亂﹐心力不足。或四體虛贏﹐卽腎藏怯弱﹐六情不均﹐萬病從玆而作矣。已上特宜愼之。

又忌名山大川﹑神樹廟宇﹑宮觀古壇﹑社樹之處﹐星辰日月之處﹐燈燭六畜之前﹐不可會合﹐犯之損壽﹐子息蠢愚﹐深宜戒愼。又每年五月十六日是天地交會之辰﹐特忌會合﹐主喊算壽﹐損陽道﹐終身不復﹐曾見犯者有驗。大約五月是人蛻精神之月﹐老者奪之﹐少者加之﹐宜晏居靜慮﹐節嗜欲﹐制和心志冀安用。況夏月心旺腎衰﹐腎化爲水﹐待秋乃凝﹐冬始堅。夏中最須保惜﹐尢爲要妙。凡所遇年高於身者﹐不可犯生月﹐大者猶不許﹐況其年高乎﹖陰倍於陽大損男子﹐陽倍於陰亦損女人﹐是以伯樂相馬之義耳。又忌薄層大鼻﹐疏齒黃髮﹐皮燥痛疾﹐情性不和﹐莎苗彊硬﹐聲雄肉澀﹐肢體不膏﹐性專拓忌﹐生痣旣多﹐已上並不可犯之。若諸藥衛著在前﹐他經頤攝之方﹐此其大略。

混俗頭生錄卷下竟

