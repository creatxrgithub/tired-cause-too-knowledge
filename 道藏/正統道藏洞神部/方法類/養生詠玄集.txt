養生詠玄集

經名﹕養生詠玄集。不著撰人。一卷。底本出處﹕《正統道藏》洞神部方法類。

養生詠玄集序

夫詠玄者﹐乃詠玄中深奧也。窈冥取理﹐恍惚求眞﹐撮眾妙之英華﹐采羣經之要會。言止直而義。正﹐道入重玄﹔旨似遠而意明﹐風存上祖。引龍虎同歸之躁競﹐顯玄牝絕利之玄微。直示指歸﹐立成妙用。正演開遮之說﹐明分去就之元。回玄包羅﹐升沈浩渺。故使下士撫掌﹐上士勤行﹐克成於神气全眞﹐冀泯於根塵妄照。誠知珠玉兮何重﹐性命兮何輕﹐寧不窮解分息動之玄﹐而縱流光走魄之逝﹐深可悲哉﹗此詠玄詩﹐實長生度世之法要也。至如玄元帝之靈篆﹐常祕枕中﹔淮南王之神方﹐密藏肘後。蓋上聖所遵所重乎至言也。學者值遇﹐宜須祕愼﹐深自惜焉。

養生詠玄集

榮衛气

二气相成道始生﹐

夫姿形立兆﹐未有獨分一气而獲著生。蓋榮衛調和﹐方生存也。故云二气相成始生者﹐道也。道者﹐生也。故老子云﹐道不可見﹐因生以明之。生不可常﹐用道以守之。

渾融同處一源行。

二气渾融之謂﹐和气同處一源﹐以其生生也。

陰陽感激相須理﹐

稟二气而兆形質﹑含二气而著生成﹐此皆感激陰陽﹐資養性命。

不得和柔卽戰爭。

忽二气爭競﹐不相和柔﹐卽勃亂五臟﹐而息生焉。故經云﹕陰疑於陽爻戰。是知無全陽之男﹐全陰之女。故天爲全陽而陰露﹐地屬全陰而抱陽精。蓋天地陰陽相須﹐而化生萬物。《易》云乾男坤女﹐故人倫亦全法天象地矣。

榮气

榮气生來不獨分﹐

榮气者﹐淸陽也。《內觀經》云﹕气淸而駛謂之榮。在人身中不可獨建﹐故不獨分也。

淸陽虛在賴陰存。

陰气聚而陽托﹐陽气存而陰賴。故日陽賴陰存﹐以相成也。

從玆始得成胚兆﹐

夫二气相感﹐始成於胎孕。解胎而生﹐亦自有榮气之始也。

煉取歸元別有門。

於二气中淘煉﹐歸於本源純一淸冷之气﹐別修除滓穢﹐成全陽﹐而榮與道同眞矣。

衛气

衛气元從陽气來﹐

衛者﹐濁也。《內觀經》云﹕气濁而遲謂之衛。本因元气交感方有形軀﹐旣有形軀﹐士明衛气﹐故衛從榮來。

色身兆合處胞胎。

形質旣兆﹐卽稟二气之所感﹐處於胞胎也。

暗符天地排宮室﹐

人之一身﹐暗象天地。故《內觀經》云﹕眼爲日月﹐發爲星辰﹐眉爲華蓋﹐頭爲昆侖﹐布列官闕﹐安置精神。此之謂也。

自此澄凝細可裁。

自此精血澄凝﹐以成形質﹐細可裁量﹐以通其用。蓋人之衛气﹐幾有二名﹕一者精血澄凝﹐以成形質。二者同榮气流行﹐而通手生也。是知人之身者﹐因示修眞之地﹐得乎最靈之稱。可不惜而怠惰﹐而求於逝也。其衛气亦象三才﹐一者澄凝以成形質﹐象地也﹔二者榮衛合處﹐日沖和之气﹐象人也﹔三者眞精命帶﹐居上丹田全陽之官﹐以象其天也。稟此三气﹐以通其生﹐而道自歸之﹐體三才而履道也。

魂魄

是故二气含和卽著生﹐魂者﹐陽眞精也﹔魄者﹐陰眞精也。二精處乎泥丸官﹐以帶二气﹐不相離漬﹐而神明居之﹐生方著也。老子曰﹕萬物負陰抱陽﹐以成其道。

始名魂魄應眞靈。

子產曰﹕人始日魄﹐旣生場日魂。是故二气發生﹐莫非魂魄而應眞靈。及其生也﹐萬變千化﹐有生有死﹐無超躍三淸﹐漂淪諸趣﹐得喪之機﹐實在此矣。

在天日月全通象﹐

日月者﹐天地魂魄也。故魂者爲日﹐主晝﹐天眞精也。魄者爲月﹐主夜﹐地眞精也。是知明暗同源﹐往來通會。蓋人之魂魄﹐全通象於日月也。淮南王曰﹕天之气成魂﹐地之气成魄。又《五藏內鏡》云﹕父之精气爲魂﹐母之精气爲魄。其理昭然矣。

萬化皆從守一寧。

萬化者﹐蓋心之所滅﹐而運役魂魄﹐著於生云。故聖人設千經萬衛﹐教化羣品﹐顯是守一之法﹐而息諸妄也。

魂

陽精魂主號神金﹐

魂者﹐陽眞精也。故陽精是神之金﹐聖人爲之法體﹐遞相系屬﹐以通眞也。韓子云﹕非至精不能變至神。抱朴子云﹕老君者﹐天之魂﹐感日精而孕﹐化成兆身﹐故顯至陽之精也。

感應潛符運用心。

心動卽气轉﹐故云潛符﹐以明感應也。

若使圓通諸妄息﹐

若息諸妄﹐。至於圓通﹐卽气以合於神﹐而生變也。

靈光照耀脫全陰。

眞精旣備乃合靈﹐逍遙不夜﹐卽脫坼金陰之質。故聖。人稟禦﹐以通靈變也。

魄

陰气沖融應感陽﹐

境動宜其心﹐而成感激也。

二來和會致流漿

二气旣投﹐弗可致也。

窮玄偶此非眞用﹐

窮玄者﹐隨境放逸﹐致二气乖蕩﹐卽非眞用之法﹐違道之眞理也。

魂不飛揚魄不妨。

魂不飛揚魄不妨者﹐應心之用也。魂旣不飛﹐魄亦不應﹐蓋心爲去畱之轄气﹐是生死之基﹐而修生之理﹐非此者未之有也。

谷神

聖祖函關顯谷神。

聖祖於函關﹐爲關令尹喜說《道德經》五千言﹐指象立﹟端﹐顯明谷神﹐削其浮訛以彰玄妙也。深微歷代事長新。義理深微﹐卒何窮究﹖縱多分曉﹐莫盡洪源﹐故云深微。歷代事長新﹐言經文玄邃者也。

若於己上披尋得﹐

思理棄言﹐崇於己上行持之法﹐匪於谷外也。

便是今生了悟人。

契悟者不拘優劣及有無之分﹐若穎悟卽一生了次﹐果陶屬論於諸生也。

谷

因何隱至靈﹐

谷者﹐二气孕化之兆也。

都綠谷內抱眞精。

眞精者﹐二气之精。莫處乎泥丸官﹐此乃因玆隱至靈。若精散﹐卽神去也。

如從得所相包系﹐

神气相須﹐各不離漬也。

和會依憑始有聲。

和會各相依憑﹐以成其體。旣和會感至靈﹐卽方明著生﹐卽有聲言者也。

神

板寂猶來無所依﹐

闐寂者﹐幽寂也卽言神之未處四大﹐怛遊太極﹐無所依附﹐及降兆於身始明﹐靈卽立生﹐有道本體象乾坤。幾生行藏﹐皆能通應。老子云﹕視之不見﹐聽之不聞﹐搏之不得。又《易》曰﹕陰陽不測之謂神。卽知其不以意度﹐寧足以言詮而明之也﹖

因過玄谷眾神歸。

旣過玄谷﹐眼卽視色﹐耳能聽聲﹐鼻能嗅香﹐舌能別味﹐意懷貴愛﹐身受寒溫﹐靈變多端﹐故云眾神歸也。

子今認得還元路﹐

返本還元之道﹐滅心抱一之法﹐鈴在事兼道﹐匪多事而至也。

不計程途迥細微。

非步涉程途﹐以明其要﹐莫不探嘖遠妙﹐體用雙明合道也。

返本還元

气衰形悴少精神﹐

人之衰老﹐爲染嗜欲﹐以致傷敗﹐而多砠落。《西升經》云﹕如木自出火﹐還復自燒腐。又《陰符經》云﹕心生於物。此之謂也。

返本還元是最眞。

气全神備﹐道可克成。太白眞人云﹕老者復丁﹐壯者返嬰。此蓋明返本而還元者也。

補過功成方漸契﹐

補過者﹐爲補從來耽淫銷削之過﹐補之功成﹐方契返本之道也。

復知大患卽吾身。

復知者﹐重明返本還元也。返本還元幾有二﹐初明補過﹐謂求全气而返眞。次云復知者﹐以其本乃歸乎本元。老子云﹕吾有大息﹐爲吾有身。及吾無身﹐吾有何息﹖依此而論﹐故老子不以全身爲至也。

神與气合

神气相須不去離﹐

夫神之無气﹐若魚之去泉﹐气之去神﹐如燈之無火﹐不可去離也。

深明翻恐世人疑。

將神合气﹐化入無形。有無之理﹐亦不執滯。若深明之﹐廣學者疑惑﹐蓋人有智識﹐明昧淺深者也。

且綠凡聖行持別﹐

聖人不視外色﹐不聽外聲﹐不思外事﹐神凝气合﹐幾俗以責壞爲心﹐勞神役智。故聖人行神與气合之事也。

非絕神鑪安得知。

儻去就之未歸﹐卽神气之不合﹐實如貓捕鼠﹐同聲相應﹐同气相求。自此則可結胎育嬰﹐換帑之臭質﹐回顏返老﹐煉冗冗之凝軀。或發火以焚身﹐或化金而成骨﹐或則脫落滓滯﹐或則凝撮眞如﹐入不二之玄門﹐盡無窮之至理。是知神與气合﹐方有滋應用﹐隨其所歸﹐是非深淺﹐而通變化之道者也。

抱

深玄抱一事爲宗﹐神气相抱﹐混而爲一之宗。老子日﹕抱一爲天下式。又云﹕善抱不脫﹐善計不用籌策。又莊子云﹕通於一﹐萬事畢也。

未了眞元道不通。

未請軏轄﹐寧得通和﹖

心地虛無方見諦﹐

虛無者﹐虛無其心也。故老子十三﹐《虛無經》所載﹐蓋顯五千文中生之徒十有三。十三者﹐全明生之徒也。所明十三﹐總歸於虛以爲善。旣心地虛無﹐以求抱眞一也。

信知萬物用非同。

學者多途﹐玄陳各異。故云萬物之用不同﹐虛無抱一之道者也。

胎息

用得沖和道自全﹐

沖和者﹐二气混同﹐榮衛合處。若用及网衛﹐則契最玄之理﹐而著於會通﹐生道余也。

適名胎息理幽玄。

謂契重玄之理﹐卽明眞住之法也。

處胞赤子何當契﹐

靡由百谷﹐生自何存﹖

細審行持法自然。

了認赤子之道﹐可明胎息之機。自然理會神凝﹐心通念絕。蓋聖人稟之而生﹐憑之而成﹐苟不得其要樞﹐卽難除其大息。指歸之路﹐屆玆而無法可言﹐返本之源﹐應用而有期鈴契。體而用之﹐爻無﹟差失。棲眞子云﹕我气內閉我身長寧。幾修胎息之法﹐皆是自然之道﹐保任眞息綿綿﹐來往微微﹐不得令靜躁不怛﹐自以求乎安也。晝夜修行不斷﹐日往月來﹐眞人自不出戶。若得眞全胎結﹐其道至矣。老子日﹕綿綿若存﹐用之不勤。此理明絕諸慮﹐以定其至﹐而生慧昭然也。若至定位﹐卽生定水﹐灌漑五臟﹐生光華。此日眞水﹐非乎涎濁之液唾﹐此去畱形住世之法要。三住銘云﹕心若住﹐气亦住﹐气若住﹐形亦住。三者盡住﹐卽我命在我﹐不在於天矣。

自然

水性謙柔火性剛﹐

水火各屬自然﹐蓋論水火相生之理﹐以明神气自然之道也。

就卑炎上各相當。

就卑者﹐水之性﹐炎上者﹐火之體。故气能蒸上﹐液能潤下。二物遞相交感﹐气上蒸以生液﹐液下潤而生气﹐固養一身﹐自玆感化。故名之各相當﹐非人所擠抑也。

交並感應皆相類﹐

交並者﹐水火相投而成感應﹐類象外之。幾水火﹐若炎釜﹐水气卽生﹐蓋顯大道之感應﹐皆自然也。

莫教殊途理自長。

旣知本體自然之道﹐故非外有所求。且天覆地載﹐男生女孕﹐君臣父子﹐皆稟自然之數﹐非乎殊途異類之屬﹐而能會和如此﹐卽還丹之道昭矣﹗本元之理明矣﹗

龍虎

龍虎同源躁競時﹐

龍者隱顯非常﹐有無不的﹐故象神之妙也。虎者﹐其性勁勵﹐其力剛彊﹐復象气之爲物也。聖人混神气爲一物也﹐故得制伏之機。凡俗以內外各行﹐而生躁競之息﹐遂政龍騰虎走﹐不相系屬也。

祇應聚極卻支離。

旣立兆形﹐乃全其神气﹐皆以嗜欲所感﹐至於衰老脫削﹐元气旣盡﹐卽神無所投﹐致之死也﹐故日聚極則支離也。

先須制虎爲樞轄﹐

歡降其龍﹐先須制虎。故《陰符徑》曰﹕擒之制在气。蓋全气以明其用者也。

便得龍潛兩自持。

虎伏龍港﹐兩自憑而歸眞一之道。《太皇老歌》曰﹕虎伏龍亦港﹐條龍先伏虎。但畢河車功﹐不用堤防拒。蓋顯擒之用也。

煉陽銷陰

陽煉陰銷舉世移﹐

煉陽魂銷陰質也。煉陽銷陰之法﹐天眞皇人傳黃帝三一之訣﹐此其道也。若神气相合﹐陽自煉﹐陰自銷﹐此皆自然之理。陰陽使其然哉﹗《黃庭經》云﹕玄元上一魂魄煉。其理至所至玄﹐人罕得知其深奧﹐故曰舉世稀也。

靈文妙訣好遵依。

靈文﹐金簡之書﹔妙訣﹐乃三一之法。此皆起歸祕藏﹐飛入玄都﹐非乎至人﹐不傳斯道。煉陽銷陰之理化﹐本虛無之機通﹐云凡人何所至矣。

陽緣躁動難拘系﹐

歌拘系者理不偏﹐取道可雙全﹐匪羈孤而成妙用也。《玄剛》云﹕凡人余陽一分則不死﹐余陰一分則不仙也。

認取靈元上上機

靈元有上機﹐乃制躁動之樞要。太白眞人曰﹕玄機至則身存﹐機往則身喪也。

上丹田

宮闕重重號玉都﹐

玉都者﹐泥九官也。上丹田有九處官闕﹐悉相通貫﹐故云官闕重重也。

還丹成就處陽鑪

還丹者﹐眞精也﹐上丹田乃全陽之官﹐獨貯還丹之所﹐人皆有之﹐故云成就處陽鑪也。

通神夾脊爲衢道﹐

此官有二條豚﹐夾脊降下至丹田气海﹐以通眞精﹐點化和气而應脫泄者也。

下應關元事不虞

關元者﹐乃下丹田﹐脫泄精气之關口也。若人交感陰陽﹐則眞精降下﹐至關口﹐點和气變爲凝精﹐以應神用。蓋此關乃百聚之口﹐通諸臟腑及四肢筋脈﹐如藕絲竅﹐气化之所﹐故號關元也。上若應下﹐而道者以爲不虞矣。

中丹田

建申令屬應中田﹐

建申者﹐七月中元﹐亦應人之中丹田也。

一部三焦心肺肝。

三焦者﹐心﹑肺﹑肝也。主喘息之府﹐此乃中丹田所管﹐故號生之府。津液下潤﹐而致於是也。

自有靈臺駐眞宰﹐

靈臺者﹐五藏心之一藏也。眞神依附﹐以爲官室﹐故云駐眞宰也。

修持見在。證輕安。

若知眞神之動用﹐則修持見在證輕安﹐則永無憂息也。

下丹田

沖和運育下丹田﹐

下丹田者﹐臍下三寸气海是也。沖和者﹐一气榮榮﹐气混衛气﹐故名和气。其气運轉於五藏﹑四肢﹐常奏於下丹田﹐故日气海也。

點化猶來道不玄。

心若動作﹐責著淫欲﹐卽上丹田眞精降至下丹田﹐點化和气﹐和气卽化﹐遂乃棄損﹐而道豈玄也。

二气相投皆感應﹐

謂男女二情﹐交相感激﹐而有雲雨施之事。皆自然感應﹐乃至成於胎孕。自眞元之精成變化﹐在修生者宜須愼守﹐以求制禦之法﹐故《太白眞經》云﹕畱精於身卽生身﹐施精於人卽生人。移此元气結彼元气﹐彼旣成形﹐此則受損﹐是知至愼於是也。

細尋運會地交天。

天地陰陽二气﹐相推而生變化。蓋陰陽有運會之理﹐不言而信﹐故雲气上蒸一而雨澤﹐雨澤下潤而萬物化生。但細推天地運合﹐日月回旋﹐以明法象﹐通乎無私之理。

重玄

上玄潛與下玄通﹐

上玄﹐門也﹔下玄﹐關也。謂上玄不止﹐卽下欲難除也﹐故云上下潛通也。

動靜由來事一同。

動止上下相應﹐而通其气﹐故以重玄明之﹐兼心法而論也。至如龍吟雲起﹐虎嘯風生﹐皆以隨類相從﹐各得其所。故上玄下玄﹐應用等心法而兼濟助﹐事同一也。

消息上玄令泯滅﹐

專一漸求泯滅。老子云﹕合抱之木生於毫末﹐九層之臺起於累土。故消息亦皆如之。若修至神﹐與气和眞﹐全胎卽自然心隨息盡﹐气逐息生﹐塵境旣消﹐系系都盡。《胎息論》云﹕胎從元气中結﹐气從鼻中生溫。﹢在乎專用泯滅﹐故知日新。此之謂也。

下玄從此亦同功

老子云﹐前後之相隨者也。

陰丹

陰丹多見賺時人﹐

一荒得者全少﹐失者至多。

都是傳來托誤文。

得者少﹐托誤文者多見夭逝﹐不體本元﹐歡非眞諦。且幾心旣發﹐如猛火投焰﹐事旣熾然﹐卒何固濟﹖故道之玄妙﹐起自心法﹐旣忽蕩動﹐气亦奔騰﹐豈謂初機之道﹐返爲害命﹗

未曉重玄篇內旨﹐

未曉重玄之旨﹐徒枉陰丹之功。

味於無味亦徒云。

旣若無味﹐則何用行持﹖故云亦徒云也《黃庭經》云﹕長生至愼房中。急﹐何謂死作令神泣。蓋王屋眞人﹑羅眞人﹑狐剛子﹑元陽諸仙人﹐不可一一庫囉廟翩陰丹盾獨重玄﹤用﹐道體交合﹐神凝之法。若初學彊﹐自行持﹐而至中夭﹐與道愈失。與道失﹐與道愈彰﹐生自何存也﹖故陰丹之法﹐本爲絕塵之事﹐古聖人恐眞者未遂了達﹐且居常道﹐故示之陰丹之妙。其理法天象地﹐升陰降陽﹐所忌者以侄心難制﹐以女子交感而男子先脫其精﹐如此行之而疾病俱生﹐以運夭逝。其外晦朔弦望﹐風雨饑飽﹐喜怒勞佚﹐次而忌之。幾女人有經後六日﹐合三陽數﹐與女人交合者﹐生男﹔三陰數與女交合者﹐生女。凡一月此六日﹐若是須二情齊降﹐方獲成就。自此陰陽算數﹐還知貧富貴賤﹐其理昭然矣。

玄關

無關善閉豈能開﹐老子日﹕善閉﹐無關鍵而不可開。玄關者﹐不獨稱乎心也﹐若明善閉之法﹐以通玄妙﹐始得玄關之稱。蓋善閉之道﹐卽心地之法也。

妙使靈童出得來。

靈童者﹐得道之稱也。若契玄關之理﹐卽達善閉之道。或出或處﹐得妙便法要﹐至乎輕安也。

已絕六塵玄路啟﹐

六塵者﹐謂眼﹑耳﹑鼻﹑舌﹑身﹑意六根﹐各有法識所染﹐是六塵。故云玄關善閉﹐以求泯滅其塵妄。若志之所至﹐卽玄之又玄也。

自玆生死不相該。

無染塵識﹐安系去畱﹖心法兩忘﹐取損同泯。棲眞子云﹕百邪不能幹其正﹐羣動不能撓其淸。故生死不該屬也。

玄珠

玄珠安比世問珠﹖

非身外有珠﹐方璧之類也﹐故日居易求玄珠。賦云﹕動爲道樞﹐靜爲心荷﹐玉光不耀﹐至眞不渝也。

悟者將知是命符。

若悟珠之至理﹐乃明生之要會﹐而與命符也。

不昧不明隨應化﹐

老子云﹕不昧不明﹐玄之又玄。蓋顯玄珠之本體相應﹐其通而變者也。

動爲瑕玷卽縈紆。

心動卽隨綠逐境﹐乃是玄珠之瑕玷。故云動爲瑕玷卽縈紆﹐卽玄珠不能瑩徹也。

玄牝門

通眞玄牝是靈關﹐玄門者﹐神廬也。牝門者﹐大關也。此修行之大要也﹐故云靈關。老子云﹕谷神不死﹐是謂玄牝。玄牝之門﹐是謂天地根也。

不悟修生事更難。

若不悟玄牝門﹐行持修生之理﹐與精神爲關鑰﹐卽修生之事﹐無所可著也。

浪緊溯流功用到﹐

初行持者﹐乘舟到溯流﹐功用到則非常道。老子日﹕理大國若烹小鮮。寬猛之理﹐得其所也。

柢玆灘後更無灘。

若功用到﹐永離憂息﹐怛居安靜﹐故云更無灘也。

玄門

九洞三山名少人﹐

九洞三山者﹐海中所有之島﹐乃仙人集居之所。絕學至人多隱其問﹐故舉以明得道之所由﹐顯玄門是修生之樞要。九洞三山﹐亦象人之三田九竅也。

盡經此路學修眞。

玄門一路得盡同﹐若失之歸卽動皆非。

下連紫府通華蓋﹐

華蓋者﹐肺也。紫府﹐腎官﹑气海也。蓋玄門開合﹐皆通應也。

得喪絕塵非絕塵。

若得神廬之妙則永﹐故云絕塵。若喪淳朴之根﹐巡還六趣﹐卽云非絕塵。

牝門

諸竅開因牝竅開﹐

牝門者﹐大關也。諸竅開拆﹐至於筋脈五藏﹐命關皆悉相應。脫漱气液﹐至於衰老﹐而無覺知﹐以崇其道﹐求乎生也。

精神自此去如催。

牝門旣開﹐則出損精气。精气若損﹐神漸昏蒙﹐而見危壞。

固關樞要將爲首﹐

修生者因閉天關﹐次爲其首也。

迷者多因致禍災。

若不明開合之理﹐但責著滋味之感﹐則萬禍入﹐寒暑侵﹐至於頂逝﹐皆由之也。

絕利一源

絕利一源事細微﹐絕陰路而啟陽門﹐初機道也。老子《胎息精微論》曰﹕玄之又玄﹐是我命門。又《陰符經》云﹕絕利一源﹐用師十倍。三返晝夜﹐用師萬倍。匪運而有甩師之倍。蓋絕一源於是也。

調和全白理神機。

調和﹐調源也。全在神機運合者也。

若教依舊還貪著﹐

若念未盡﹐不能制止﹐蕩逸去來﹐卽非道也。

倏忽交爭見是非。

若神气亂行﹐妄生動作﹐則暴亂生乎是非﹐政錯誤之由也。

心

染污隨綠聖莫窮﹐

心者﹐性之用也。隨緣染境﹐起滅無常﹐是知聖莫窮也。

都來心法共伊通。

千方萬法﹐至於出死入生﹐未有不因心而修學﹐至於成備者也。

是非得喪全由此﹐

萬事是非﹐或拾或畱﹐或迷或悟﹐皆由此也。

返本歸源道愈同。

返其本﹐歸其源﹐故道是羣經之要會﹐與道合卽同也。

性

性爲心所本同途﹐

性不可見﹐由心明之。心不自彰﹐因性方起。旣爲心所起﹐故日同途。

認取元陽制動樞。

元陽者﹐元和之气。能制躁動﹐故爲樞也。此全明心法也。

依附凝軀方建立﹐

人依屋宇﹐始免風霜﹔性托形軀﹐方能建立也。

自心卻返到虛無。

心契妙軌﹐以法行持﹐云歸虛無之妙。故云自心卻返而歸元也。動卽爲心﹐乃之動而非動﹐其動則應見隨機﹐變通無滯。羣品於始終之理﹐知他心起滅之端﹐妙不可量﹐功不可測。化無所化﹐稱莫以稱。在幾卽云妄想紛紜﹐在聖卽日眞元作用者也。其靜則爲性﹐是知靜則非靜。泯滅變化之道﹐消亡應現之機﹐不涅不緇﹐無塵無垢。熙熙上聖之眞風蕩蕩﹐極迷途之化本巍巍﹐事旣實而言莫詮﹐道以崇而理難諭。前際後際有空﹐煥乎浩浩之元﹐宛乎融融之德﹐妙中之妙﹐玄之又玄。此蓋歸乎化源﹐而窮理盡性﹐變化莫測者也。

法

法本無言理自如﹐不拘動靜﹐理自如如。

猶知自是眾經樞。

聖人所設萬論千經﹐說不可及法﹐乃無樞要也。

人有穎悟玄玄趣﹐

若得悟玄中深趣﹐卽眞道之諦理也。

祕向心頭作妙符。

法者﹐心源之妙符﹐起生死之大要﹐非輕取輕傲求﹐非躁撓所能知﹐非訛所能學﹐非念誦而至﹐非步歷而至。明昧𨿽殊﹐古今不異。《眞言訣》云﹕去其死﹐先去其生。去畱之理﹐體而用之。故高眞教主﹐太上虛宗﹐或明於三心九心﹐或顯於一法萬法。至於皇人丹訣﹐靑童玉書﹐理有實歸﹐本元是非﹐執滯調不訛﹐而經眾妙﹐直露希夷。其餘化體飛形﹐育嬰固命﹐乃至五行假借﹐動靜得常﹐三身互道﹐往不廢亦榦枝葉。殊未屆其根株﹐蓋受道於深淺之師﹐致理有見聞之執。深宜濟度﹐勿憚參承。

養生詠玄集

﹟1天﹕原作『而』﹐據文義改。

