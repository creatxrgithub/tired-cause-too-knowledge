抱朴子養生論

經名﹕抱朴子養生論。晉﹟葛洪撰。一卷。底本出處﹕《正統道藏》洞神部方法類。參校版本﹕《抱朴子內篇》﹝孫星衍平津館校刊本﹞。

抱朴子養生論

抱朴子曰﹕一人之身﹐一國之象也。胸腹之設﹐猶宮室也。肢體之位﹐猶郊境也。骨節之分﹐猶百官也。剩理之問﹐猶四衢也。神猶君也﹐血猶臣也﹐黑猶民也﹐故至人能治其身﹐亦如明主能治其國。夫愛其民﹐所以安其國。愛﹟1其气﹐所以全其身。民獘國亡﹐气衰身謝。是以至人上士﹐乃施藥於未病之前﹐不追修於旣敗之後。故知生難保而易散﹐气難淸而易濁。若能審機權﹐可以制嗜欲﹐保全性命。且夫善養生者﹐先除六害﹐然後可以延駐於百年。何者是耶﹖一日薄名利﹐二日禁聲色﹐三日廉貨財﹐四日損滋味﹐五曰除佞妄﹐六曰去沮嫉。六者不除﹐修養之道徒設爾。蓋綠未見其益﹐𨿽心希妙道﹐口念眞經﹐咀嚼英華﹐呼吸景象﹐不能補其短促。誠綠捨其本而忘其末﹐深可誠哉。所以保和全眞者﹐乃少思﹑少念﹑少笑﹑少言﹑少喜﹑少怒﹑少樂﹑少愁﹑少好﹑少惡﹑少事﹑少機。夫多思則神散﹐多念則心勞﹐多笑則藏腑上翻﹐多言則气海虛脫﹐多喜則膀胱納客風﹐多怒則勝理奔血﹐多樂則心神邪蕩﹐多愁則頭貴憔枯﹐多好則志气傾縊﹐多惡則精爽奔騰﹐多事則筋脈乾急﹐多機則智慮沈迷。斯乃伐人之生甚於斤斧﹐損人之命猛於豺狼。無久坐﹐無久行﹐無久視﹐無久聽。不饑勿彊食﹐不渴勿彊飲。不饑彊食則脾勞﹐不渴彊飲則胃脹。體欲常勞﹐食欲常少。勞勿過極﹐少勿至饑。冬朝勿空心﹐夏夜勿飽食。早起不在鸚嗚前﹐晚起不在日出後﹐心內澄則眞神守其位﹐气內定則邪物去其身。行欺詐則神悲﹐行爭競則神沮。輕侮於人當臧算﹐殺害於物必傷年。行一善則魂神樂﹐構一惡則魄神歡魄神樂死﹐魂神好生。常以寬泰自居﹐恬啖自守﹐則身形安靜﹐災害不幹。生錄必書其名﹐死籍必削其咎。養生之理﹐盡於此矣。至於煉還丹以補腦﹐化金液以畱神﹐斯乃上眞之妙道﹐蓋非食穀啖血者﹐越分而修之。萬人之中﹐得者殊少﹐深可誠焉。

老君曰﹕存吾此道﹐上士全修延壽命﹐中士半修無災病﹐下士時修免夭橫﹐愚者失道檳其性。其斯之謂歟。

抱朴子養生論竟

﹟1愛﹕《抱朴子內篇》作『養』。

