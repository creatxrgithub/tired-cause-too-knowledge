洞神部方法類

延陵先生集新舊服气經

經名﹕延陵先生集新舊服气經。又名《新舊服气經》。延陵先生編﹐朵楡子評。一卷。底本出處《正統道藏》洞神部方法類。參校版本﹕《云夏七簽》﹐收入該書卷五十八﹑五十九及卷六十一。

延陵先生集新舊服气經

桑楡子評

修養大略

《仙眞經》云﹕夫人臨終而始惜身﹐罪定而思遷善﹐病成方功於藥﹐天网已掛﹐胡可這耶﹖故賢人上士﹐惜未危之命﹐懼未萌之禍﹐理未至之病也。修眞品有三﹕上年﹑中年﹑下年。上年者﹐二十﹑三十也。中年者﹐四十﹑五十也。下年者﹐六十﹑七十也。上年者早悟大道﹐識達玄微﹐髓壯骨堅﹐筋全肉滿﹐從容履道﹐無不成功。中年者悟道已晚﹐筋肉骨髓各有其半﹐處在進退﹐如日中之功。下年者骨髓筋脈﹐十有二三﹐猶可補修﹐如日暮功矣。八十已上者﹐罪位已定﹐無可救之法。腦竭髓盡﹐萬關漧枯﹐神謝气亡﹐屍行鬼步。桑楡子曰﹕屍以諭無知﹐鬼以諭有知而非人情者。惟屍行﹐惟鬼步﹐且行且步﹐運之者誰﹖則知元气尙在﹐但以減耗﹐鄰於个矣。若逢至人﹐成得大藥﹐譬持盈車之焦蓬﹐熱將燼之餘焰﹐亦可致其赫然而熾矣。此言無可救者﹐只謂气功已晚﹔自我之事不及矣。若遇玄聖而救其生﹐死則肉骨起僕莢枯﹐何爲而不可﹖死彼尙爲物也。先賢上士知風燭之倏忽﹐乃攝志持情﹐捨榮棄俗﹐奉身歸道﹐不與物傷。道者﹐气也。气者﹐身之根也。魚離水必死﹐人失道豈存﹖是以保生者﹐務修於气﹐愛气者﹐務保於精。精气兩存﹐是名保眞也。人有三丹田﹕上元﹑中元﹑下元是也。上元丹田﹐腦也﹐亦名泥丸。中元丹田﹐心也﹐亦名絳宮。下元丹田﹐气海也﹐亦名精門。三元之中﹐各有一神。桑楡子曰﹕精化爲气﹐气胚而神集焉。神何物也﹖靈照之名也。知化气全﹐气全則神全﹐若元气充滿﹐百骸孔家神必備矣。必備者無他﹐气至則神到。今人有憂患﹐動中則知見因而暫虧﹐蓋气擁有不至者耳。苟心冥气和。其神豈獨三元之中而已哉﹗精者﹐身之根﹐根者﹐气之位。精全則气全﹐精泄卽气泄﹐气泄則神乘而去之﹐惟精與气須全耳。《黃庭》云﹕長生至愼房中急﹐何爲死作令神泣﹖但當吸气錄子精﹐寸田尺宅可治生。若當決海百瀆傾﹐葉去樹枯失靑靑。故先賢至於道者﹐莫不因愛气保精而能全也。夫服气本名胎息﹐胎息者﹐如嬰兒在腹中﹐十个月不食而能長養成就﹐爲新受正气﹐無思無念﹐兀然凝寂﹐受元气﹐變化關節藏府﹐皆自然而成。豈有傅保之衛﹐饑渴之備耶﹖及出母腹﹐卽吸納外气﹐而有啼叫之聲﹐卽乾濕饑飽﹐似有所念﹐卽失元气。人能依嬰兒在母腹中自服內气﹐握固守一﹐是名曰胎息。桑楡子曰﹕此言失元气者﹐非也。苟納外气﹐便失元气﹐卽世問無復有生人矣。《法華經》云﹕須行住坐臥﹐身心不亂者﹐亦言气主心﹐心邪則气邪﹐心正則气正。今人所舉手動足﹐喜怒哀樂﹐莫不由心。心之動息﹐莫不是气气感意﹐意從心﹐心和則气全﹐气全卽神全﹔气絕卽神滅﹐神滅卽爲委土矣。故醫家先診脈者﹐測候五藏四時之气﹐察諸病源﹐始尋方藥。人但能察得气候﹐口鼻取捨﹐斯須不忘﹐自然五藏和﹐而脈調气順也。夫人與天地合體﹐陰陽混气﹐皮膚骨髓﹐藏府及榮衛﹐呼吸進退﹐寒暑變異﹐莫不均乎二儀﹐應乎五行也。是知天地否泰﹐陰陽之气﹐亂焉藏府不調﹐經脈之候﹐病焉因外所中者﹐百病起於風﹐因內所致者﹐百病起於气也。故曰﹕恬淡虛無﹐眞气從之﹐精神內守﹐病安從來﹖信哉﹗是故須知形神之理﹐養而全之﹐審內外之病﹐愼而修之。歧伯高曰﹕食气者則靈而壽延﹐食穀者多智而促命。凡服气者何求也﹖以其功至﹐則气化爲血﹐血化爲精﹐精化爲髓。一年易气﹐二年易血﹐三年易脈﹐四年易肉﹐五年易髓﹐六年易筋﹐七年易骨﹐八年易發﹐九年易形﹐卽三萬六千神在於身﹐化爲眞仙﹐號爲眞人矣。是以意在玄微﹐理生不測。修眞之人又有三等﹐任時分理﹐其狀不一。上等之士﹐本性虛閒﹐用志淸雅﹐發言合道﹐履行無瑕。如此之人有前代之資﹐以石投水﹐無所比之也。中等之人﹐或身居榮祿﹐或地勢高遠﹐或巨葉厚姻﹐或有名有望﹐二疑進退﹐倏忽虛捐﹐聞道卽寤寐不安﹐思名則終朝不息﹐兩心交戰﹐勝者卽全﹐遺巡之問十失六七矣。中等已降﹐二時旣遏﹐蹉跎暮年﹐筋力衰微﹐心神已喪﹐𨿽食厚祿﹐白日將傾﹐追惟噬臍﹐方卽正路。此時若能精心勵志﹐尙乃救其一二焉。此皆先賢所悲﹐表示於後﹐幸察根柢﹐生實信心。

張果先生服气法

每日常偃外﹐攝心絕想﹐閉气握固﹐鼻引口吐﹐無令耳聞﹐惟是細微﹐滿卽閉之﹐使足心汗出﹐一至二﹐數至百已上﹐悶極微引少气﹐還閉﹐熱呵玲吹﹐能至一二千卽不用糧食﹐不須藥物。時飲一兩盞好酒或新水通腸耳。數至五千則隨處出入有功﹐當自知也。則可入水臥矣﹗夫服食養生﹐貴其有常﹐眞气旣降﹐方有通感。豈有縱心嗜欲﹐而望靈仙羽化﹖無此事也。且仙人功行未滿尙不可致﹐而況凡俗乎﹖但信老人謹勤行之﹐則當自知。凡气不通﹐玲熱遲疾耳﹗審調之﹐以通和爲妙也。

鸞法師服气法

初寬大座﹐伸兩手置膝上﹐解衣帶﹐放縱支體﹐念法性平等﹐生死不二。經半食頃﹐卽閉目舉舌奉愕﹐徐徐長吐气﹐一息二息﹐傍人聞气出入聲﹐初龐漸細。十餘息後﹐乃得自聞聲。凡覺有痛癢處﹐便想從中而出﹐但覺有異﹐漸漸長吐气﹐從細至龐﹐十息後還如初。或問曰﹕初調气何意從龐而漸細﹖將罷何意從細而入贏﹖鸞答曰﹕凡行動視陌﹐飲食言語﹐是龐也。桑楡子曰﹕凡修气學者﹐未服及服罷﹐於飲食言語蓋常事也。鸞公欲使兩相接會﹐不令其首尾陡異也。凡睡寤後﹐復如前擊念﹐如虎銜子﹐莫急莫緩﹐不問寒溫﹐室中先諍所住﹐使心不亂﹐靜其剩耳。又曰﹕四大不調﹐何以察之﹖當於唇口察之﹐玲爲風增﹐熱爲火增﹔澀爲地增﹐滑爲水增﹔不玲不熱﹐不澀不滑爲調和。又聲爲風增﹐動爲喘增﹐癢爲熱增﹐涎爲水增﹐不聲不動﹐不癢不涎爲調和。又心煩爲熱結﹐意亂爲風結﹐憂悸爲喘結﹐志蕩爲水結﹐不煩不亂﹐不悸不蕩爲調和。四大不調有二﹕或外或內﹐寒熱饑虛﹐飽妖疲勞爲外起﹔名利喜怒﹐聲色滋味﹐念慮爲內起。凡气節量﹐一任自然﹐綿綿若存﹐用之不勤而已。但能不以生爲生﹐乃賢於養生也。桑楡子曰﹕諸經皆言吐納不欲自聞其聲﹐而鸞口言吐廳而漸細﹐後細而漸廳﹐始甚疑之﹐及睹下文云﹐一任自然﹐則知辟廳細之漸行﹐是爲最下乘者﹐設不欲使之與自然爭力也。然必以微細自不聞聲爲上﹐從細微而至無息卽胎息之理盡矣。恐學者功至之後﹐猶拘牽文字﹐著於廳細先後之問﹐返與自然爲敵﹐良可衰也。如此﹐人焉得不爲之明辯矣﹖

李奉時山人服气法

每欲服气﹐如嬰兒吮乳﹐气息似悶﹐卽咽之﹐依前吮咽﹐大悶卽放令口出﹐甚須微細。每咽使心送之至臍下﹐有病亦使心送至病處。當服之時﹐第一須閉目專意﹐握固安定神气﹐然後爲之先須導引﹐令四體舒緩﹐然後爲之。外服勿枕﹐舒手足﹐安定如病重﹐气甚悶﹐頻蹙上至極﹐仍更握固﹐咽气又咽一气﹐气正聲從耳中出﹐卽得矣。祕之﹗祕之﹗此爲內气﹐無問早晚晴明陰晦﹐須服卽服。大都得晴明時大精﹐若服外气卽有生死气。知之﹐十年服之﹐五日不服﹐卽無益矣。每日五更午時服第一服了﹐須攝煉﹐兼以手按之﹐勿令心腹下硬。

蒙山賢者服气法

側外﹐右脇著狀﹐微縮兩足﹐並著頭向南面束﹐兩手握固﹐傍其頤﹐閉取內气﹐極力開喉咽之﹐如此七咽一吐气。病時服气﹐一咽兩咽一吐。功成﹐然後一七咽﹑二七咽一吐气﹐可也。又調息令出入气勻﹐準前又咽﹐都四十九咽﹐然復起坐之。堅膝座﹐兩手相叉抱膝﹐閉气鼓腹二七或三七﹐气滿卽吐﹐更調息﹐特不得令喘贏﹐調訖又閉气﹐或二七三七一吐气﹐使腹調適乃休。或汗出﹐頭足皆熱﹐此气徧也。卽常飽滿﹐三關百節宣通暢適﹐行之十年登仙﹐老有少容。夫《舊經》皆存想﹐恐爲勞煩﹐卻使心意難行﹐服气本於胎息﹐但無思念﹐自合元化之功﹐久久行之﹐當自知其妙矣。僕遊蒙山﹐遇此賢者﹐年可五十已下﹐其精神淸明﹐頗異於俗。因問﹐云﹕貞觀已前遊此山﹐不道姓名﹐自稱老夫。僕遂殷勤拜之﹐蒙授此訣﹐行之頗甚弘益。妙哉﹗哉﹗凡欲得不死﹐腸中無屎﹐立曰滓欲得長生﹐五藏精明。故《黃庭》云﹕何不食气太和精﹐故能不死入黃寧。《陰符》云﹕積火可以焚五毒。五毒則五味﹐五味盡可以長生。西王母謂武帝曰﹕能益能易﹐名上仙籍。不益不易﹐不離死厄。所謂益易者﹐能益精易形也。常能愛精握固﹐閉气吞液﹐則气化爲血﹐血化爲精﹐精化爲液﹐液化爲骨﹐行之不倦﹐精神充滿。爲之﹐一年易气﹐二年易骸﹐一本爲易血也。三年易血﹐一本爲易脈。四年易肉﹐五年易筋﹐一云易髓。六年易髓﹐七年易骨﹐八年易發﹐九年易形﹐十年道成﹐位居眞人。變化自由﹐卽靈官玉女而侍焉。

王說山人服气新訣

子夏曰﹕食气者神明而壽。《黃庭》云﹕玉池淸水灌靈根﹐審能修之可長存。釋氏止觀﹐其有用气療疾法﹐是知气之與液﹐遞相通潤也。古經法皆有時節行之﹐今議食气﹐不復以時節也。液則時時助气﹐使調滑也。所論食气﹐皆內气也﹐咽之代食耳﹗液者﹐咽之代漿耳。上食新气﹐下泄舊气﹐使推陳而納新也。咽气不必飽滿﹐下泄不必常出﹐但得無臭﹐卽自平定。咽气不必常咽﹐但气淸則腹內自平。夫然不須飽矣﹗初學之時﹐覺饑卽食﹐不覺饑卽止矣。若食時﹐常以一咽兩咽壓之﹐則食易消﹐食漸消﹐加咽數﹐至食消﹐气自調下。若覺腹中气小妨﹐卽或行或外﹐束轉西側﹐以意想驅逐之使下。若未下﹐不得急性忙迫﹐但以意沖融之﹐不久自泄也。食气時若欲上噫﹐但任噫出﹐必不得抑之也。桑楡子曰﹕夫功淺多噫﹐蓋由乍服之得眞气尙少﹐新气必多﹐不正而多﹐命官不受則宜徐徐攻之。又初服之時﹐所咽者往往不到气海﹐則無所歸投﹐返上爲噫也。若得內气又入到气海﹐自然無噫。如著功多時﹐忽復噫者﹔不是傷多﹐卽是外气誤入也哉。欲下出﹐任下出﹐必不得閉之﹐在細意自審也。消息盈虛﹐久而自得其妙矣﹗宜行步﹐兼小導引﹐引亦不得頻爲之﹐世問諸事﹐皆自細意斟酌之。有諸疾﹐則絕粒三數日﹐輕則一日兩日﹐更輕卽絕一頃亦得。若疾在上﹐以意想上驅之﹐在下﹐以意想下驅之﹐若在四支及左右側﹐並以意想驅逐之﹐則愈矣。大都不得閉之﹐若閉气卽疾生。所食物宜潤暢﹐寒暑皆適宜也。瘴瘧時但絕粒數日﹐靜居則差矣。

大威儀先生玄素眞人用气訣

凡用气法﹐先須左右導引﹐令骨節開通﹐筋柔體弱。然後正身端坐﹐吐納三過﹐使無結滯﹐靜慮忘形﹐令气平息。良久徐徐先以口吐濁气﹐鼻引淸气﹐凡此六七過﹐此名調气。調气畢﹐卽口鼻俱閉﹐虛含﹐令气滿口﹐卽鼓口十五過已上更佳。如咽一大口水入腹﹐直以心存至气海中﹐良久﹐更依前法咽之﹐但以腹飽爲度﹐亦不限過數。然後虛心實腹﹐閉口以手左右摩腹上﹐令气流行﹐卽鼻中細細放通﹐息勿令喘廳﹐恐失中和。然後正身仰外﹐四平著狀﹐枕高低與身平﹐兩手握固﹐展臂離身四五寸﹐兩腳亦相去四五寸。然後鼻中息收﹐卽口鼻俱閉﹐心存气行徧身﹐此名運气。如有病﹐卽心存气偏注病處﹐如气急﹐卽鼻中細細放通息﹐口不開﹐候气息平﹐還依前法閉之﹐搖動兩足指及手指並骨節﹐以汗出爲度。此名气通。卽徐徐收身側臥﹐拳兩腳﹐先左邊側外﹐經十息﹐卽轉右邊側外﹐亦十息﹐此名補損。依此法服經一月﹐後行立坐外時﹐但腹空﹐卽鼓咽之﹐不限時節。如喫飯了卽喫空飯一兩口﹐和水咽下﹐此名洗五藏﹐卽以淸水熟漱口﹐虛心實腹﹐令髒葉舒展﹐咽之﹐令五藏不停五味气。訖﹐卽以口先吐濁气﹐鼻引淸气﹐不限多少﹐盡須放之。如下泄一濁气出﹐還鼓煉一口﹐和气補之。若尋常喫餅飲茶﹐皆外气入﹐當須入口﹐便合口﹐口旣合﹐口中所入外气﹐卽於鼻中出也。鼻中卻入气﹐卽是淸气也。常須合口喫食﹐不令口中有气入﹐入卽是死气。凡人言語。口中气出﹐必須卻於鼻中入﹐此常行吐納也。行住坐外﹐常須搖動腳指﹐此名常令气得下流。常行此事﹐動靜念之﹐如節候不精﹐忽有外气入腹﹐卽覺微痛﹐可閉气摩腹一百下﹐气卽t下泄也。气或上﹐必不得出﹐抑之使下﹐此名理順。忌破气物及生玲枯膩等物﹐如依此法﹐不闕常行﹐九年功成﹐履空如履實﹐履水如履地。

胎息口訣並序

序曰﹕在胎爲嬰﹐初生曰孩﹐嬰兒在腹中﹐口含泥土﹐喘息不通﹐以臍咽气﹐養育形兆﹐故得成全。是以臍爲命門﹐凡孩或有初生尙活﹐少頃輒不收者﹐但以暖水浸臍帶﹐向腹暖三五過卽蘇﹐則知臍爲命門﹐信然不謬。道者欲求胎息﹐先須知胎息之根源﹐按而行之﹐喘息如嬰兒在腹中﹐故名胎息矣。乃知返本還源﹐卻老歸嬰﹐自有由矣。綿綿不問﹐胎仙之道成焉。故先序經紀﹐體用兼明備矣。

凡欲胎息﹐先須於靜室中﹐勿令人入﹐正身端坐﹐以左腳搭右腳上﹐解緩衣帶﹐徐徐按捺支節﹐兩手握固於兩腿上﹐卽吐納三五過﹐令無結滯。滌慮淸閒﹐虛心實腹﹐左右徐徐搖身﹐令髒葉舒展。訖﹐還徐徐放著實﹐卽嗚天鼓三十六通﹐漱滿華池﹐然後存。頭戴朱雀﹐腳履玄武﹐左肩有靑龍﹐右肩有白虎。然後想眉問卻入一寸爲明堂﹐卻入二寸爲洞房﹐卻入三寸爲丹田宮。亦名泥丸宮。宮中有神人長二寸﹐戴靑冠﹐披朱褐﹐執絳簡。次存中丹田﹐中丹田﹐心也。亦名絳官。中有神人亦披朱褐。次存下丹田﹐在臍下二寸半紫微宮﹐亦名气海也。中有神人﹐亦披朱褐。次存五藏﹐從心起首﹐徧存五藏六府。存五藏中各出本方气﹐及三丹田中素云合爲一气﹐於頂中出﹐煥煥分光九色﹐上騰可長三丈。余想身在其中﹐此時卽口鼻俱閉﹐心存气海中﹐胎气出入﹐喘息只在臍中。如气急﹐卽鼻中細細放通息﹐候气平﹐還依前用心爲之﹐以汗出爲一過﹐亦不限過數。如體熱悶﹐卽心存气徧身出﹐如飯飯中气﹐此名滿息。久久行之﹐入玄寂中﹐出妙默中﹐再明洞觀形中五藏六府﹐及大小腹﹐胃受散膏如黃土色﹐脾長一尺二寸﹐在胃上﹐前後磨動不停﹐停則不和﹐飯食不消﹐卽是不磨矣。當須閉气﹐以手摩腹一百下﹐卽自然轉磨矣。次存心﹐心似紅蓮華未開﹐下垂﹐長三寸﹐上有九竅﹐二竅在後﹐正面有黑毛七葉﹐長二寸半。次存肺﹐肺似白蓮華開﹐五葉下垂﹐上有白脈膜﹐在心上覆心。次存肝﹐肝在心後﹐七葉紫蒼色﹐上有黃脈膜﹐從左邊第三葉下﹐在此也。其膽色靑黃﹐長二寸半。次膽存腎﹐腎狀如覆杯﹐黑色﹐卻著脊﹐去臍三寸﹐上小下大﹐左爲上﹐右爲下。徧觀一形三十六位﹐及三百六十骨節﹐皆有筋纏﹐骨靑白如玉色﹐筋色黃白﹐髓若冰雪﹐有三百六十穴﹐穴穴之中皆有鮮血﹐如江河池潭也。及見左腳中指第二節

是血液上源﹐其中湧出﹐通流一日一夜﹐繞身三萬六千匝﹐至右腳中指第二節

﹐則化盡﹐所以人若睡﹐必須側臥拳局﹐陰魄全也。亦覺﹐卽須展兩腳及兩手﹐令﹣气徧身﹐陽气布也。若如此修行﹐卽與經所言動善時之義合矣。久久行之﹐口鼻俱無喘息﹐如嬰兒在胎﹐以臍通气﹐故謂之胎息矣。綿綿不問﹐經三十年﹐以繩勒項﹐不令通气﹐亦不喘息。喘息常在臍中﹐水底坐經十日﹑五日亦可矣。以能行此事﹐功效如前﹐若覺得眞﹐更須修道﹐此事乃是一門﹐不可不作。

胎息精微論

老君曰﹕知道者天不殺﹐含德者地不害﹐道德相抱身不衰老。內食太和﹐元气爲首﹐淸靜自煉﹐委身放體﹐志無念慮﹐安定藏府﹐洞極太和。長生久視﹐潛气不動﹐意如流水﹐前波已去﹐而後波續處不返也。行之不休﹐得道眞矣。每日入靜室守玄元。玄元謂存玄門。玄中有玄是我命﹐命中有命是我形﹐形中有形是我精﹐精中有精是我气﹐气中有气是我神﹐神中有神是我自然。德以形爲車﹐道以气爲馬﹐魂以精爲根﹐魄以目爲戶。形勞則德散﹐气越卽道叛﹐精銷魂損﹐目動魄微。是以守靜愛气﹐全精寶神﹐道德凝密﹐魂魄固守。所以含道不言﹐得气之眞﹐肌膚潤澤﹐得道之根。手足流汗﹐精气充溢﹐不饑不渴﹐龜龍胎息﹐綿綿長存﹐用之不勤﹐飲於玄泉﹐登於太淸。還年返嬰﹐道之自然。至道不遠﹐近在已身。用心精微﹐命乃永存。夫道者﹐或傳服五牙﹐五牙者五行之生气。﹝黃庭內景》云﹕存漱五牙不饑渴。八方四時﹑日月星辰等气﹐思自頂而入﹐自鼻而出。𨿽古經所載﹐爲之者少見成遂﹐亦非食穀者所能行致耳。是以服气者多不得其訣﹐徒勞精勤矣。旣得其門﹐復悟其訣﹐卽在精勤不懈耳。桑楡子曰﹕烏鷗而志乎天地﹐是不知量﹐彼五牙﹑八方﹑四時﹑日月﹑星辰等教不爲初地者設﹐無成也。當俟其稍近之時可也。凡胎息服气﹐從夜半後服內气﹐七咽﹐每一咽旣調气六七息﹐卽更咽之。每咽如水流過坎聲﹐是气通也。直下气海中﹐凝結腹中﹐充滿如含胎之狀。气從有胎中息﹐气海中有气充然後爲胎息之道也。气成卽淸气凝爲胎﹐濁气散而出。散從手足及毛髮而出也。胎成卽萬病自遣﹐漸通仙靈﹐今之學其气也﹐或得古方﹐或授自非道﹐皆閉口縮鼻﹐但貴息長﹐而不知五藏壅閉﹐畜損正气﹐殊非自然之息。但煩勞形神﹐無所裨益﹐凡服气之時﹐卽須關節通﹐胃海開納元气﹐固納畢﹐卽關節還閉﹐徐徐鼻出納外气﹐自然外內不雜﹐胎中气亦不出。但潛屈指數息﹐從十至百數﹐從一百至二百﹑三百﹐此爲小通﹐卽耳目聰明﹐百疾皆愈。若抑塞口鼻﹐擬習胎息﹐殊無此理也。口鼻气旣不通﹐卽畜損藏府﹐有何益哉﹗凡餌內气者﹐用力寡而見功多﹐惟在安神靜慮﹐不煩不擾﹐卽气道疏暢﹐關節開通﹐內含元和﹐終日不散﹐膚體潤澤﹐手足汗出﹐長生之道﹐訣在此矣。從夜半後﹐服七咽卽閉气者﹐但內气不出﹐鼻口常徐徐出納外气﹐內外都不相雜﹐至五更又服七咽﹐平旦又服七咽﹐三七都二十一咽﹐止。若休根者﹐卽不限此數﹐肚空卽咽內气﹐咽內气常滿﹐自元饑渴也。初似小難﹐久久習慣﹐自然內外之气不相混釋也。慚漸關節開通﹐毛髮疏暢﹐气自來往﹐亦不假鼻中徐徐通外气也。胎息之妙﹐窮於此也。

胎息雜訣

一經云﹕但徐徐引气出納﹐則元气亦不出也。自然內外之气不雜﹐此名胎息。然初甩功之人﹐閉固內气訖﹐一亦鼻中微微通气往來﹐使令不到咽喉﹐一而返气卽逆滿上衝﹐不可抑塞﹐如此卽徐徐放令通暢﹐候气調﹐卽復閉之﹐切在徐徐鼻中出入﹐勿令至喉﹐極力抑忍。爲之須臾﹐忽然自調暢﹐內外泰矣。此蓋關節開毛孔通故也。到此﹐卽千息亦不倦矣。又胎息之妙﹐功在無思無慮﹐體合自然﹐心如死灰﹐形如枯木﹐卽百脈暢﹐關節通矣。若憂慮百端﹐起滅相繼﹐欲求至道﹐徒賣艱勤﹐終無成功。桑楡子曰﹕有苦惱之气慮﹐有貪惡之气﹐諸如此類﹐皆邪气橫中﹐能爲元气之關防﹐亦猶小人當路﹐則君子無所逞其才也。此道至微至妙﹐出塵之士﹐方可爲之。未離名利之問﹐徒勞介意。桑楡子曰﹕縱未出塵﹐但能使心不亂﹐不見可欲﹐則可矣。一經云﹕咽气滿訖﹐便閉气存想﹐意如流水﹐前波已去﹐後浪續處。凡胎息用功後﹐關節開通﹐毛髮疏暢﹐卽依此﹐但鼻中微微引气﹐想從四支百毛孔出﹐往而不返也。後气續到﹐但引之而不吐也。功在於徐徐﹐𨿽云引而不吐﹐所引亦不入於喉中﹐微微而散﹐如此內气亦不流散矣。

祕要口訣

天關中爲內气﹐口爲天關生神機﹐手爲人關把盛衰﹔足爲地關生命扉。並《黃庭內景》云。神廬中爲外气。神廬﹐鼻也。神廬之中欲修治。《黃庭內景》云。凡服气﹐皆取陽時。自夜半平旦也﹐卽東南向﹐靜端坐﹐叩齒三通﹐三漱津咽之。則兩手相摩﹐令掌心熱﹐揩拭面目。便以大拇指上下揩其腎骨七徧﹐卽握固鼓气﹐以滿天關﹐調勻爲度﹐合閉口而咽之。卽努腹訖﹐徐徐出神廬中气﹐其神廬中當修治之﹐鼓努每須相應﹐一鼓一咽一努﹐爲相應也。其鼓咽之時﹐天關莫開﹐恐生气入腹而爲疾也。夫服气﹐須安神定志﹐徐徐咽之﹐急卽心胸中气不散﹐結痛﹐每咽五十服﹐漸加至百服﹐二百三百服﹐有他故﹐卽二十三十服﹐行住服之﹐並得﹐臨時自消息也。所貴常行﹐不欲闕日。如初服有噫气上﹐卽鼓而卻咽﹐無使气出。桑楡子曰﹕元气融和﹐不爲廳厲﹐必若噫上﹐豈元和之气耶﹖然初始之時﹐特以气道未得全暢﹐事須抑就﹐但以元气待之也。若至再至三﹐气海不受﹐必惹著五藏之中舊有濁气﹐如此固亦不宜愛惜﹐宜也。忽下部有气﹐卽泄之不妨﹐每一鼓咽气﹐須調和徐緩﹐不欲天關中有一聲﹐若咽急﹐恐下部气閉﹐令人脫肛﹐愼之。如服內气﹐久而自通﹐通卽服﹐無時矣。但饑卽服之﹐飽卽止之。每鼓咽之際﹐常存思气入五藏流行﹐卽從手足心及頂三關九竅支節而出﹐忽有疾﹖卽思以气攻其痛處。何疾不愈﹖如要服气休糧﹐卽不論咽鼓努多少﹐常令腹滿爲度﹐勿令腸厭﹐若饑卽時服三五一一咽﹐以意自調息﹐勿須仰外卽气難下﹐一一損人心胸。凡气相應﹔卽腹中有聲﹐愚一者謂之腸空卽有聲﹐有聲卽損人﹐甚不一然矣﹗此猶雷嗚電擊﹐陶煉陰气﹐百關一流潤﹐眞要深門也。夫服气多方﹐若非一鼓努之法﹐不爲眞妙。或有人未解服一气﹐气未通流﹐便虛其心﹐忘其形﹐𨿽曰一效其坐忘﹐必無所成﹐多令困獘也。夫一鼓努法﹐本服自然元气﹐流布藏府﹐卽一長存﹐人卽不死﹐何暇於外思慮吸引外﹣气﹖夫人气盡卽神亡﹐神去則身謝。故知守元气不失﹐胎成﹐皆祕訣所傳﹐。llll學者幸勿疑也。夫行气﹐候閒時﹐鼓十﹝咽﹑二十咽﹑咽﹐令腸滿﹐然後存思﹐行﹣。l。llll。。入四支﹐有事之時﹐卽一咽﹑一行气﹐手足俱須著物﹐候气通流﹐必虛心忘形﹐一然得煩蒸之气散出四支﹐精華之气凝歸气海。久而自然胎成﹐封固支節﹐得雷嗚相應。當鼓轉具腹﹐令气調暢也。夫服气導引﹐先舒手足很彭嘔馴緬身左右﹐精思气入骨節行﹐引相應﹐令通不斷﹐謂之行气導引。又宛轉盤回﹐存思气從手足關節散出。古經云﹕有行气導引﹐非至道口傳﹐罕有知者。夫行气﹐若饑時服﹐候腹滿乃行之﹐若食飽後旋行。桑楡子曰﹕飽宜爲飲字之誤也。修養者﹐平居無飽﹐倪行气之秋乎﹖若無服气導引﹐當候閒時習之﹐非尋常可作也。夫服气導引﹐當居靜密房室﹐不欲處高屋當風﹐如遇暴風疾雨﹐沾濕衝寒﹐冒熱遠來﹐皆須歇息﹐候其體乾气和﹐方可爲之。若欲四支常瘦﹐卽數導引﹐謂肌膚充悅﹐卽多導引。服气導引﹐不失其時﹐則一神气常淸﹐形容不易暴脂﹐虛肉不生﹐永無諸疾矣。世人或謂服气與胎息殊一誤之深矣﹗胎從服气中結﹐气從有胎一中息。久服則淸气凝而爲胎﹐濁气散一而出胎﹐成可以入水蹈火。世人或依一甘方﹐戈受作直昔﹐以閉數之﹐貴其息長﹐不亦謬乎﹖殊不知五藏無常服之一气﹐一時閉塞關門﹐豈是胎中自然之一意﹖但煩勞形神﹐終無所益。時人服一气多閉口縮鼻﹐皆抑忍之﹐但須取息一長﹐不知反損。問曰﹕夫服內气外气﹐二气俱出五藏﹐焉得內外吐納不同﹖桑楡子曰﹕些言二气俱出五藏﹐卽大謬也。且外气喘息之气﹐卽非府气也。但入至榮衛﹐非自中而有者也。焉得謂之出於五藏乎﹖答曰﹕服內气鼓努之時﹐卽胃海開﹐納眞气﹐封固納訖﹐卽還閉﹐徐徐出外气﹐自然有殊。夫抑塞口鼻﹐气俱不通﹐不通卽蓄損五藏﹐此乃求益而返損也。且人健時閉气息卽易﹐忽有疾力微卽難制﹐豈不失之極也。若服內气﹐用力甚少而功卽多﹐當勤行之也。問曰﹕夫上士先導引後出一入﹐下士先出入後導引者﹐何也﹖答曰﹕上士先導引﹐則穢气隨舉動散出﹔下士後導引﹐恐其穢气入支節不散。此則學气導引得與不得有殊也。桑楡子曰﹕上下﹐猶言先後進也。系於功用淺深﹐非賢愚品第之謂。斯道也﹐豈愚者之可爲乎哉﹖但有賢而不能者也。天師云﹕納气有一﹐吐气有六﹐气道成乃可爲之。吐气六者﹐吹﹑呼﹑嘻﹑煦﹑噓﹑咽﹐皆出气也。桑楡子曰﹕煦﹐一本爲呵﹐大抵六气之用﹐與他本有五不同也。時寒可吹以去寒﹐時溫可呼以去熱﹐嘻以去風﹐煦以去煩﹐又以去下气﹐噓以散滯﹐咽醜利﹑許气二切以解熱﹐凡人者則多呼咽﹐道家行气不欲噓咽﹐長息之忌也。悉能六气﹐位爲天仙。桑楡子曰﹕凡人者﹐喜怒哮欲眾邪之气不絕於中﹐辛鹹甘酸外物之味未離於口﹐若卽便禁長息﹐則穢濁之气無洞盡之期﹐彼得道者無思無慮﹐無營無欲﹔含其浩然之气﹐又焉取於噓咽哉﹗彼視噓咽猶央堤耳。凡服气畢﹐卽思存南方熒惑星﹐爲赤气﹐大如珠﹐入其天關中﹐流入藏府﹐存身盡爲气。每日一徧﹐此爲以陽煉陰﹐去三尸之患。又古涓子畱口訣﹐令想火煉身爲炭﹐道者商量﹐火气非自然陽精﹐但恐傷神未可爲也。其精者﹐眞人密傳至妙﹐精思行之勿疑。桑楡子曰﹕云商量者﹐延陵君之意也。夫存想之中﹐寧假分別其自然與非自然乎﹖若如所言﹐則存之與想得爲自然否﹖況仙問煉丹亦用火﹐則火與熒惑﹔同是天地之中一物耳。亦何擇焉乎﹖凡導引服气之時﹐衣帶常欲寬﹐若緊急卽損气﹐气海中悶。桑楡子曰﹕損謂限滯之也﹐非能損之。夏冬寢處飲食﹐常欲溫﹐勿食酸鹹油膩之物﹐食之損五藏﹐五藏損﹐卽神不安。猜狗肉及生果子尢宜切忌。

用气神集訣

神集於虛﹐桑楡子曰﹕虛無蓋爲象也。而安於實。實謂精也。神﹐心中知者也。安而無欲﹐則神王而气知正﹐如此之時﹐則一任之﹐惟久彌善﹐行之不已﹐體气至安﹐謂之樂天﹐天者虛而自然也。樂天則壽。身外虛空亦天也﹐身內虛通亦天也﹐習之久久乃明生焉。虛中生白。密自內知﹐久習彌廣﹐而精上合於明﹐明內發於精﹐如是乃至於道﹐道應於德﹐德成矣﹗用而爲仁﹐分而爲義。精气晝出於首﹐夜棲於腹﹐當自尊其首﹐重其腹﹐色莊於外﹐敬直於中﹐應機無想﹐惟善是與。此神气事質﹐合吾一體﹐謂之大順。天保佑之﹐吉元不利。凡妙本有所﹐神在心中之虛﹐上通其系﹐气蘊腸中之實﹐實精﹐藏之前水胞之上也。恆宜溫養之。桑楡子曰﹕凡溫者﹐生之徒﹐但不得自溫而失於熱也。平居常宜閉目內視气源﹐下丹田也。每行一事利於生靈﹐則欣然閉目內視其心﹐謝之﹐若日吾身之神气﹐明發於吾形﹐使吾達道也。如是則天降之吉。故天者﹐虛气之靈﹐吾能用之﹐道極於斯矣。桑楡子曰﹕所謂天者﹐自然之謂也﹐非蒼蒼之謂乎﹗

煉气法

每咽服气功﹐餘暇取一靜室無人處﹐散發脫衣﹐覆被正身﹐仰臥展腳及手﹐勿握固﹐淨席一領﹐邊垂著地﹐其髮梳以理之﹐令散垂席上﹐卽便調气。气候得所﹐咽之﹐便閉气﹐盡今悶。又冥心無思﹐任气所之﹐气悶卽開口放出﹐气新出喘息急﹐卽且調气七八气已來﹐急卽定﹐定又煉之。如此有暇﹐且十煉之﹐止爲新功。恐气未通﹐擁在皮膚﹐反至疾也。更有餘暇﹐又煉之﹐卽更加五六﹐煉至二十﹑三十或四十﹑五十﹐並無定限﹐何以爲則﹖如服气﹐功漸成﹐關節通﹐毛孔開﹐煉到二十﹑三十﹐卽覺徧身潤﹐或汗出﹐如得此狀﹐卽是功效新。煉得通潤則止﹐漸漸汗出卽好﹐且安心穩外﹐不得早起衝風等﹐如病人得汗﹐良久將息﹐卽可著衣﹐徐徐行步﹐少言愛气﹐省事澄思﹐則身輕目明﹐百脈流注﹐四支通暢。故《黃庭》云﹕千災已銷百疾痊﹐不憚虎狼之凶鰓。亦以卻老年永延。夫煉气者﹐每夜問及午時﹐任自方便﹐候神情淸爽﹐卽依前次第﹐峻坐修咽﹐勤勤致之﹐不得惰慢﹐忽有昏問﹐欲睡卽睡﹐不得昏悶欲睡之時彊爲﹐卽卻邪亂其意。意邪气亂﹐失正道也。如新服未有正气﹐卽校昏﹐昏已後﹐亦無昏沈矣。桑楡子曰﹕所當。須勤。勤﹐不得惰慢。又說任方便﹐不得勉彊﹐消息之妙﹐在於此矣。則知勤勤不在勉彊﹐修息遊乘﹐自然以車﹐則气行矣。夫煉气者﹐卽不得每日行之﹐十日五日有餘暇﹐覺不通暢﹐四體煩問﹐卽爲之。常日無功﹐不用頻也。桑楡子曰﹕陰陽合節則不爲災珍﹐此云常日無功﹐若如所言﹐爲之何害﹖但以不止於無功﹐將臻乎有咎﹐何以言之﹖借如炎帝勤害而並功倍功﹐必反爲大旱也哉﹗按摩亦然。

委气法

夫養气者﹐四體淸和﹐志無思念﹐或因坐﹐或因外﹐任气依門戶﹐調息凝然﹐委身如彼委衣﹐帖然在狀﹐無筋無骨﹐無神無識﹐縱心縱身﹐寂沈寂沈。如委時﹐亦勿爲主﹐桑楡子曰﹕無我相無人相﹐豈徒人我而已哉﹗。則萬有都無也。然後澄神煉气﹐則百節開張﹐筋脈通暢﹐津液流注也。乘此便咽閉十气或二十气﹐亦得。每一咽皆須兀然任﹐气不得與意相爭﹐良久則气從百毛孔出﹐不復更口吐也。縱其畱者十無一二焉。復更調理﹐數至十息﹑百息已上﹐因有喘息﹐便又微含气咽入﹐卽便調息﹐調息稍久﹐覺四支皮肉及關節﹐一如沐浴然。每暇﹐不問仰外側臥﹐或立或坐﹐卽委气委身以行之﹐其功日進﹐精滿气全﹐神安魄定﹐志閉思遠﹐道泰德寧﹐三尸自亡﹐六塵俱喪。《黃庭》云﹕閒暇無事身體安﹐虛無之居在帷問。但無爲養生﹐委身委心﹐放形放思﹐與道合體﹐卽知異候。又《黃庭》云﹕高拱無爲魂魄安﹐淸淨神見與我言。此之謂也。

閉气法

擁塞气候不調卽爲之

夫上智之人﹐志堅思遠﹐若能修理無少遺功﹐神定气調﹐絕於外病。中智之人﹐或緣公私所千﹐或心生進退﹐或修攝乖宜﹐气擁不和﹐反生其患。如有苦處﹐可入一靜室﹐仰外熟調气﹐展足及手﹐各相去四五寸﹐仍須外處厚軟﹐冬月暖蓋被﹐靜心坦然﹐卽便咽气。咽畢﹐便閉之﹐口鼻不動﹐以心念所苦之處﹐以意注想攻之﹐气極而吐之﹐訖復咽﹐閉气新吐﹐必喘急時﹐聲廳可調气六七息﹐气卽調順﹐又更閉气﹐想念攻之﹐或十攻﹑二十攻﹑三十﹑五十攻﹐覺所苦處汗出通潤﹐卽止。如未可﹐卽每日五更或夜半頻意攻之﹐以差爲限。如病在左手﹐直入左手﹐如在右手﹐直入右手﹐如在頭﹐直入頭。分明見驗﹐方知心能使气﹐气之從心﹐其應如神矣。

延陵先生集新舊服气經竟

