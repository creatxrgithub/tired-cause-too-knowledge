太淸服气口訣

經名﹕太淸服气。訣。又名《上淸服气口訣》。不著撰人。一卷。底本出處﹕《正統道藏》洞神部方法類。

太淸服气口訣

夫萬物之生﹐稟陰陽而成形匯兆。陰陽施化﹐從元气而寒暑成分。故太陽興也﹐有暄暄之色﹐以生眾品﹔太陰動也﹐有蒼蒼之气﹐以殺羣萌。莫不感气而生滅﹐斯卽月前常覬﹐君子所知。故云夫食元气天不能殺﹐地不能藏者﹐佳矣﹗且交接元气於腎鼻之問﹐分陰陽於藏腑之內﹐吐納無爽﹐持攝不乖﹐則長生之端﹐可以期矣。今予所錄口訣者﹐卽服元气之法也。其有諸祕﹐乃於口傳﹐非紙筆可能載。𨿽廳述多少﹐亦一家之要。凡諸好事之儔﹐得之不可輕泄也。

凡人腹中三處有隔﹐卽心下有隔﹐初學服气者﹐皆覺心下胃中滿﹐但少食﹐久作之﹐自覺通下至藏下有隔﹐卽覺腹中滿﹐久而作之﹐自覺至臍下丹田中﹐然後覺气周行身中﹐猶自未入鳩中﹐後覺鳩中气出﹐卽能與人療病也。初學時必須安身靜處細意﹐行之不已﹐气入腹中﹐卽於行住坐臥一切處不妨﹐胃中气未下卽不得。諸處作難成。

初服气皆因入息卽住其息﹐少時似閉气滿﹐其息出時﹐三分可二分出﹐還住﹐少時咽之﹐咽已﹐又作﹐至腹中滿﹐休。必須日夜四時作﹐爲初學人气未入丹田﹐還易散意﹐欲得气相接也。气入丹田已﹐縱不服﹐亦气不散。四時者﹐朝暮子午時也。心裹滿﹐但不服气﹐咬少許甘艸﹑桂亦得﹐其滿卽散﹐丹田未滿﹐亦未到滿也。元气下時﹐自然有少悶也。

凡初服气﹐日夜要須四度。朝暮二時用仰覆勢﹐夜半及午惟用仰勢。其仰勢但用低枕﹐仰臥﹐縮兩腳﹐堅兩膝﹐但兩手著兩脇邊﹐卽咽气。解咽﹐只十咽﹐气卽滿丹田。待一時咽了﹐然後以意運入鳩中。其覆熱以腹坦狀﹐以被支胸﹐令高﹐手腳並伸著林﹐卽咽十咽﹐每咽皆以意運﹐令沿脊下﹐從熟藏中出。每朝暮服气﹐先覆後仰﹐每咽气皆須一下下作聲始得﹐不解作聲﹐徒勞耳。

凡咽气皆須喉中深徐徐咽﹐不得猛﹐猛卽發嗽。凡咽气每一回咽﹐中間隔十息﹐亦作事停歇﹐從容任意。凡咽气不得和唾咽﹐气須要漧咽﹐中問有津液來﹐別咽之。咽液亦須用入息﹐恐生風入極﹐須用心。

初從受服气法﹐要須誦咒受法了後﹐平常自用气﹐亦不要誦咒﹐與人療病始回回誦咒。

凡服气四度外﹐或非時腹中覺少气力不健﹐任意咽多少亦得。

凡初服气未固﹐多從熟藏下泄﹐宜固之﹐勿令下泄﹐以意運令散。

初服气必須心意坦然﹐無疑無畏﹐不憂不懼﹐若有畏懼﹐气卽難行。

凡服气若四體調和﹐必須意裹聽然自足﹐不羨一切事﹐卽日勝一日﹐歡快無極也。

凡服气不得思食﹐坦然無所念始得﹐若思食必須抑捺如不在意﹐不抑捺﹐心卽須念。如渴﹐煮薜荔湯﹐湯中著生薑少許﹐更煮一兩沸﹐渴喫一﹐碗﹐其渴卽定﹐姜蜜湯亦得。若能自抑捺﹐縱終日對嘉肴﹐亦無所思。

凡服气但不失時節﹐丹田常滿﹐縱日別出行人事亦不妨﹐久久行慣﹐縱失一時兩時亦無得。

凡咽气仰排水﹐覆排食。食藏在右﹐水藏在左。凡咽气久﹐卽自至鳩頭﹐凡咽气﹐覆存沿脊下﹐祇意存腹中﹐近脊尋聲下﹐熟藏中出﹐仍令聲從右邊下。

凡咽气滿悶下泄不能禁﹐亦非事。所云存气使出頂及四肢﹐久行之自覺。如未覺﹐柢憑存卽是。凡咽气久﹐柢得丹田气﹐拍之彭彭卽得。縱心頭未滿﹐亦得。如欲心頭飽滿﹐柢是多取气卽得。气如蠱行﹐久卽自覺﹐更無別法。問云﹕何得似喫食時﹖一種初學柢合如此﹐久久卽共喫食時一也。服气了﹐運通身﹐非令出﹐任其自出﹐如人行事﹐气力少卽咽﹐亦不須候時。內視腸中糞盡﹐閉目內視﹐卽見腸中糞﹐極難盡。縱斷食二十餘日﹐始盡。初斷食二七日﹐須日別喫一兩頓煮菜﹐推宿糞令下﹐始得每頓喫一碗首蓿芥﹑蕪菁嵩無妨﹐練卻苦汁﹐入少油酥﹐任少著鹽醬醋﹐作气味﹐勿著米飾等﹐且欲腸中穀气盡﹐喫菜可四五日﹐已後除卻菜喫汁﹐又三數日﹐然後總停。每須喫少酒任性﹐腹中空訖﹐大喫一頓酒﹐令吐胸中痰﹐卽極精。每日須喫椒﹐日三兩﹐服椒一合﹐淨擇去子。及閉口者﹐及去塵﹐以酒水﹑薜荔﹑湯菜汁﹐任意送之。令下益气﹑及推腹中惡物﹐此是祕法。姜性能爛物﹐腹中有食喫姜﹟湯﹐非事﹐如食盡訖卽非所宜。如菜中有邪蒿及葫英﹐必不得食﹐能亂人气。凡仰咽气入腸﹐運入鳩中﹐覆咽運﹐令從熟藏出。凡人有熟藏﹑生藏﹐行之一月﹐气始入﹐盤屈腸中作小聲﹐繞腸轉嗚﹐始是。如法。凡人盤屈腸轉數多者爲上﹐十二轉已下﹐或十轉九轉﹐或七轉五轉﹐或三轉兩轉﹐三兩轉者爲下。賤人腸廳而短﹐聰而無智﹐康屬聰﹐短屬不智﹐惟欲得腸長爲上﹐若短更細不是人類。心爲神气﹐肝爲禁气﹐肺爲殺气﹐脾爲道气﹐腎爲元气﹐令時正咽者是內气。

凡人腸長者﹐气易固﹐腸短者﹐气難固。

凡服气如腸中攪轉作聲﹐卽須右脇著缽﹐以右手叉頭﹐以左手牽左腳﹐令屈直身及右腳。咽气令入右腳中﹐卽可久行﹐气每下作聲﹐聲繞盤屈子腸﹐屈處作聲﹐皆記得屈﹐數其聲流轉喲喲然﹐小聲卽是流通好也。人腸中四綠﹐又有節坎﹐坎數﹐亦自記得。

分別外气元气訣

元气與外气都不相雜﹐若咽生气入﹐須臾卽從下泄出去﹐不得停腸中﹐若運气得應頭腦中﹐頭腦中熱气上運向腳﹐亦如之。

若先運陽气﹐卽覺腳先玲後熱。何故如此﹖綠陽气排陰气出﹐所以如此。如先運陰气﹐亦陽气先出﹐腳如火熱﹐然後始腳玲﹐他皆仿此。若能運气入頭﹐始免面皺也。出《老君太虛太上無上自然太起經》。

老君治身守一法﹐當以夜半時元气始生﹐舌掠齒﹐上下舐唇﹐以鼻納气﹐口咽之﹐三九止﹐則生气通流於百脈﹐令人長生。

治身法﹕朝起先噓﹐兩手掌摩令熱﹐律額上二七﹐名曰存泥丸﹐令人身神具。

治身次﹐以兩手相摩令熱﹐拭面二七﹐名日乾浴。令卻惡气﹐面爲尺宅眞人居其中﹐見之令人不病。次相摩兩手令熱﹐律身體二七﹐名爲浴身﹐令人卻寒風。

次相摩兩手令熱﹐從額律頭髮二七﹐尋存持發神守生﹐名爲浴頭。令人發不白﹐齒落更生﹐次復摩兩手令熱﹐從耳下叉兩耳﹐逆上二七﹐令人聰徹。

耳各有二神﹐神字嬌女。治身守一法﹕朝起﹐衣衣畢﹐手律頭﹐咒曰﹕大吉﹐長生﹐百病除愈﹐會於福門﹐五藏調和﹐無憂患﹐諸神齋戒隨我身﹐令我至老不畏人。畢﹐下狀﹐先前左足﹐咒曰﹕乾次。前右足後祝曰﹕元次。前左足復咒曰﹕亨次。前右足後咒曰﹕利次。前左足復咒曰﹕貞吉。同曰﹕乾元亨利貞。身爲萬神主﹐玉戶見﹐白日大吉得所望。守一法﹕常愛气﹐愼言語﹐令气入多出少﹐還气補於元﹐思念元气﹐終得長生。

守一法﹕臥常隨四時八節﹐春夏早起﹐與鸚俱興﹐秋冬晚起﹐必待日光無厭﹐逆之則傷。

敕身神咒

謹敕臣身中五藏六腑﹐九官十二神室﹐四肢五體﹐筋骨髓腦﹐皮膚血脈﹐孔竅榮衛﹐百八十肌關﹐三百六十骨節﹐千二百形影﹐萬二千精光﹐左三魂﹐右七魄﹐三鬼五神﹐頭戴朱雀﹐足履玄武﹐左扶靑龍﹐右據白虎﹐靑龍扶迎﹐白虎扶送﹐朱雀導前持幡幢﹐玄武隨後負鐘鼓。令臣心不受邪﹐肝不受病﹐肺不受姦﹐腎不受昏﹐脾不受死﹐膽不受怖﹐胃不受穢。吾气奮翼﹐更加導引﹐急急如臣所告。若履穢及諸不諍處﹐當洗浴盥漱﹐解形以除其穢。法用以竹葉十兩﹐桃皮削取白四兩﹐以淸水一斛二斗﹐煮令一沸﹐適寒溫以浴﹐萬掩消除也。若沐者蓋不但用﹐此練尸之素漿﹐正以浴耳。如此便不得以沐頭﹐更依如常沐法也。

太淸服气口訣竟

