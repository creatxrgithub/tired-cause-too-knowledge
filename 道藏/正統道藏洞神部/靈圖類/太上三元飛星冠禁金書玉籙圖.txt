太上三元飛星冠禁金書玉錄圖

經名﹕太上三元飛星冠禁金書玉籙圖。不著撰人。一卷。底本出處﹕《正統道藏》洞神部靈圖類。

太上三元飛星冠禁金書玉錄圖

太上老君於鶴鳴山﹐以金書玉籙付天師張道陵。道陵稽首﹐長跪啟曰﹕臣鄙下凡賤﹐枯骨餘生﹐特蒙太上賜以上眞要法。臣見魔俗混雜﹐今天下大魔不伏禁戒﹐動與虎狼五疫故气傷人者。眾治生難爲﹐幸遇聖尊﹐願垂哀湣。太上告道陵曰﹕夫人心爲萬化之主﹐若能存其神﹐神乃依於人心﹐爲萬化之主。若能知其神﹐神乃守於人。子不知其神﹐神乃離於人。子能存其言﹐神乃反於人。爲此﹐三宮悲號﹐五神離身。此乃魔從內起﹐鬼自外來。鬼魔益歡﹐神變爲賊。落生名於左契﹐注死錄於右宮。兵病來傷﹐豈延遐壽﹐所以吾常湣之。子今問我﹐知子志哉。吾爲子說三五盟威正一之道﹐諦信受之﹐勿示非人。子可長生﹐辟除萬禍﹐三災不染﹐九橫難侵﹐水火之災不可近耳。

冠五星七元

乾金星﹐元木星﹐亨水星﹐利火星﹐貞土星。

乾在頭﹐元左耳﹐亨右耳﹐利右肩﹐貞左肩。

�左肩﹐�右肘﹐�右肱﹐�左股﹐�腹上﹐�心上﹐�左乳。

右如此觀之﹐五斗成也。

陰思咒曰﹕四神相衝﹐五斗來扶。千災散滅﹐萬厄自除。吾今行事﹐背孤擊虛。是何小鬼﹐敢近吾廬。天丁力士﹐動卽盡誅。急急如律令。

冠七鬥法

一�左手﹐�左肘﹐�左肩﹐�心上﹐�右肩﹐�右肘﹐�右手。

二�右手﹐�右肘﹐�右肩﹐�心上﹐�左肩﹐�左肘﹐�左手。

三�左手﹐�左肘﹐�左肩﹐�心上﹐�右股﹐�右膝﹐�右足。

四�右手﹐�右肘﹐�右肩﹐�心上﹐�左股﹐�左膝﹐�左足。

五�左足﹐�左膝﹐�左股﹐�心上﹐�右肩﹐�右肘﹐�右午。

六�右足﹐�右膝﹐�右股﹐�心上﹐�左肩﹐�左肘﹐�左手。

七�左足﹐�左膝﹐�左肩﹐�心上﹐�右肩﹐�右肘﹐�右手。

右冠之七徧﹐其星繞絡身形。萬鬼摧伏﹐百靈衛護。玉曆題名注算﹐延年益壽﹐骨變眞金﹐上升霄漢。久修煉之﹐無不應驗。勿示非人﹐愼之愼之。

光冠五星七星七元。五屋者﹐乾元享利貞。七元者�������。修存畢﹐次冠五斗二十八宿。

冠五斗二十八宿法

一角左手﹐亢左肘﹐氏左肩﹐房心上﹐心右股﹐尾右膝﹐箕右足。

二斗右手﹐牛右肘﹐女右肩﹐虛心上﹐危左股﹐室左膝﹐壁左足。

三奎左足﹐婁左膝﹐胃左股﹐昂心上﹐畢右肩﹐觜右肘﹐參右手。

四井右足﹐鬼右膝﹐柳右股﹐星心上﹐張左肩﹐翼左肘﹐軫左手。

五�頭上﹐�左肩﹐�右肩﹐�左股﹐�右股﹐�左足﹐�右足。

右冠星之法﹐最爲上教。玄妙之要﹐懷而行之。何道不成﹖﹑何鬼不伏﹖無不欽降﹐此乃神仙祕密之文。若至人得之﹐切勿妄傳。此關星動月﹐驅神役鬼﹐驗不可測。若妄傳非人﹐殃及自身﹐延及七祖。勤而行之﹐早成仙道也。

凡欲修仙學道﹐可於正月一日已前﹐立於淸淨之地﹐面向北﹐朝元君四拜。元君者﹐元始開天是也。二名聖母﹐若不朝聖母﹐學道不成。當告啟曰﹕臣下境之人﹐胎生凡賤﹐雜穢腥濁﹐觸撓囂塵﹐殘喘腐骸﹐腥血之命。特沐玄蔭﹐得反餘生。幸蒙累世崇眞﹐福畱後葉。敢將糞穢﹐不懼天威﹐好道樂仙﹐至誠玄奧。伏乞神光密照﹐得超不死之門。至聖垂恩﹐願賜之衛﹐辟除災害﹐共道合然。

次三啄齒﹐陰思五星。次思左手中歲星﹐色如靑寶。次思右手中太白星﹐色如白寶。次思頂上熒惑星﹐色如火珠。次思心中鎭星﹐色如黃金。次思足下辰星﹐色如黑玉。皆神光洞照一身。陰思咒曰﹕五星鎭形﹐光照玄冥。千神萬聖﹐護我眞靈。巨天猛獸﹐制伏五兵。五天魔鬼﹐亡身滅形。所在之處﹐萬神奉迎。急急如律令。

次冠五斗訖﹐卻思五星﹐於我身上變化。次思左手中歲星﹐變爲風輪。頂上熒惑星﹐變爲猛火繞一身。思鎭星在心前﹐化爲黃金鎖甲﹐纏繞一身。思右手中太白星﹐變爲金剛神劍﹐劍有鋒刃﹐皆放炎光。思足下辰星﹐忽變江水﹐須臾成海﹐中有五龍出見。

次思神訖﹐而陰咒曰﹕五星鎭形﹐光照火精。保我五體﹐鎭我萬靈。六天魔鬼﹐動卽斬形。急急如律令。

次思天罡大煞﹐气從天罡上來﹐其气內黃外黑﹐直至吾前。吾以鼻吸之十二息﹐而陰咒曰﹕大煞眞气﹐內陰外陽。保我軀命﹐除邪辟殃。山精魍魎﹐土地地彊�。赤口白舌﹐虫蛇虎狼。害我者死﹐謀我者亡。愛我者吉﹐奉我者昌。萬神摧碎﹐伏匿天剛。急急如律令。

將左手撫心﹐右手摩頂。暗思�星在右手﹐�星在左手﹐�星在胸前。而陰咒曰﹕魁星大煞﹐鎭我心原。外辟五兵﹐內除五瘟。當我者迷﹐謀我者凶。逆鬼凶人﹐於我何論。急急如律令。

將左手撫心﹐右手指天陰。思魁星在右手﹐�星在左手﹐�星在頭上。咒曰﹕陽明眞气﹐冠我朱陽。辟除萬害﹐迸及逆�。盜賊凶人﹐虫蛇虎狼。謀我者死﹐害我者亡。赤口白舌﹐伏匿魁罡。急急如律令。

反右手指背對心﹐左手指心。陰思魁星在右手﹐�在頭上﹐�星在左手。而陰咒曰﹕明明正气﹐主在天魁。鎭在絳宮﹐辟除非災。何神敢住﹖何鬼敢來﹖千聖萬鬼﹐伏我天罡。急急如律令。

兩手扶三臺星爲華蓋﹐陰思上臺星官虛精﹐在。吾左手中。次思中臺星官六淳﹐下臺星官曲生﹐在右手兩膝下。

吾頭戴華蓋﹐足履魁是。地网八極﹐天羅四張。北斗落死﹐除災滅殃。南斗上生﹐壽命延長。所求如願﹐所在吉昌。中外彊�﹐動卽盡亡。急急如律令。

冠諸星畢﹐每夜臥時﹐陰思此咒﹐先於牀前乘虛禹步或九迹步。

禹步

九迹步

臨臥時﹐林前陰咒曰﹕反履背牀﹐除邪滅殃。天帝獄吏﹐禁鬼夜行。重卽腰斬﹐輕卽全生。不輕不重﹐截鬼兩肱。右月左日﹐各去我眉間二寸五分。北斗七星﹐周圍一室。急急如律令。

老君告道陵曰﹕汝行大事﹐須修拜星之法。若不知其法﹐天靈不護。邪魔來傷﹐惡人謀害。天行毒气﹐兵甲時起。因玆染傷﹐及至無常。宜修煉此上妙之法﹐當勉也﹐不得傳與積惡之人。輕泄眞文﹐殃及己身﹐上延七祖﹐愼之愼之。

老君曰﹕此者羣仙之法﹐子能行之﹐當得長生久視世間。人不能長生者﹐爲天魔結其罪也。若修煉我法﹐必得無諸災橫﹐壽命長延﹐福流於後無窮。若非人示之﹐殃及七祖﹐身塡黃河。言畢﹐道陵敬受教戒﹐稽首奉行。

步九宮斗訣

斗要妙﹐十二神。乘天罡﹐威武陳。

气彷佛﹐如浮雲。七變動﹐止應天。

知變化﹐右吉凶。步斗宿﹐天關前。

入六律﹐持四禁。傍天英﹐履天任。

擁天柱﹐接天心。從此度﹐登天禽。

倚天輔﹐望天衝。入天內﹐出天蓬。

斗道通﹐剛柔濟。天富祿﹐淸泠淵。

入杳冥﹐千萬歲。

太上三元飛星冠禁金書玉籙圖竟

