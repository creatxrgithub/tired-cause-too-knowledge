四气攝生圖

經名﹕四气攝生圖。又名《四季攝生圖》。不著撰人。一卷。底本出處﹕《正統道藏》洞神部靈圖類。

四气攝生圖序

夫理國者以養人爲本﹐修身者以治病爲先﹐覆載之問惟人爲貴。是以《洪範》五福其一日壽﹐皇天猶以爲景福之最。人因元气﹐假以成形﹐受气陰陽﹐皆稟天地。江河淮濟﹐五嶽九州﹐艸木星辰﹐觸象比類﹐皆神明所居﹐各有所主﹐存之卽有﹐廢之卽無﹐存之卽生﹐廢之卽死。《黃庭》云﹕口爲天關精神機﹐足爲地關生命扉﹐手爲人關把盛衰。天地含靈﹐皆在人之掌握﹐身貴若此﹐命豈輕哉﹖又《气訣》云﹕我命在我﹐不在於天。昧用者夭﹐善用者延。又云﹕精極乃明﹐神極乃靈﹐气極乃淸﹐元極乃冥。因气而衰﹐因气而榮﹐因气而滅﹐因气而生。未有有气而無形者﹐未有。有形而無气者﹐形气相須﹐全在修養。《老子》云﹕玄牝之門﹐天地之根。綿綿若存﹐用之不勤。人之口鼻﹐皆神明出入之戶牖也。神所依者形﹐形所依者气﹐气所依者血。血气相隨﹐如魚在水。水濁魚疲﹐气擁則病生。是知气欲得淸﹐血欲得運﹐運息流轉﹐寢食順時﹐五藏恬和﹐疾從何起﹖若一藏乖攝﹐三焦受邪﹐元气不榮﹐眾疾俱作。仲尼云﹕寢食不時﹐嗜欲不節﹐勞逸過度﹐病共殺之。且春風束來﹐艸木甲拆﹐而積凜之粟不萌﹔秋天雨霜﹐艸木零落﹐而覆蓋之艸木不傷。艸木性猶如此﹐何屍人之五藏六府﹐豈不由修養耶﹖世人罔能修行﹐相次姐謝﹐以姐謝爲命盡﹐以病疝爲筋衰﹐謂天地之合然﹐不信長生之可保。天養人以五气﹐地養人以五味。飲五气者歸天﹐食五味者歸地。所謂百病橫生多因飲食﹐飲食之患過於聲色。聲色可以絕之逾年﹐飲食不可廢之一日﹐爲益不少﹐爲患亦多﹐如水浮舟亦能覆舟。四時攝生蓋由節臧。《保生鎔》云﹕酸味損於筋﹐辛多傷正气﹐甘物不益肉﹐苦多傷其志﹐醞多促人壽﹐不得偏唬嗜。思慮損人性﹐喜怒傷於神﹐性損卽害生﹐神傷則侵命﹐養性以全气﹐保神以安心﹐若役慮勞神﹐竭心殉物﹐體疲於外﹐精喪於中﹐眾邪競生﹐安得延駐﹖神隨气﹐气依味。味順卽元气淸﹐元气淸則神爽﹐神爽則無疾。是以體欲常勞﹐食欲常少。勞勿過極﹐少勿太虛。凡春分後夏至前﹐少食糖酪之物﹐生繪相妨。夏至後秋分前﹐少食餅躍之物﹐與瓜相妨﹐當時不必病生﹐卻後終作諸暴﹐斯乃從本者也。重衣厚褥﹐體不堪虛﹐以致風寒之疾﹔美麗艷姬﹐以致虛損之形﹔品味醉飽﹐厭飲彊餐﹐以致疝結之疾。養性之道﹐勿久行﹑久坐﹑久聽﹑久視﹐不彊食﹐不彊飲。憂思愁衰﹐饑餐渴飲﹐日夕所營不住爲妙。故日﹕流水不腐﹐戶樞不蠹﹐以其動而不息也。閒欲導引﹐卽不必鸞飛鳳舉﹐猴擲虎蹲﹐但展四肢﹐動搖九竅﹐令其血脈流轉﹐上下宣通。《眞气銘》曰﹕凡欲去疾﹐導引爲先。經脈不擁﹐關節不煩。或如射雕﹐側身彎環﹔或曲腰脊﹐如蟾半圓。交指腦後﹐左旋右旋﹔徑展手足﹐气出指端。擺掣四肢﹐捉擴三關。熱摩赤澤﹐气海亦然。是以攝養有方﹐則壽同龜鶴﹔若恣情放逸﹐則命比蚌蟒。因幼慕道門﹐棲心澹薄﹐究《黃庭》之妙旨﹐窮五千之玄言。今則采攘方書﹐搜羅祕訣﹐四季避忌﹐一年修行﹐錄之座隅。日可觀覽﹐號爲《四季攝生圖》云爾。

四季攝生圖

肝臟春王

肝屬東方木﹐爲靑帝神﹐形如靑龍﹐象如懸瓠。肝者﹐幹也﹐狀如枝榦﹐故謂之肝。重四斤四兩﹐在心下﹐有七葉﹐左三葉﹐右四葉。肝爲心母﹐爲腎子。肝下有三魂﹐名爽靈﹑胎光﹑幽精。夜外及平日一叩齒三十六通﹐呼肝神及三魂神也。目爲之宮﹐左月爲甲﹐象日﹐屬陽﹔右目爲乙﹐象月。屬陰。肝放液爲汨﹐腎邪入肝則多相。膽爲之腑。膽合於肝﹐在肝短葉下。《黃庭經》云﹕肝气郁勃淸且長﹐羅列六腑生三光。心精意專內不傾﹐上合三焦下玉漿。其聲角﹐其性仁﹐其味酸﹐其臭膻。心邪入肝﹐則惡膻物。其虫鱗﹐凡有鱗之類皆屬束方也。肝神好行仁惠﹐傷閔蓋發於肝也。肝神喜悅病不生﹐肝聞悲傷則有﹐出於肝也。春之三月﹐木王﹐天地气生﹐萬物榮茂﹐欲安其神者﹐當澤被羣芻﹐恩沾庶類﹐無竭川澤﹐無灑陂池﹐以安萌芽﹐以止傷殺﹐則合乎太淸﹐以順天地化生之气﹐夜臥早起﹐而合乎道。若逆之則毛骨不榮﹐金气相克﹐眾疾生矣。有疾而難治﹐爲春夏之患耳。

肝神名龍字含明

肝之狀﹐其色靑﹐其象如懸匏﹐其神如龍。

肝合於腠上﹐主於目﹐肝盛目赤。又主於筋﹐筋急者﹐肝虧也。皮枯者﹐肝熱也。肌骨斑點者﹐肝風也。面色靑者﹐肝盛也。好食酸味者﹐肝不足也。毛髮枯者﹐肝傷也。肺邪入肝則多笑。手足多汗﹐肝無疾也。肝气逆則頭痛﹐耳嗚﹐惛惛多睡﹐小腹微痛﹐視物不明﹐飛蠅上下。凡丈夫五十已上﹐腎气衰減﹐不應於肝﹐所以眼暗。將攝若乖﹐則眼赤目癢。肝被陰邪侵則夢見林園竹木﹐或見著靑﹐或在水邊﹐見龍蛇禽獸奔走趁驚怕﹐可用噓以去之。平旦叩齒九通﹐以鼻引淸气﹐輕噓三十六徧﹐以治肝之一切煩熱。

春忌及沐浴修齋日

正月﹐勿食生蔥﹑寥子﹑蒜﹑貍﹑豹等肉。食韭補益臟腑。一日修續壽齋。四日﹐勿殺生。七日﹐是三會日﹐修延神齋。八日﹐沐浴吉。二月﹐勿食寥子﹑鸚子﹑兔肉。八日﹐修芳春齋。九日﹐勿食魚。上旬卯日﹐沐浴吉。十五日﹐修太上老君生日齋。三月﹐勿食葵及諸畜脾。三日﹐修蕩邪齋﹐勿食一切五藏及百艸心。六日﹐沐浴吉。凡春行道路﹐勿飲深泉流水﹐候雷聲而別寢。春七十二日﹐省酸味增甘味﹐以助脾神。肝有病﹐卽目赤﹐眼中生弩肉﹑暈膜﹐視物不明﹐宜服外麻散子﹕

升麻黃苓各八分山梔黃瓜各七分央明子車前子漧薑地膚子各十分龍膽充蔚子各五分

右熬﹐搗爲散。空心飲﹐調三錢匕日服。

黃帝治男子五勞七傷。陰衰消縮﹐囊下生瘡﹐腰背疼痛﹐不得悅仰﹐筋脈痺玲﹐或時熱癢﹐或時浮腫﹐難以行步﹐因風相出﹐遠視茫茫﹐咳逆上气﹐身體痿黃﹐气沖臍痛﹐膀胱急攣﹐小便出血﹐莖痛核痛﹑或復淋瀝﹑污衣赤黃﹐或夢俱驚﹐口漧舌彊﹐皆犯七傷﹐洎成勞傷﹐此藥主之﹐極驗神妙。

狹苓若食不消三分加一分莒蒲若患耳三分加一分苦簍若熱渴加一分山茱萸若身癢濕加一分兔絲子若陰萎加一分牛膝若腰痛加一分細辛若目視茫茫加一分續斷若有瘡加一分巴戟天若陰萎加一分防風若風邪加一分山藥若陰濕癢加一分天雄若風癢加一分蛇將子若少气加一分柏子仁气力不足加一分遠志驚恐不安加一分石斛身皮痛加一分杜仲若腸絕痛加一分徒蓉若陰痿加一分

右件﹐一十八味﹐各四分﹐熬搗爲末﹐煉蜜丸如梧桐子大。先服食三丸﹐少加爲度。亦可作散粥﹐和方寸匕﹐日三服﹐七日知效﹐十日愈﹐三十日體气平復。長服令人不老而少。

心臟夏王

心屬南方火﹐爲赤帝神﹐形如朱雀﹐象如倒懸芙蓉。心者﹐纖也﹐所納纖微無不貫注﹐變水爲血。重十二兩﹐中有七孔﹑三毛。上智之人心穴通明﹐心有七孔。中智之人心穴通气﹐五孔。下智之人气明﹐俱不通﹐心乃無孔﹐無智慧而多狡詐。心爲肝子﹐爲脾母。舌爲之官闕﹐竅通耳。左耳爲丙﹐右耳爲丁。於液爲汗﹐腎邪入心則多汗。其味苦﹐人之傷恨自知苦皆發於心也。小腸爲心之府﹐與心合。《黃庭經》云﹕心部之宮蓮含花﹐下有童子丹元家。主適寒熱榮衛和﹐丹錦誹裳披玉羅。其聲徵﹐其臭焦﹐人有不暢之事﹐多雲心焦。蓋天使然也。其性禮﹐其情樂﹐其虫羽﹐凡有羽之類皆屬南方也。其神躁而無準﹐人之暴急乃發於心也。夏之三月火王﹐萬物化實﹐欲安其神者則含忠履孝﹐輔義安仁﹐定其火﹐息其熾﹐澄其心﹐和其神﹐止聲色﹐薄滋味﹐可以居高明﹐可以遠眺望﹐後合乎中和﹐以順天地之气﹐早外起﹐無厭於日﹐順於正陽﹐以消暑气﹐之則腎藏爭分﹐水火相克

也。

心神名丹元字守靈

心之狀其色赤﹐其象如蓮華﹐其神如朱雀。

心合小腸﹐主其血脈﹐主於舌。舌不知味﹐心虧也。血擁者﹐心驚也。多忘者﹐神離心也。多悲者﹐心傷也。憂重語者﹐心亂也。面色靑黑者﹐心冰也。好食苦者﹐心不足也。容色赤者﹐心無疾也。心有病則口漧舌彊﹐喉中痛﹐口中生瘡。心合於小腸﹐主血脈﹐亦主於舌﹐故人之中風者﹐多心舌澀﹐主於心也。心有疾﹐則寒不時﹐魂神不安﹐小便多赤﹐層口色變﹐气力不足﹐言笑不時﹐夢見鑪火冷之物﹐赤衣及裸形人見血光﹐及狼犬相逐﹐忽身居危險﹐見兵甲之類﹐用呵以治之。平旦端坐﹐叩齒九通﹐以鼻引淸气一﹐輕呵三十六徧﹐治心之勞多則損﹗

夏忌及沐浴修齋日

四月﹐食專菜和鯽魚作羹﹐開胃口﹐補益。四日沐浴﹐吉。八日﹐修啟夏齋﹐勿伐一切艸木﹐勿食輝魚及蒜。五月﹐勿食韭﹐宜食大麥﹑杏﹑蕾﹐皆益﹐臧鹹味﹐以安心。一日﹐沐浴吉。五日﹐修續命齋﹐勿食生菜。夏至前後三日﹐各別寢﹐是月陰陽爭﹐血气散﹐勿見血污之物。夏至後勿食烏﹑獐肉及羊腳。六月六日﹐修淸暑齋﹐勿食葵﹐忌起土。九日﹐沐浴吉。三伏日﹔服腎瀝湯。夏七十二日﹐省苦味﹐增辛味﹐以助肺气。心有病﹐卽夢見丹鑪炎火之類﹐健忘多驚﹐宜服五參丸方﹕

玄參丹參苦參秦荒各七分沙參人參漧薑各五分

右熬﹐搗爲散﹐煉蜜爲丸﹐如梧桐子大。食上煎水下三十丸。

補腎气腎瀝湯丸﹕

羊腎一个﹐去脂膜﹐猜腎亦得狹苓芍藥玄參生薑地黃各四銖人參甘艸澤瀉五味子防風蒼芍當歸黃耆各三分桂二銖地骨皮磁石各五銖

右搗作煮散﹔先用腎一个﹐作四五片﹐以米一合﹐姜一塊﹐憊伯一莖﹐以水三碗煎取汁兩碗﹐去腎﹑米﹐下藥﹐煎取一盞半﹐分作兩服。空心服後﹐以米﹑腎煮粥食之。

黃帝曰﹕夏三月﹐服何藥﹖女曰﹕以補腎袂苓丸﹐能治男子內虛工﹐不能飲食﹐忽忽健忘﹐悲憂不樂﹐喜怒無限﹐身肢浮腫﹐小便赤黃﹐精淋瀝痛絞﹐膀胱玲疼﹐口渴飲水﹐心腹脹滿﹐皆犯七傷﹐宜餌此方。

狹苓食不消加一倍杜仲腰痛加一倍附子有風加一分山茱萸濕癢三分加一分牡丹皮腹中遊風三分加一澤瀉水气三分加一分栓﹗顏色不足三分加一分山藥頭風加一倍漧地黃秋冬加半細辛目視茫茫三分加一分石斛陰濕癢一分加一分徒蓉體痿黃加一倍生薑四兩身體疼加一倍右一十三味﹐除桂外余並一一熬搗爲末﹐煉蜜丸如梧桐子大。先服食七丸﹐日再服。禁房事及玲堵魚等。

肺臟秋王

肺屬西方金﹐爲白帝神﹐形如白獸﹐象如懸磬﹐爲五藏之華蓋。肺者﹐效也﹐言其气效郁。重三斤三兩﹐六葉兩耳﹐共八葉。肺爲脾子﹐爲腎母。肺下有七魄﹐如嬰兒﹐名屍狗﹑伏矢﹑雀陰﹑吞賊﹑非毒﹑除穢﹑臭肺。夜外時及平旦叩齒三十六通﹐呼肺神名及七魄名﹐以安五藏神﹐鼻爲之宮﹐左孔爲庚﹐右孔爲辛﹐在气爲咳﹐在液爲涕﹐上通气至腦戶﹐下通气至脾中﹐是以諸气屬肺。久外傷肺﹐肺爲呼吸之根源﹐爲傳送之宮闕﹐腎邪入肺則多涕。大腸爲肺之府﹐與肺合其榮。毛髮也枯落者﹐肺衰也。《黃庭經》云﹕肺部之宮似華蓋﹐下有童子坐玉闕。七元之子主調气﹐外應中嶽鼻齊位。其聲商﹐其味辛﹐其臭腥。心邪入肺﹐則惡腥物。其性義﹐其情怒﹐其津唾﹐肺勞則多唾。秋之三月﹐金王﹐主殺﹐萬物枯損。欲安其魄而存其形者﹐當含仁育物。施恩斂容﹐陰陽分形﹐萬物收殺﹐雀臥鸚起﹐待秋分定後﹐斬殺必當無畱有罪﹐乃順陰气所傷而長肺之剛﹐順之則邪气不侵﹐逆之則五臟乖矣。

肺神名皓華字虛成

肺之狀其色白﹐其象懸磬﹐其神如白獸。

肺合大腸﹐外形於鼻﹐肺有風則鼻塞。面色枯者﹐肺乾也。鼻癢者﹐肺有虫也。多怖者﹐魄離肺也。身上生黑白點者﹐肺微也。多聲气者﹐肺彊也。不耐寒者﹐肺敗也。好食辛者﹐肺不足也。大腸祕者﹐肺壅也。顏色鮮白者﹐肺無病也。肺有疾﹐卽多嗽﹐上气﹐面浮腫﹐多睡﹐面生瘡﹐面生黃白﹐鼻寒腦疼﹐胸背滿痛﹐四肢煩悶﹐皮上癢﹐喉中噎﹐夢見繒帛金玉美女﹐自身甲衣﹐見幡花云鶴﹐日月貴人﹐可用咽以去之﹐平旦叩齒九通﹐微以鼻引淸气﹐輕咽三十六徧﹐以去肺之熱﹐並一切邪气﹐過多亦損。

秋忌及沐浴修齋日

七月﹐勿食姜﹑生蜜。五日﹐沐浴吉。七日﹐是三會日﹐修迎秋齋。八月一日﹐修逐邪齋。四日﹐切忌市鞋履附足之物﹐勿食鸚肉。二十一日﹐沐浴吉。九月九日﹐勿起動林席﹐修延算齋。秋七十二日﹐省食辛味﹐增酸味﹐以助肝臟。

起居法

發欲多梳﹐齒欲多叩﹐津欲常咽﹐气欲常淸﹐腳欲彊行﹐手欲在面﹐耳欲常按﹐眼欲數摩﹐所謂子欲不死修昆侖之法也。

肺有病卽皮膚生瘡﹑及疥癆﹑上气﹑咳嗽﹑涕唾稠枯﹐宜服排風散子﹕

人參丹參各分防風天雄炮羌活秦荒山茱萸各八分沙參五分

虎骨炙各十分山藥十分天麻十二分

右一十一味﹐熬搗爲散。食上飲汁調五錢匕﹐服丸亦得。

黃帝曰﹕秋三月如何﹖女曰﹕以補腎狹苓丸﹐主腎虛玲﹐五臟內傷﹐風寒虛玲所苦﹐令人身肢濕癢﹐足行失度﹐不自省覺﹐飲食失味﹐目視茫茫﹐徧身拘急﹐腰脊疼痛﹐不能飲食﹐日日贏瘦﹐心喟咳逆上气﹐轉側不得﹐起則須人扶策﹐鍼灸治療小折﹐或乘馬觸風﹐不自將護﹐飲食不節﹐用力過度﹐或口漧燃﹐流涎自出﹐或復惡夢精便自出﹐尿血滴瀝﹐陰下濕癢﹐或如驚悸﹐小腹偏急﹐四肢酸疼﹐气息噓吸﹐身肢浮腫﹐衝人胸脇﹐遇醫不識﹐妄欲治之﹐此方主之。

狹苓防風白木細辛山藥澤瀉附子紫苑獨活芍藥丹參苦參桂心漧薑牛膝山茱萸黃耆各三兩

右熬搗爲散﹐煉蜜丸如梧桐子大。先食七丸﹐日再服。

腎臟冬王

腎藏屬北方水﹐爲黑帝神﹐形如鹿﹐兩頭﹐象圓石。腎之分也﹐主分水气﹐灌注一身﹐如樹之有根﹐有左右腎﹐亦謂之命門﹐生气之府﹐死气之廬﹐守之則存﹐用之則竭。重一斤一兩﹐對臍附腰脊。腎爲肝母﹐爲肺子。耳爲之宮。天之生我﹐流气而變﹐謂之精。精气往來﹐謂之神。神者﹐腎之藏其情智。左腎爲壬﹐右腎爲癸。在气爲吹﹐在液爲唾﹐在形爲骨﹐久立傷骨。乃損腎也。腎合乎骨﹐應在齒﹐齒痛者﹐腎傷也。經於上焦﹐榮於中焦﹐衛於下焦。腎邪自入則多唾﹐膀胱爲之府。其榮﹐發也。《黃庭經》云﹕腎部之官玄闕圓﹐中有童子名上玄。主諸六府九液源﹐外應兩耳百液津。其聲羽﹐其味酗﹐其臭腐。心邪入腎則惡腐物。其虫介﹐凡有甲之類皆屬於水﹐故日介也。冬之三月﹐乾坤气閉﹐萬物伏藏。且冬至之日陰陽爭﹐諸生蕩﹐君子齋戒﹐處必掩身﹐節嗜欲﹐止聲色﹐以待陰陽之所定﹐昏臥寅起以順日光﹐無競陰陽气﹐然後全其生﹐合乎太淸﹐順乎陰陽﹐逆之則陰气內傷﹐腎藏虛亂也。夜臥叩齒及平旦三十六通﹐呼神名以安水藏也。

腎神名玄冥字育嬰

腎之狀其色黑﹐其象如圓石﹐其神如白鹿﹐兩頭。

腎合於骨上﹐主於齒。齒痛者﹐腎傷也。又主於耳﹐耳聾者腎虛也。骨痛者﹐腎虧也。齒多齟者﹐腎寒也。齒齲者﹐腎風也。耳痛﹐腎壅也。多欠者﹐腎邪也。腰不伸者﹐腎冰也。面色黃者﹐腎衰也。腎邪自入則多呻吟﹐容色紫光者﹐腎無病也。腎有病﹐腰膝連膀胱痛玲﹐小便餘瀝﹐面色黑而齒焦﹐體重﹐喘咳盜汗﹐耳嗚隔气﹐食不下﹐夢見入暗處﹐見婦人﹑僧尼﹑龜鱉﹑馳馬﹑槍旗﹐自身著甲﹐共往同行﹐或泛舟﹐或走馬﹐可用吹以去之。平旦叩齒九通﹐以鼻引淸气﹐輕吹三十六徧﹐以去腎之一切邪气﹐過多亦損。

冬忌及沐浴修齋日

十月一日﹐沐浴吉﹐修成福齋。五日﹐修三會齋﹐勿行責罰。十一日﹐勿沐浴﹐仙家大忌日。十一月﹐修啟福齋。十六日﹐沐浴吉﹐勿食葵。

十二月﹐勿食鱉﹑牛肉﹑臘日修百福齋。十五日﹐沐浴吉。二十八日﹐修迎新齋。至晦日沐浴﹐焚香悔過思善。冬十二月﹐省喊味﹐增苦味﹐以助心臟。腎有病卽多小便。腰胯疼痛﹐夢與鬼交﹐宜服八味丸方﹕

狹苓澤瀉牡丹皮各三分桂心附子各二分生漧地黃八分山茱萸山藥各四分

右熬搗爲散﹐煉蜜丸如梧桐子大。每空心酒下三十丸﹐忌生蘿卜。

黃帝曰﹕冬三月﹐宜以如何﹖女曰﹕以護命狹苓丸﹐主男子五勞七傷﹐兩目茫茫污得風相出﹐頭風項彊﹐不得回轉﹐心腹脹滿﹐上連胸脇﹐下引腰背﹐表裹徹痛﹐喘息不得飲食﹐咳逆﹐面目痿黃﹐小便淋瀝﹐陰痿不起﹐臨事不興﹐足腫腹痛﹐五心煩熱﹐身背浮腫﹐盜汗流出﹐四肢拘拿﹐或緩或急﹐夢寤驚恐﹐呼吸短气﹐口漧舌燥﹐狀如消渴﹐急急喜怒﹐悲愁嗚咽﹐此方主之。

狹苓山藥肉桂生山茱萸巴戟漧薑白術牛膝兔絲子各一兩細辛防風澤瀉柏子仁牡丹皮各半兩附子一兩半

右件藥並熬搗爲散﹐煉蜜爲丸如梧桐子大。先食服七丸﹐日再服。

脾臟王四季

脾臟屬中央土﹐王四季﹐爲黃帝神﹐形如鳳凰﹐坤之气﹐土之精﹐象如覆盆。脾者﹐裨也﹐裨助胃气。在心下三寸﹐重一斤三兩﹐闊三寸﹐長五寸。脾爲心子﹐爲肺母。外通眉闕﹐能制謀﹐意辯皆脾也。口爲之宮。其神多﹐嫉妒蓋起於脾也。脾無定形﹐主土陰也。妒亦無準﹐婦人多妒﹐乃受陰气也。若食熟軟之物﹐則全身之妙道也。脾如磨之轉化食﹐食不消是脾不轉也﹐堅硬之物乃難化也。若食訖便外﹐脾則側﹐側則不化食﹐乃爲宿食之患。若勞形之人猶可﹐若年過五十或閒樂之人﹐故自攘其患也。脾气通和則口知五味﹐脾气有病則唇黑口漧﹐不思食﹐不知五味。《黃庭經》云﹕脾長一尺掩太倉﹐中部老君治明堂。其聲宮﹐其性信﹐其味甘﹐其臭香。心邪入脾﹐則不聞香气。其虫裸﹐主於吞。脾生於中宮﹐脾居左臉﹐主於層口﹐口爲戊﹐舌爲己﹐合於肉﹐榮於層。藏不調卽傷於脾﹐脾不調則傷質﹐質神俱損則傷人之中風﹐口涎舌硬﹐乃爲脾气受邪也。當四季月末十八日﹐少思屏慮﹐屈己濟人﹐不爲利爭﹐不爲陰賊﹐不與物競﹐不以自彊﹐恬和淸虛﹐順神之德﹐而後全其生﹐逆之則脾腎受邪﹐土木相克也。

脾神名常在字魂庭

脾之狀其色黃﹐其狀如覆盆﹐其神如鳳。

脾與胃合爲府﹐居左脇﹐寄二宮﹐六气肋﹐王於四季﹐轉化其生而入於熟也。食不消者﹐脾不轉也。多食者﹐脾虛也。不顧食者﹐脾中有不化食也。食不下者﹐脾塞也。面無顏色者﹐脾虛之也。好食甘物者﹐脾不足也。多惑者﹐脾識不安也。有風及肺疾者﹐食多乃脾虛也。肌肉鮮白滑者﹐脾無疾也。脾聲主宮﹐官爲五音之長﹐律應黃鍾﹐脾聞樂則磨。脾是元气之本。宮居太阿﹐色黃體重。土王六月﹐亦寄四季﹐有身沈力弱不欲食﹐身上習習如遊風﹐心中自悶而色痿黃﹐夢見動土﹑或在野壙﹐及見道士身居城壘﹐童兒共行﹐可用呼以去之。平旦叩齒六通﹐微以鼻引淸气﹐呼三十徧﹐以去脾之壅滯﹐過多亦損。

六气法

上熱呵心火﹐眼昏噓自治﹐肺寒咽卽效﹐耳病著心吹﹐脾胃常呼吸﹐三焦滯處嘻﹐山中無藥物﹐見此是良醫。

噓﹑呵﹑咽﹑吹﹑呼﹑嘻﹐此六字去五藏諸疾。比者方書亦多乖錯﹐今尋討修養經書﹐究窮義理﹐此六字定矣。若臟腑有疾﹐但澄心定意﹐想气存思﹐微微噓呵﹐邪气自然消散﹐所言止三十徧過多亦損者﹐此大約言之﹐亦無準定。稍覺舌關淸玲﹐則疾已過矣。脾有病卽气滿衝心﹐四肢虛腫﹐宜服訶梨勒丸方﹕

訶梨勒皮七分山藥牡丹皮澤瀉山茱萸狹苓華撥芍蓊各八分漧薑五分

右熬搗爲末﹐煉蜜丸如梧桐子大。空心棗湯下三十丸。

膽髒

膽者金之精﹐水之气﹐其色靑﹐其神形如龜蛇﹐象如懸瓠﹐附著肝短葉下。膽者﹐敢也﹐言人贍气果敢。重三兩三銖﹐爲肝之腑。若據膽則不在五臟之數﹐歸於六腑﹐綠膽下亦受水气﹐與坎宮同道﹐又不可用六腑﹐故別立膽髒。人之勇央者﹐蓋發於膽髒也。合於膀胱﹐亦主於毛髮。《黃庭經》云﹕主諸气力攝虎兵﹐外應眼瞳鼻柱問。腦發相扶與俱鮮﹐膽部與五臟相類也。且膽寄於坎宮﹐使人慕善知邪﹐絕姦止佞﹐欲行直道。膽主於金﹐金主於殺﹐故多勇殺之气。萬物殺者則悲﹐故人悲者金生於水﹐是以目有汨也。心主火﹐膽屬水﹐火得水而滅﹐水得火而煎﹐陰陽交爭戶﹐水勝於火﹐目有相也﹐相出於膽。膽水主目瞳﹐受木精﹐二合男子。五十目暗者﹐腎气衰﹐膽精喊而可補其腎。長於肝﹐欲安其神﹐當息忿爭﹐行仁輔義﹐後乃全其生也。

膽神名龍耀字威明

膽之狀其色靑﹐其象如懸瓠﹐其神如毫蛇。

膽合於膀胱﹐上主毛髮。發枯者﹐膽損也。膽有病大息﹐口漧﹐心中澹澹﹐似被人補逐者﹐傾也。膽實則傷熱﹐熱則精神不守﹐起外無定﹔膽虛則傷寒﹐寒則或畏﹐頭眩不敢獨外。爪甲乾者﹐膽虧也。無懼者﹐膽洪實也。無故相出者﹐膽虛也。好食苦物者﹐膽不足也。發燥者﹐膽風也。毛煉者﹐膽熱也。顏色靑光者﹐膽無病也。夢見與人鬥爭鬼交者﹐膽衰也。膽有病用嘻以去之。平旦叩齒九通﹐以鼻引淸气﹐輕嘻三十徧﹐以去膽之病﹐過多則損也。

三尸名

彭居﹑彭質﹑彭嬌﹐每夜呼其名七『蘇。徧﹐卓然虛冷﹐餌然不寢﹐屍亦港形而孕遊﹐無得再宅於人身也。又能以身諭國﹐心神自然王也。經曰﹕候王能守之﹐萬物將自化。則三尸其如予何﹖是以身安而家國可保﹐心定而性命可全也。若淫於酒色﹐嗜於腥葷﹐乃千變萬化﹐隨欲而歸﹐諸息自生﹐乃於道情而疏矣。

後序

人察陰陽之气﹐以成四大之形。一身之中一國之象﹐胸臉位同宮室﹐四肢亦類郊炯。神猶君也﹐血猶臣也﹐气猶百姓也。君能化及百姓﹐而天下晏然﹔身能血气調和﹐則四肢宣暢。是以聖人治未病之身﹐寶不泯之壽﹐任情舒捲﹐屈邇隨時﹐恬淡煉神﹐舉措畏愼﹐爲本也。經曰﹕人不畏威﹐大威至矣。攝生若無畏﹐則心亂而難理也﹐形躁而﹗个不寧﹐神散而气昏﹐志蕩而意逸。老子曰﹕善攝生者﹐陸行不過兕虎﹐入軍不州了被甲兵﹐乃諭畏愼也。又云﹕五音令人耳聾﹐五味令人口爽﹐宜在恬淡也。攝生之法亦甚多途﹑則有焚香開經﹑步虛躡斗﹑危冠短褐﹑茹柏餐松﹑煉汞燒丹﹑艸木丸散﹑千岐萬路﹐不可徧窮﹐殊途同歸﹐百慮一致﹐若丹懇久著﹐虔誠歲深﹐眞君可知﹐爲之潛運乎﹖書曰﹕天監孔明﹐福善禍淫也。是以覆載長存﹐聖賢不滅。生者﹐天地之大德也。死者﹐天地之荼毒也。所以拂塵衣﹐去荼毒﹐靜五臟﹐運三元﹐開黃庭之妙經。覽紫房之祕訣﹐然後能存能亡﹐能晦能光﹐出化人之表﹐入太漠之鄕﹐無心而朗鑑﹐無翼而翺翔﹐嬉明霞之館﹐讜碧雲之堂﹐長生可冀也。

經云﹕老子修身千二百歲﹐吾形未嘗衰。又云﹕神將守形﹐乃可長生。長生之道﹐非賢不傳。輕泄者獲戾乎﹖天官信聽者﹐記名於仙籍。殃慶逮於九祖﹐升沈止於一形﹐豈使世之愚凡悉聞悉見﹗自羲軒已來﹐廣成﹑赤松﹑令威﹑安期長生之法曉然﹐何迷而難返﹖亦有混沌自然﹐體合變化﹐智周萬物﹐道亞三淸﹐卽高玄皇人之流也。又有功成累劫﹐德被塵沙﹐神化無方﹐飛騰自在﹐卽杜衝﹑尹軌是也。山居養气﹐無欲無爲﹐守道守精﹐心澄碧落﹐卽許由﹑巢父是也。遠則名書竹帛﹐近卽所在傳聞。愚昧者如瞽如聾﹐智識者且榮且貴。陶隱居之書史滿腹﹐畢而何有﹖長齋腹空﹐畢而何歸﹖奇功絕代﹐畢而何用﹖乾象通神﹐畢而何知﹖老子云﹕金玉滿堂﹐莫之能守﹖富貴而驕﹐自遺其咎﹗何不分靈臺之毫末﹐入虛無之大門﹐天地壞而我全﹐萬象塵而己在。積善餘慶﹐保合大和﹔積惡滅身﹐而自傷何悔﹗斯乃道不負人﹐人能負道也。聖賢畱教﹐豈可輕耶﹖且身居浮世﹐萬累勞華﹐不必絕粒居山﹐頓捨塵俗﹐但能順時攝養﹐漸臧驕奢﹐五味五聲勿唬勿嗜﹐知其恬淡自然﹐得長生之妙道也。天主陽而動﹐地主陰而靜。天動也而北辰不移﹐地靜也而束流不息。故靜者天之心也﹐動者地之气也。心靜气動則道無不成也﹐疾無由生矣。學道者欲得廣行陰德﹐慈心救人﹐重道輕財﹐不吝金玉﹐救人窮乏﹐謂之福田也。默然養气﹐恬和衝神﹐以善以謙﹐勿欺勿詐﹐少思少語﹐少欲少愁﹐勿信妖訛﹐勿殺生命﹐勿行陰賊﹐勿嗜五辛﹐勿與人傳衣巾﹐勿與人爭曲直﹐勿向北穢污﹐勿久視三光。六甲日勿食鱗虫﹐晦朔日思修善事﹐甲子庚申日別室靜坐。寢外處不欲虛堂高敞﹐匪惟風霧難防﹐亦令魂魄恍惚。臥不欲仰﹐枕不欲高﹐寢處不欲停燈。夜行須嗚天鼓。八節日勿行威令﹐秋分日尢須齋心。神人贊云﹕子欲升天愼秋分﹐事無大小皆上聞。以罪求仙誠甚難﹐知此學道爲心寒。若眠夢不安﹐心中驚悸﹐此是七魄欲散﹐五神執爭﹐疾禍將侵﹐必須愼護﹐曉夕端坐﹐叩齒三十六徧﹐咒曰﹕

九天上帝﹐四門八靈﹐七房三玄﹐三素九精﹐太一桃康﹐上詣三淸﹐請告帝君﹐攝命黃寧﹐速召七魄﹐校實神庭﹐若有不祥﹐七屍鬼兵﹐但呼雙眞﹐流燭煉形﹐太微大神﹐斬伐邪精﹐三神和柔﹐血屍沈零﹐神歸絕宅﹐觸向利貞﹐使我神仙﹐永保劫齡。

神農忌愼法

黍米和葵同食﹐作癥癖疾。大豆與猜肉同食﹐作壅气疾。靑豆與蚱及鯉魚同食﹐成瘦疾。經夏曝中乾脯﹐令發虫疾。禱麥緬與堵肉同食﹐成惡疾瘡兼動風。赤小豆多食﹐令人枯瘦。甜粥與蒼耳同食﹐成癥气。諸酒漿臨上不見影者﹐殺人。經宿葵﹐食之發五種癅癖疾。葵和鯉魚蚱﹐食之害人。芥和兔肉同食﹐成惡疾。白苣和酪同食﹑成寸白虫。生蔥和蜜同食﹐害人生。蔥與鸚子﹑雉肉同食﹐兼白犬肉﹐作癲邪疾。發癥癖。韭和牛肉食﹐發瘦疾。野苣勿與蜜同食﹐作痔疾。僅花不宜多食﹐發痰饒睡。凡果子生食﹐多發宿疾。李子與蜜同食﹐和水多成痰。桃食了入水﹐成淋疾。諸生果子停多日﹐食之皆發宿疾。放入水沈者﹐不可食﹐成外癖疾。

夫攝生之事﹐忌食父母及己身本命之物﹐令人壽不永也。諸肉自死者不可食﹐損害人生。肉與牛乳同食﹐成苗虫。驢馬肉與豬肉同食﹐發霍亂。諸藏及胴如水洗之狀﹐不染塵土﹐有大毒﹐不可食。馬肉共蒼耳﹑倉米同食﹐害人。羊肉與生繪及酪同食﹐皆有所傷害。諸飲食上有遊蜂停住者﹐皆有毒﹐勿食之。﹐諸色肉不得用桑拓枝刻﹐食之成惡虫病。羊肝不得﹟入生椒同食﹐破人心肝。猜肝不得與繪同食﹐作審疽。兔肉與生薑同食﹐作霍亂。猜﹑牛肉共酪同食﹐作气癖。鸚肉與鱉伺食﹐害人。壬﹐子日忌殺一切黑色生命物。丙午日不得食鸚等肉﹐慮被火燒厄。庚申﹑甲子日宜齋戒﹐心祭祀鬼神﹐餘物不得。食。若諸色肉煮炙赤色不變者﹐皆害人。新熱疾差﹐忌食一切肉﹐但疾病未平復﹐忌食煮韭等。

自按摩法

以手左拓右拓﹐上拓下拓﹐前拓後拓﹐瞋目叩齒﹐摩手熱摩跟﹐拔耳捩腰﹐震動雙作﹐只作反手爲之﹐然復掣足﹐仰展覆展﹐都數約至七八十而止。徐徐作之﹐仍想空中太和气漸下入頂﹐如雲入山﹐入皮入肉﹐入腹入四肢﹐五臟皆受其潤﹐則覺腹中有聲﹐意專存思﹐勿念外綠﹐則元气達於气海﹐須臾自達於湧泉﹐但日引一通至三通﹐令人力健﹐耳目聰明﹐百疾皆去﹐無限年月長存不忘﹐得滿千萬通去仙不遠矣。

四气攝生圖竟

