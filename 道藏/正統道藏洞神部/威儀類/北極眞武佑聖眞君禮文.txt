北極眞武佑聖眞君禮文

書名﹕北極眞武佑聖眞君禮文。撰人不祥。一卷。底本出處﹕《正統道藏》洞神部威儀類。

北極眞武佑聖眞君禮文

舉法事如式

伏聞天關渺漠﹐非言語之能交。乾象昭明﹐惟精誠之可格。死神力夙稱於廣大﹐而祥光普賜於照臨。凡在庇麻﹐敢忘信奉。恭惟鎭天眞武﹐治世福神﹐玉虛師相﹐玄天上帝﹐至靈赫赫﹐盛德巍巍。稱大將於上穹﹐爲福神於下土。六通四辟﹐無願不從。萬國羣生﹐有求皆應。今齋官某﹐肅嚴蓬宇﹐敬運葵誠。望玄極以皈依﹐仰威容而贊禮。鑪姻縹緲﹐期至信以潛通。磬韻激揚﹐想洪音之高徹。伏願神明如在﹐盻蠻來臨。鑑此際之精虔﹐削多生之罪對。道場嚴潔﹐誠敬肅將。恭對高眞﹐一心贊禮。

舉金闕化身天尊

志心皈命禮。至尊至聖﹐無古無今﹐統五十億之天君﹐積百千萬之梵炁。立混成教本﹐作極道宗師。端嚴法相現慈悲﹐璨爛圓光昭日月。靜中說法﹐五明宮內列眞仙。空裹談經﹐一顆珠中藏世界。和﹕

大羅天上金闕官中虛無自然元始天尊。

志心皈命禮。彊名日道﹐尊以爲君﹐居上淸七寶臺﹐爲三洞九眞主。廣說三乘教﹐宏開眾妙門。花冠傳萬變之名﹐霞被煥五云之彩。升眞度聖﹐爲上下之品階。保國寧家﹐超始終之劫運。和﹕

大羅天上金闕官中玉宸道君靈寶天尊。

志心皈命禮。虛無變化﹐冥寂玄通﹐爲教父於泰淸﹐作醫王於三界﹐生成萬類﹐總領羣眞。回骸起死而枯骨沾恩﹐走篆飛符而邪魔滅邊。顯靑羊﹐準於蜀國﹐度紫炁於函關。還淳返朴﹐談道德五千言。校罪論功﹐爲洞神十二部。和﹕

大羅天。上金闕宮中太上老君﹐道德天尊。

志心皈命禮。道本玄元始﹐名居太極先﹐事天尊於赤明劫初﹐正王位於靜樂國內。感日光之瑞應﹐示有本而有源。生聖嗣之﹐神靈現至﹐尊而至重。和﹕

聖父太初眞君聖母太極元君高上玉皇天尊。

志心皈命禮。玄元應化﹐武曲昭靈﹐變現八十一身﹐經歷六百萬歲。祥開皎日﹐儲神靜樂。國中炁受三無﹐托質廣寒宮內。道配乾剛之生育﹐德同坤厚之載持。道德本於自然﹐威靈懾於萬有。周行六合﹐考校三元。願力無邊﹐神功第一。和﹕

鎭天眞武治世福神玉虛師相玄天上帝。

廣寒宮裹鍾三炁﹐靜樂天中稟曰光。

虛無變化合自然﹐道德尊崇無與等。

上配乾剛生庶物﹐下同坤厚載黎元。

威容赫奕妙難思﹐誓斷妖魔濟羣品。

謹按修眞第一戒云﹕不得陰盜潛謀﹐害物利己。伏念某多生以來﹐曾犯此戒。今禮高眞﹐虔誠懺悔。仗此道恩﹐普垂赦宥。

暗計潛謀陰害物﹐無邊罪業實難逃。

臣今皈命禮高眞﹐懺悔願除諸罪業。

志心皈命禮。大羅境上﹐無欲宮中﹐易號假名﹐度人濟物。歷春秋之六七﹐成功行於三千。名上徹於玉皇﹐位特加於玄武。和﹕

鎭天眞武治世福神玉虛師﹑相玄天上帝。

大羅境上神仙裔﹐無欲宮中變化身。

度人濟物顯神靈﹐走篆飛符興道法。

細若虫魚蒙大造﹐微𨿽艸木荷洪恩。

功成行滿冠羣仙﹐玉帝加封玄武號。

謹按修眞第二戒云﹕不得殺害含生﹐以充滋味。伏念某多生以來﹐曾犯此戒。今禮高眞﹐虔誠懺悔。仰仗道恩﹐普垂赦宥。

殺害含生充口腹﹐無邊罪業實難逃。

臣今皈命禮高眞﹐懺悔願除諸罪業。

志心皈命禮。五云座上﹐八景宮中﹐聽金口之洪音﹐瞻玉毫之寶相。因妙行殷勤之請﹐知下民枉橫之災。掃邪魔於七日之中﹐釋滯魄於九泉之下。和﹕

鎭天眞武治世福神玉虛師相玄天上帝。

神通廣大聞金闕﹐符命輝華降玉霄。

暫勞寶駕下三天﹐盡掃妖氛才七日。

復禦蒼龍朝聖境﹐載承教勑鎭玄天。

尊爲無上大將軍﹐永滅邪魔臻道炁。

謹按修眞第三戒云﹕不得淫邪敗眞﹐穢慢靈炁。伏念某多生以來﹐曾犯此戒。今禮高眞﹐虔誠懺悔。仰仗道恩﹐普垂赦宥。

穢濁淫邪傷正炁﹐無邊罪業實難逃。

臣今皈命禮高眞﹐懺悔願除諸罪業。

志心皈命禮。班聯四聖﹐位冠旱仙﹐行大帝之靈符﹐佩玄元之寶印。有妖必滅﹐無害不除。雷動風行﹐云飛電掃。和﹕

鎭天眞武治世福神玉虛師相玄天上帝。

班聯四聖眞勇猛﹐位冠羣仙至貴尊。

頂披紺髮示威容﹐手仗神鋒宣咒法。

天罡太乙從驅役﹐社令城隍聽指呼。

魔精妖怪敢當前﹐電掃雷驅皆滅迹。

謹按修眞第四戒云﹕不得敗人成功﹐析交離親。伏念某多生以來﹐曾犯此戒。今禮高眞﹐虔誠懺悔。仰仗道恩﹐普垂赦宥。

敗壞成功並斗謀﹐無邊罪業實難逃。

臣今皈命禮高眞﹐懺悔願除諸罪業。

志心皈命禮。身長千丈﹐頂戴三臺﹐應虛危二宿之纏﹐稟水火兩精之炁。跨靑虯而乘玄駿﹐顯化無方。朝金闕而覆昆侖﹐去來莫測。和﹕

鎭天眞武治世福神玉虛師相玄天上帝。

三臺輝映無邊際﹐千丈容儀絕等倫。

虛危二宿合英靈﹐水火兩精分秀气。

金闕昆侖隨上下﹐靑虯玄駿助威神。

光明徧照於十方﹐一切人天皆敬仰。

謹按修眞第五戒云﹕不得讒毀賢良﹐露才揚己。伏念某多生以來﹐曾犯此戒。今禮高眞﹐虔誠懺悔。仰仗道恩﹐普垂赦宥。

讒毀賢良揚己德﹐無邊罪業實難逃。

臣今皈命禮高眞﹐懺悔願除諸罪業。

志心皈命禮。神通至大﹐變化無方﹐披髮跣足儼威容﹐布斗交乾宣咒語。魁罡激指﹐護羣品於劫始劫終。乾坤遊行﹐臻道無於天上天下。和﹕

鎭天眞武治世福神玉虛師相玄天上帝。

自在神通宜廣大﹐億千變化固難名。

衣袍披甲儼威容﹐跣足躡罡騰玉步。

天上天下臻道炁﹐劫終劫始剪魔精。

交乾布斗咒言宣﹐一切獰妖皆縮首。

謹按修眞第六戒云﹕不得飲酒過差﹐食肉違禁。伏念某多生以來﹐曾犯此戒。今禮高眞﹐虔誠懺悔。仰仗道恩﹐普垂赦宥。

樂酒無並食肉﹐無邊罪業實難逃。

臣今皈命禮高眞﹐懺悔願除諸罪業。

志心皈命禮。位居壬癸﹐將任甲庚﹐有雷公電母以先驅﹐有風伯雨師而爲禦。八煞前遮而後擁﹐六丁左從而右隨。神鋒指處雪霜寒﹐皂纛開時雲霧捲。和﹕

鎭天眞武治世福神玉虛師相玄天上帝。

壬癸一方居聖宅﹐甲庚二將助威神。

雷公電母震山川﹐風伯雨師淸道路。

皂纛開時雲霧捲﹐神鋒指處雪霜寒。

霓旌寶節下遙空﹐三界萬靈咸稽首。

謹按修眞第七戒云﹕不得貪求無﹐積財不散。伏念某多生以來﹐曾犯此戒。今禮高眞﹐虔誠懺悔。仰仗道恩﹐普垂赦宥。

貪積貨財怪不散﹐無邊罪業實難逃。

臣今皈命禮高眞﹐懺悔願除諸罪業。

志心皈命禮。分形散體﹐寧國安家﹐驅疫癘於須臾﹐捕妖魔於頃刻。凡纏綿之疾苦﹐盡獲安康。應沈滯之冥魂﹐俱蒙超度。和﹕

鎭天眞武治世福神玉虛師相玄天上帝。

疫癘驅除皆屏迹﹐邪魔捕逐盡亡蹤。

眾生疾苦獲安康﹐地獄沈魂蒙救拔。

家國安寧功莫大﹐存亡依賴福無窮。

受人醮祭下塵寰﹐普度有情登道岸。

謹按修眞第八戒云﹔不得交友非賢﹐居處穢雜。伏念某多生以來﹐曾犯此戒。今禮高眞﹐虔誠懺悔。仰仗道恩﹐普垂赦宥。

交友非賢居穢雜﹐無邊罪業實難逃。

臣今皈命禮高眞﹐懺悔願除諸罪業。

志心皈命禮。巡遊十洞﹐審察諸天﹐罰逆象而滅妖氛﹐祚善功而刑惡業。除邪輔正﹐助上帝之鋾鎔。解厄延生﹐植下民之福壽。和﹕

鎭天眞武治世福神玉虛師相玄天上帝。

審察諸天誅逆象﹐巡遊十洞校羣仙。

刑淫祚善震威權﹐赦罪錄功垂巨澤。

稟命除邪恩莫極﹐爲民植福利無窮。

功成事遂返祥光﹐大眾眞仙皆贊嘆。

謹按修眞第九戒云﹕不得不忠不孝﹐不信不仁。伏念某多生以來﹐曾犯此戒。今禮高眞﹐虔誠懺悔。仰仗道恩﹐普垂赦宥。

忠孝信仁如有失﹐無邊罪業實難逃。

臣今皈命禮高眞﹐懺悔願除諸罪業。

志心皈命禮。醴泉爲瑞﹐神夢昭靈﹐導從有龍獸之雄﹐示現有龜蛇之象。普天率土﹐禱祀徧於華夷。亙古窮今﹐靈應傳於兆庶。和﹕

鎭天眞武治世福神玉虛師相玄天上帝。

發湧醴泉爲瑞寶﹐蠲除民疾廣天恩。

珍祠茂建答洪麻﹐徽號屢加昭聖德。

幽贊上窮揚正教﹐直彰妙用濟羣生。

威容像設徧華夷﹐一旦古窮今嚴敬祀。

謹按修眞第十戒云﹕不得輕忽言笑﹐舉動乖眞。伏念某多生以來﹐曾犯此戒。今禮高眞﹐虔誠懺悔。仰仗道恩﹐普垂赦宥。

言笑輕狂乖舉動﹐無邊罪業實難逃。

臣今皈命禮高眞﹐懺悔願除諸罪業。

志心皈命禮。東華南斗﹐北極西靈﹐六曜五星﹐千眞萬聖。光耀照臨於率土﹐威靈烜赫於高穹。或司善惡之權﹐或執短長之柄。諸天眞宰﹐幽府龍宮。福地名山﹐無鞅聖眾。

舉十方靈寶天尊

志心皈命禮。虛危二宿﹐水火兩精﹐天關地軸之神君﹐玉女金童之仙眾。皂纛執威權之柄﹐魁罡當激指之方。六丁六甲﹐羣眞八煞﹐五雷列聖﹐仙官力士﹐猛將神兵﹐一切威靈﹐無邊聖眾。一諷栩隨於上聖﹐俱衛佑於神功。各生歡喜之心﹐咸賜護持之力。普增威德﹐俱證希夷。度諸有情﹐成無上道。

舉雷聲普化天尊

禮畢三淸上帝北極佑聖眞君﹐臣等虔誠懺悔﹕

仰啟元天大聖者﹐北方壬癸至靈君。

願闡慈造廣無邊﹐法界眾生蒙覆護。

願闡威靈臨有截﹐下方魔鬼悉消除。

願垂惠澤濟無窮﹐惡道沈魂俱解脫。

臣等自從無量劫﹐輪回生死至於今。

沈聲滯色或有無﹐僞作喪眞多巧詐。

擾擾七情難斷絕﹐紛紛十業轉增深。

信心弗固恣愚癡﹐誠意未孚多怠墮。

食啖葷腥忘禁戒﹐耽迷名利積愆尢。

藏機挾數街功能﹐文過飾非虧信行。

罵雨呵風生怨念﹐毀經謗法長無明。

高低秤尺或欺瞞﹐裸露日星忘觸穢。

欲海愛河難出離﹐法橋道岸莫超升。

此生旣誤入邪宗﹐異世恐應沈苦趣。

或系天司除壽祿﹐或因地獄累仇讎。

命如朝露可驚惶﹐罪若河沙難拯拔。

仰仗高眞垂憫惻﹐願哀塵世自昏迷。

廣開方便大慈門﹐俯鑑懺陳皈命禮。

十惡六根諸業障﹐一乘道力盡消除。

百生三世眾冤仇﹐兩捨惡心俱懺悔。

懺悔已﹐皈命無上正眞三寶。

舉志心發願﹕

一願天地常淸淨﹐二願皇王壽萬年。

三願九祖盡生天﹐四願酆都皆罷對。

五願二炁無愆伏﹐六願五穀悉酆登。

七願永劫息干戈﹐八願四時無疫癘。

九願眾生離業綱﹐十願學道總成仙。

總持十願結良綠﹐懺悔眾生諸業障。

發願欲成無上道﹐願回天鑑照凡情。

慈悲廣爲作舟航﹐普度眾生登道岸。

尙來禮贊諸功德﹐懺悔無量罪愆尢。

天心天外四維中﹐普願一切成妙道。

發願已﹐皈命禮無上至眞三寶。

諷經回向

伏以一聲聖號﹐能消劫劫之災。眾詠眞名﹐可長生生之福。言之難盡﹐贊亦莫窮。恭按衝科﹐仰瞻妙相。嚴陳贊詠之理﹐備伸懺悔之誠。惟天聽之匪遙﹐冀人心之可格。伏願惟宏慈之莫大﹐念羣品之可哀。俾蕩滌於前非﹐盡釋赦於宿對。丹書紀善﹐碧簡延生。眷屬安寧﹐永處福齡之地。九玄超度﹐盡離幽暗之鄕。以臻諸福﹐則何福不臻。以滅諸災﹐則何災不滅。千靈擁護﹐萬事亨通。倘副愚衷﹐敢忘效驗。稽首皈依﹐志心稱念。福生無量天尊﹐不可思議功德。

北極眞武佑聖眞君禮文竟

