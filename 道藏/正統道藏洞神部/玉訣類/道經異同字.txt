道經異同字

經名﹕道經異同字。唐無名氏著。一卷。底本出處﹕《正統道藏》洞神部玉訣類。

道經異同字

第一至第二

故有無相生﹕有無相生。萬物作而不辭﹐生而不有﹐爲而不恃﹕萬物作而不爲始而恃。夫惟不居﹕夫惟不處。

第三

不尙賢﹕不上賢。使夫知者不敢爲也﹕使夫知者不敢不爲也。

第四

或似不盈﹕又不盈。解其紛﹕解其忿。湛兮似或存﹕湛似常存。

第五

多言數窮﹕多聞數窮。守中﹕守忠。

第六

是謂天地根﹕天地根。

第七

天長地久﹕天地長久。能長且久﹕能長久。故能長生﹕故能長久。

第八至第九

長保﹕長寶。功成名遂﹕名成功遂。

第十

句下各有乎字﹕此本並無乎字。

天門在明白上﹕此本明白在天門上。

第十一至第十三

爲吾有身﹕爲我有身。

第十四

搏之﹕博之。繩繩﹕蠅蠅。無物之象是謂惚恍﹕無物之像。

第十五

若客﹕若容。將釋﹕將汋。惇兮其若朴﹕混若朴。曠兮其若谷﹕曠若谷。渾兮其若濁﹕沌若濁。孰能濁以靜之徐淸﹐孰能安以久動之徐生﹕濁以靜之徐淸﹐安以動之徐生。故能獘不新成﹕能獘復成。

第十六

蕓蕓﹕云云。公乃王﹐思乃天﹕公能生﹐生能天。

第十七

猶其貴言﹕其猶貴言

第十八至第二十

荒兮其未央哉﹕莽其未央。太牢﹕大牢。我獨怕兮其未兆﹕我魄未兆。乘乘兮若無所歸﹕魁無所歸。我愚人之心也哉純純兮﹕我愚人之心純純。忽若晦寂兮似無所止﹕忽若晦寂無所止。我獨異於人﹕我欲異於人。求食於母﹕而貴食母。

第二十一

惟恍惟惚﹐惚兮恍﹐其中有象﹔恍兮惚﹐其中有物﹔窈兮冥﹐其中有精﹔其精甚眞﹐其中有信﹕惟怳惟惚﹐怳惚中有物﹐怳惚有像﹐窈冥中有精﹐其中有信。

第二十二

枉則直﹕枉則正。多則惑﹕多則或。不自見故明﹐不自是故彰﹕不自是故彰﹐不自見故明。豈虛語哉﹕豈虛語。

第二十三

從事於道者﹐道者同於道﹐德者同於德﹐失者同於失。同於道者﹐道亦得之﹔同於德者﹐德亦得之﹔同於失者﹐失亦得之﹕從事而道者﹐道得之﹔同於德者﹐德得之﹔同於失者﹐道失之。

第二十四

跂者不立﹕喘者不久。自伐無功﹕自饒無功。餘食贅行﹕餘食饌行

第二十五

王亦大﹕王大。

第二十六

柰何萬乘之主﹕如何萬乘之主。

輕則失臣﹕輕則失本。

第二十七

𨿽知大迷﹕𨿽智大迷。

第二十八

天下溪﹕天下蹊。常德不忒﹕常德不貸。

第二十九

爲者敗之﹕爲故敗之。或煦或吹﹕

或噓或吹。或載或墮﹕或接或隳

第三十

荊棘生焉﹐大軍之後﹐必有凶年﹕荊棘生。是謂不道﹐不道早已﹕謂之非道﹐非道早已。

第三十一

貴左﹕貴佐。恬啖爲上﹐勝而不美而美之者﹐是樂殺人。夫樂殺人者﹐不可得志於天下﹕恬啖爲上﹐故不美。若美必樂之﹐是樂殺人。夫樂之者﹐不可得意於天下。

凶事尙右﹕喪事尙右。偏將軍處左﹕偏將軍居左。

第三十二

侯王﹕王侯。

第三十三至第三十四

大道泛兮﹕大道泛。功成不名有﹐愛養萬物而不爲主﹕功成不名有﹐依被萬物不爲主。

第三十五

道之出口﹐澹乎其無味﹕道出言﹐淡無味。

第三十六至第三十七

侯王﹕王侯。

右不同者六十九處。

道經異同字

