玄天上帝啟聖錄

經名﹕玄天上帝啟聖錄。撰人不詳。八卷。底本出處﹕《正統道藏》洞神部記傳類。

目錄

卷一

金闕化身王宮誕聖經書默會辭親慕道

元君授道天帝錫劍澗阻羣臣童眞內煉

悟杵成鍼折梅寄樃蓬萊仙侶紫霄圓道

五龍捧聖三天詔命白日上升玉陛朝參

眞慶仙都玉淸演法朝覲天顏降魔洞陰

分判人鬼凱還淸都復位坎宮玉京較功

瓊臺受冊天宮家慶紫霄禹迹甘霖應禱

五龍唐興武當發願谷巖修果

卷二

歸天降日供聖重時參定避忌進到儀式

洞天云蓋宮殿金裙馬前戲躍地面迎蟠

聖像先鋒靈閣眞瑞五人現相二士化光

唐憲寶像朱氏金磚

卷三

皂背顯聖淨巾結緣宋朝一統寶連重新

天罡帶箭河魁擎鞘屬王歸順藩鎭通和

瓢傾三萬壺表一京雪晴濟路風浪救巖

聖箭垂粉神槍竹刃神獸驅電毒蜂藹云

卷四

神將教法符吏借兵書顯魏家珓落王宅

柯誠識姦洞眞認厭聖幀化婦神靈分形

寇船退散劫院就擒捨身求雨付語祈晴

孫隱遣蝗守卿禳虫

卷五

消禳火德折應計都天降栗麥田生茨

鄭箭滅龜裴劍驅虎當殿試法聚聽禁妖

妖或祡邈魅纏安仁陸傅招誣王虎中計

陳妻附魂王氏懷鬼

卷六

奏錄延壽施經救災靈功咒水眞法浸錢

鎭河興福現海救危何詮遇會吳氏緣合

進明顯聖鄒宿契靈天錫靑棗神化紅纓

荊王雙美焦氏一嗣

卷七

小童應夢高聖降凡七從借名二眞顯化

索錢二萬翻鈔四千水雲護笈風霧卸函

簽詞應驗相術指迷胡淸棄業仲和辭吏

良嗣感祥

卷八

元晏悟化王衮烙鱉華氏殺魚朱氏舍利

梁公冠簪天地垂鑑神靈奏舉聖井辧異

焦湖報惡虛財化礫假燭燒塵敍功賜銜

玄天上帝啟聖錄卷之一

金闕化身

按《三寶大有金書》云﹕一炁分形﹐靈虛生﹐五劫之宗。三淸出﹐號神景﹐化九光之始。太初溟涬﹐玄極冥蒙。中有虛皇﹐分置五劫﹐曰龍漢﹐曰赤明﹐曰上皇﹐曰延康﹐曰開皇。當斯時也﹐天光未分﹐淸濁未判﹐則知三炁爲天地之尊﹐九炁爲萬眞之本。是故元始象先天﹐開明三景﹐造立天根。五文開廓﹐普植神靈。太極一判﹐天地始明。束分靑九﹐南受丹三。西成白七﹐北歸玄五。中生黃一﹐號爲五老﹐卽玄黃植象之根也。五老各布始炁﹐化成四靈﹐以定四隅。周環六合﹐兩儀運乎其中。推成萬物﹐以此考源﹐明玄帝果先天始黑﹐五靈玄老﹐太陰天一之化。按混洞赤文所載﹐玄帝乃先天始炁﹐太極別體。上三皇時﹐下降爲太始眞人。中三皇時﹐下降爲太初眞人。下三皇時﹐下降爲太素眞人。黃帝時﹐下降符太陽之精﹐托胎於淨樂國王善勝皇后﹐孕秀一十四月﹐則太上八十二化也。淨樂國﹐乃奎婁之下﹐海外之國﹐上應龍變梵度天也。

王宮誕聖

是時﹐正當上天開皇﹐初劫下世﹐歲建甲辰三月戊辰初三曰﹐甲寅庚午時﹐玄帝產母左脇當生之時﹐瑞云覆國﹐天花散漫﹐異香芬然﹐身寶光焰﹐充滿王國﹐地土皆變金玉﹐瑞應之祥﹐莫能備載。

經書默會

玄帝生而神靈﹐舉錯隱顯。聰以知遠﹐明能察微。年及七歲﹐經書一覽。仰觀俯視﹐靡所不通。港心念道﹐志契太虛。願事上帝﹐普福兆民。

辭親慕道

玄帝長而勇猛﹐不統王位﹐惟務修行。輔助玉帝﹐誓斷天下妖魔﹐救護羣品。曰夜於王宮發此誓願﹐父王不能抑志。年十五﹐辭父母而尋幽谷﹐內煉元眞。

元君授道

玄帝念道專一﹐遂感玉淸聖祖紫元君﹐傳授無極上道。元君告玄帝曰﹕子可越海﹐東遊歷﹐於翼軫之下﹐有山自乾兌起迹﹐盤旋五萬里﹐水出震宮。自有太極﹐便生是山。上應顯定﹐極風太安。皇崖二天﹐有七十二峯﹐三十六嚴也﹐子可入是山﹐擇眾峯之中﹐衝高紫霄者居之。當契太和升舉之後五百歲﹐當上天。龍漢二劫中﹐披髮跣足﹐躡坎離之眞精﹐歸根復位。上爲三境輔臣﹐下作十方大聖﹐方得顯名億劫﹐與天地曰月齊並﹐是其果滿也。告畢﹐元君升云而去。

天帝錫劍

玄帝乃如師言﹐越海束遊。又感丰乾大天帝﹐授以寶劍。天帝告曰﹕此劍﹐名曰北方黑馳裘角斷魔雄劍﹐長七尺二寸﹐應七十二候。撫三輔﹐應三臺。重二十四斤﹐應二十四炁。闊四寸八分﹐應四時八節。子可佩此﹐居山修煉﹐降伏邪道﹐收斬妖魔。告畢﹐天帝升云而去。玄帝受訖﹐歷翼軫之下﹐果見是山﹐山藏水沒﹐皆符師言。於是入山渡澗﹐擇地﹐隱居內修。

其山在均州之南三捨﹐先名太和﹐一名仙室﹐一名大嶽也。玄帝升眞之後﹐謂曰﹕非玄武不足以當之。故更名曰﹕武當。嵩高之儲﹐副五嶽之流輩也。周回八百里﹐七十二峯﹐三十六嚴﹐二十四洞﹐五臺五井﹐三潭三泉﹐四石三天門﹐三洞天一福地。風穴雷洞﹐藥圃丹鑪。霄館龍宮﹐慶雲彩霧。幽蘭淸蔥﹐葛乳天花。石露金銀之星﹐樹有松蘿之秀。騫林葉尢能愈疾﹐靈壽杖可以扶衰。神獸呈祥﹐仙禽奏樂。禦寶宸翰﹐護教鎭山。黑虎巡廊﹐烏鴉報曉。艾名千歲﹐廣施博濟之功。松號萬年﹐彰美報恩之德。茂林修竹﹐人傑地靈。得道神仙﹐不可勝計。囿山聖迹﹐莫能備陳。斂萬古之姻霞﹐歸一原之造化也。

澗阻羣臣

父王思慕太子﹐不能棄捨﹐令大臣領兵五百眾﹐根尋太子回朝。探逐所往﹐渡澗入山。遇澗水忽漲。不能前進。八次渡遇水泛﹐第九次﹐方得渡。至紫霄巖面﹐見太子﹐啟傳王命。自是部眾﹐足忽僵僕﹐不能舉。相謂曰﹕太子願力﹐所至如是。回國且遙﹐乃同聲告曰﹕願從太子學道。語畢﹐跬步如故﹐於是俱隱山中。帝升眞之後﹐皆證仙道。今武當有五百靈官者﹐是也。澗名九渡阻﹐其意焉。

童眞內煉

玄帝登山﹐首於太子巖棲隱。帝修眞時﹐有靈鴉報曉﹐黑虎衛巖﹐每食必餌之。至今﹐二物通靈﹐皆證大神﹐時隱時見。烏鴉喙赤﹐見之者昌。黑虎驅姦﹐逆之者殃。

按《總眞集》云﹕武當黑虎大神﹐乃北方天一之所化。護教守山之靈﹐正直威顯﹐變化不一。或托相爲人﹐金甲皂抱﹐若將軍之狀。或現眞相﹐玄鬃黑色﹐如獅子之形。或大如釐﹐或小如豹﹐或雪裹而現其迹﹐或泥中而顯其蹤。見之者不祥﹐夢之者獲慶。夜巡廊廢﹐靈迹昭垂﹐不善之人﹐立爲屏斥。《丹經》云﹕虎向水中生﹐是也。有祕法傳之於世行焉。今天一眞慶宮嘉慶閣下﹐有黑虎巖﹐靈烏者﹐秉北方之黑色﹐爲武當之靈神﹐預報吉凶﹐驗其慈厲﹐靡不應者。旦則羣噪﹐爲之報曉。然物我相忘﹐略不驚避。晨夕﹐二供飛翔﹐伺食內﹐一紅喙者﹐或隱或現﹐見之者﹐爲嘉瑞云爾。

悟杵成鍼

玄帝修煉﹐未契玄元。一日﹐欲出山﹐行至一澗。忽見一老媼﹐操鐵杵磨石上。帝揖媼曰﹕磨杵何爲﹖媼曰﹕爲鍼耳。帝曰﹕不亦難乎﹖媼曰﹕功至自成。帝悟其言﹐卽返巖而精修至道。老媼者﹐乃聖師紫元君﹐感而化焉。澗曰磨鍼﹐因斯而名。蕾買麓仙人磨鍼澗詩曰﹕淬礪功多廳者精﹐聖師邀請上天京。我心匪石堅於石﹐小器成而大道成。

折梅寄棚

玄帝自悟磨鍼之語﹐復還所隱。於途折梅枝﹐寄於樃樹上﹐仰天誓曰﹕予若道成﹐花開果結。後如其言﹐今樹尙存﹐名曰棚梅者﹐乃磯木梅實﹐桃核杳形﹐味酸而甜﹐能愈諸疾﹐然亦罕得之。以驗丰歉﹐丰年結實﹐荒歲則無。下有仙翁司之﹐敬禮可得。玉溪眞人詩曰﹕高眞學道隱山時﹐親折梅枝寄樃枝。行滿功成應沖舉﹐花開子結識先知。仙翁護境百邪遠﹐聖果標名萬古垂。服餌延齡除瘋疾﹐志誠拜受福相隨。

蓬萊仙倡

玄帝歸巖修煉之時﹐嘗有九美人﹐相貌端嚴﹐儀矩殊異﹐往來帝所﹐惑試帝心。帝默識之﹐必聖人也﹐故加敬禮。女仙乃謂帝曰﹕予輩蓬萊仙倡﹐特來試之。功行著已﹐宜加精進﹐克日沖舉。語畢﹐跨鶴而升。今稱蓬萊九師﹐是也。仙倡之巖﹐由此而名焉。

紫霄圓道

玄帝在山﹐往來觀覽﹐見七十二峯之中﹐有一峯﹐上聳紫霄﹐下有一巖﹐當陽虛寂。於是采師之誡﹐目山曰太和山峯﹐曰紫霄峯巖﹐曰紫霄巖。據此居焉﹐卽成道之所﹐今天一眞慶宮是也。

聖訓云﹕吾山不及諸山富﹐諸山不及吾山淸。吾山冬寒而不寒﹐夏熱而不熱。三世爲人﹐方到吾山。五世爲人﹐方住吾地。七世爲人﹐方葬吾境。吾山寂寂艸蔞蔞﹐只聞鍾鼓不聞雞。汝若有緣居此地﹐吾令六甲斬三尸。七十二峯接天靑﹐二十四澗水長鳴。三十六巖多隱士﹐葬在吾山骨也淸。又云﹕南有降魔北金鎖﹐膽必驚兮登必阻。劫終劫始剪妖精﹐畱得佳名垂萬古。呂純陽眞人詩曰﹕二混沌初分有此巖﹐此巖高聳太和山。面朝大頂峯千丈﹐背湧甘泉水一灣。石縷狀成飛鳳勢﹐巖龕綰就碧螺鬟。靈源仙澗三方繞﹐古檜蒼松四面環。雨滴瓊珠敲石棧﹐風吹玉笛響松關。角雞報曉東方見﹐晚鶴歸來北斗彎。谷口仙禽常吹語﹐山巓神獸任躋攀。个中自是乾坤大﹐就裹元來日月閒。自古玄眞修道處﹐至今蹤迹在人間。不知多少神仙倡﹐爲愛名山去復還。有碑存焉。

五龍捧聖

玄帝在巖﹐潛虛玄一。默會萬眞﹐四十二年矣﹐大得上道。於黃帝五十七年歲次﹐庚子九月丙戌初九日丙寅淸晨﹐忽有祥雲﹐天花自空而下﹐彌滿山谷﹐四方各三百里。林巒震響﹐自作步虛仙樂之音。是時﹐帝身長九尺﹐面如滿月﹐龍眉鳳目﹐紺髮美髯﹐顏如冰淸。頭頂九炁玉冠﹐身披松蘿之服﹐跣足拱手﹐立於紫霄峯上。須臾﹐五炁龍君捧擁﹐駕雲而升﹐至大頂天柱峯乃止。時有五眞﹐偕羣仙降於帝前﹐導從甚盛﹐非凡見聞。

三天韶命

是時﹐玄帝稽首﹐柢奉迎拜。五眞曰﹕予奉三淸玉帝詔命﹐以子功滿道備﹐升舉金闕。子之聖父聖母﹐已升九霄矣。帝俯伏恭諾﹐五眞乃宣詔曰﹕學仙聖童﹐淨樂國子。惟卿玄元之化﹐天一之尊。不言而教﹐莫知其神。渺渺劫仞﹐綿綿若存。虛心實腹﹐和光同塵。鑿開造化﹐朴散胚輝。六百萬歲﹐八十二身。曲全枉直﹐窪盈獘新。生降魔洞陰上賜玄帝﹐披髮跣足﹐金甲玄袍﹐早森玄旗。帝敬奉教劫﹐部領六丁六甲﹐五雷神兵﹐巨虹師子﹐毒龍猛獸﹐下降凡界﹐與六天魔王﹐戰於洞陰之野。

是時﹐魔王以坎離二气﹐化蒼龜巨蛇。變現方成﹐帝以神威﹐攝於足下。

記云﹕潼川府中江縣﹐古名玄武縣﹐有一山﹐名武曲山。乃昔玄帝追魔至此山﹐攝水火二眞於足下﹐因此而名﹐至今居民呼之。山有觀﹐乃宋大觀間﹐徽宗禦賜眞靈觀額﹐以表玄帝降伏天關地軸之福地也。觀前江中之石﹐山中之艸木﹐俱有龜蛇之形。人病﹐煮水飲之﹐卽愈。今益州之龜城﹐梓州之蛇城﹐尙記當時之遺迹也。

分判人鬼

玄帝到下界﹐七日之中﹐天下妖魔﹐盡皆收斷。人鬼分離﹐冤魂解散﹐逝魄超升。鎖鬼眾於酆都大洞之中﹐人民始安﹐陰陽交泰﹐國土淸平。

凱還淸都

玄帝與諸神將﹐凱還淸都上元天宮﹐朝見天尊曰﹕昨奉教命﹐往下界收斬妖魔﹐仗慈尊力﹐乃於七日內﹐天下邪鬼﹐並皆淸蕩。天尊告曰﹕汝等諸神﹐得無勞乎。卿在太初先天之前﹐本北方五靈玄老﹐太陰天一始炁之化﹐乃萬象之根。今經上千五百年﹐合還本方﹐歸根復位。於是元始乃命玉皇上帝﹐宣降玉冊﹐拜玄帝北極鎭天﹐眞武遊奕三界都督﹐判佑勝府之職。是以玉帝尊奉元始教命﹐卽降聖旨﹐下金闕翰林玉華院﹐撰成玉冊﹐則金闕侍經司玄學士﹐大丹眞人文也。冊曰﹕惟卿混黃炁之瑞﹐道備九陽之尊。德隆仙品﹐威貫神眞。出號三千五百春秋﹐功齊四十二劫。甲子校遷﹐民庶無失毫分。玆以數運大劫﹐邪正混同﹐感生六天魔王﹐傷害九地黎庶。儻非眞力﹐何得淸寧。三淸是賴﹐九聖得依。再扶道法之隆﹐又復邪魔之正。降水火二精於掌握﹐攝甲庚兩將於紀綱。因玆神化﹐萬匯咸榮。功高眾聖﹐難盡褒崇。當容返本還源﹐理許歸根復位。若不徽稱﹐焉可顯德。璽書錫降﹐厥勿謙辭。可特拜鎭天玄武大將軍﹐三元都總管﹐九天遊奕使﹐北極左天歪﹐三界大都督﹐神仙鬼神公事﹐判玄都佑勝府事﹐依前太玄元帥﹐判元和遷校府事﹐冊到奉行。

復位坎宮

上帝命玄帝曰﹕卿可當披髮跣

足﹐躡踏龜蛇﹐建早森玄旗﹐躬披鏡甲﹐位鎭坎宮﹐天稱元帥﹐世號福神。每月下降﹐操扶社稷﹐普福生靈﹐億劫不怠﹐輝光日新。而帝欽奉詔已﹐而嘆曰﹕昔吾爲人時﹐入太和山煉道﹐蒙本師紫元君所誠云﹕升舉之後五百歲﹐當披髮跣足﹐躡坎離﹐眞精歸根復位。上爲輔臣﹐下作大聖﹐方得顯名億劫﹐與天地日月齊並。今日果符師語﹐復位坎宮﹐豈不快哉。自斯﹐玄帝千變萬化﹐爲主教宗師。分身降世﹐濟物度人﹐無邊無量。洞天福地﹐無不顯靈。感應事迹﹐簡冊難窮。或宗李而爲姓﹐或繼郭而爲姓﹐或從裴而爲姓﹐累代欽崇﹐至於今日。普天眾生﹐感帝恩者﹐高厚如天地之廣﹐豈筆舌究其津極者哉。而帝位居金闕之貴﹐總統樞機﹐陶鑄羣品。佐天歪大聖眞君﹐調理四時﹐運推陰陽﹐造化萬物﹐莫極崇高矣。況帝以道德開化﹐天地湛然﹐默有成功之理。無一時不念眾生﹐無一刻不憐下土。每知劫數﹐必先以開濟之誠﹐上奏金闕﹐丐臧分數。至於蠻夷猾夏﹐易教改名﹐亦行教化﹐可謂大慈大悲﹐普救無上法王也。

玉京較功

昔在上天﹐眞化三年五月初五日﹐元始上帝﹐上淸上帝﹐太淸上帝﹐在玄都玉京山九霄梵炁之上﹐玉淸聖境淸微天中玉宸殿內大會﹐九霄上帝﹐十極高眞﹐三界萬靈﹐皆集是殿﹐考較諸劫功過。是時﹐無上至尊昊天玉皇上帝﹐總領紫微上宮天皇大帝﹐紫微中宮北極大帝﹐后土皇地祇﹐三十二天帝君﹐三官四聖﹐日帝月皇﹐五星四曜﹐森羅萬象﹐地水羣眞﹐各各嚴肅﹐上朝三淸﹐並至玉宸殿﹐整斑朝禮。是時﹐元始上帝登命九天司馬侍仙玉郎﹐開玄精玉岌大丹碧匣﹐出萬天素威功過玉曆﹐乃勃金闕侍中司馬大神韓君丈人﹐司命可韓眞君﹐司錄定名玉曆眞君﹐司功九天采訪眞君﹐司過九天儲福眞君﹐開歷考較諸天眞宰﹐自升眞得道﹐位居金闕以來﹐功過大小。所考五老﹐十一曜﹐二十八宿﹐五方五斗星君﹐各主司化陰陽經緯﹐自太古至今﹐功高一千萬劫﹐並齊無上天尊之位。中考三官四聖﹐自太虛開化﹐神一挺生﹐所有保天佑地之功﹐已當五十萬劫﹐當亞天帝之位。由是諸天推舉亡二界所尊﹐元始頒降玉曆﹐下示金闕三省﹐推考聖功﹐果與三十二天帝君功德並隆﹐是以昊天至尊﹐將三官四聖﹐並拜帝眞之號。於上天眞化四年正月初一日﹐金闕三省降詔中天高上玄都紫微宮﹐宣韶三官四聖﹐並赴三天門下﹐館於玉閣。乃命金闕左侍翰林淸玄學士司文眞君﹐金闕右侍翰林寶章學士司經眞君﹐鎖玉華院﹐撰制玉冊。至是月十五日上元節﹐進封三官四聖帝號﹐冊以玉板﹐刻之金書﹐以云錦寶囊盛之﹐瓊玉匣之﹐金龍鑰之。玄帝玉冊曰﹕維無上大羅天﹐眞化四年正月十五日上元節﹐金闕玉宸﹐三省謹言。皇皇大道﹐赫赫至眞。太景開判﹐玄元化生。妙蘊樞機﹐萬天尊仰。則爲聖明主務﹐其休隆廣焉﹐敢不崇欽。惟太玄元帥﹐鎭天玄武大將軍﹐三元都總管﹐九天遊奕使﹐左天呈北極﹐右員三界大都督﹐領元和遷校府公事﹐判玄都佑勝府事﹐太上紫皇天一眞君﹐靈通太妙﹐上開混沌之玄。道備郁明﹐下統虛危之宿。撫成地紀﹐實育天元。持造化於四時﹐推紀綱於八節。分身下降﹐普福乾坤。功齊五十萬劫﹐德並三十二天。九霄上賴於眞威﹐十極仰依於神化。有大利施之於下民﹐積聖德編之於玉曆。按遵簡錄﹐當亞帝眞。不有徽崇﹐何以明德。謹遣金眞紫陽大夫﹐金闕侍中素靈殿大學士﹐主管三天金闕門下﹐直日儲靈典奏事﹐含光上德仙軒轅執本﹐齋捧玉冊金書﹐上尊號﹐特拜玉虛師相玄天上帝﹐領九天采訪使。夫道生一炁﹐威化三才。結眞於九極之華﹐晨麗於六天之秀。幽微煒燦﹐洞杳飛芒。功高難極﹐合示嘉尊。想惟覽觀﹐幸勿謙辭。惟當上輔大道﹐劫劫長存。下佑兆民﹐綿綿水祉。龍文昭降﹐永祕玄都。謹言。

瓊臺受冊

是時﹐玄帝與上元天官﹐中元地

官﹐下元水官﹐天蓬元帥﹐天猷元帥﹐翊聖眞君﹐以上元日﹐並受帝號。於七寶瓊臺之上﹐昊天至尊親行典儀﹐與凡世帝王拜大將﹐開國承家之儀頗同。上賜帝瓊旌寶節﹐九龍玉輦。其冠﹐則通天十二旒。其服玄衮﹐上施日月山龍﹐物象皆與世問天子者同。圭以玄玉。履以紅烏。於今羣眞﹐朝禮昊天至尊﹐則四聖爲都班之首。

天宮家慶

玄帝拜玉虛師相玄天上帝號之後﹐崇封聖父曰淨樂天君明眞大帝。聖母日善勝天后瓊眞上仙。下蔭天關曰太玄火精含陰將軍赤靈尊神。地軸曰太玄水精育陽將軍黑靈尊神。並居天一眞慶宮﹐因玆﹐三界仰稱曰玄帝也。

紫霄禹迹

按九丘經緯天地歷云﹕禹平水土之後﹐分治九州﹐拜立五嶽﹐定封四漬範圍﹐坤厚名山大川﹐悉以神靈主之。乃考翼翰之下﹐有山名曰太和﹐七十二峯﹐淩聳九霄﹐气吞太華﹐應七十二候。上古所傳﹐云是玄武得道飛升之地。觀是山也﹐雄麗當陽﹐九宮皆備﹐非玄武當之﹐孰可享邪。遂更太和之名﹐曰武當山。建宮甘紫霄宮﹐專爲崇奉玄帝香火之所。自後﹐神仙卜棲者﹐眾矣。

甘霖應禱

記云﹕大唐貞觀間﹐歲值苦旱。朝廷下詔有司﹐檮於天下名山大川。是時﹐武當軍節度使姚簡﹐奉命躬詣武當紫霄宮﹐齊醮致禱。建壇之夕﹐有五儒士﹐丰貌殊異﹐敬來謁簡。延坐久之﹐從容語簡曰﹕予五君﹐非凡之儒﹐乃五气龍君也。準玄帝動命﹐守護此山﹐非一日矣。爲子正直寡欲﹐祈禱精嚴﹐故來相訪。少頃﹐雲气迷目﹐甘雨霈然﹐遂失五君所在矣。

五龍唐興

是時﹐枯槁復蘇﹐歉回爲稔。人皆享升平之樂﹐免溝壑之患。姚簡其玆靈異奏聞﹐太宗降旨﹐就武當山建五龍觀﹐以表其聖迹。自此﹐姚簡必慕至道﹐志樂淸虛﹐拳拳不息﹐遂起掛冠之想﹐乃挈家隱居武當﹐恪事玄帝香火。繼蒙授記﹐命充本山之神﹐血食均陽﹐今名爲威烈王是也。臣每參玉曆﹐得覽玄源。久謂玄帝事迹﹐出於太古﹐圖記湮蕪﹐世傳訛舛﹐未究宗因。念欲編誤實錄﹐降付名山。綠以時未際會﹐少阻殷勤。玄帝自宋啟運以來﹐下世福佐社稷﹐今將四甲子矣。行化國內分野﹐別建紫虛靈壇﹐普度羣品。而臣又得參侍靈軒﹐日親宸陛﹐特因暇日﹐考續三洞玉書﹐校成實錄﹐不敢以鄙語雕誣繪素大德﹐蓋摭諸實也。謹須示中上﹐庶幾萬世之下﹐以永其傳﹐則仰知玄天上帝﹐本乎空洞之先﹐大道之祖﹐豈可與其餘神聖同倫而語哉。亦足以發明武當。之源﹐豈不暢美者乎。時在上天延康七劫﹐無上大羅天開化十三年﹐下世宋上元甲子﹐太歲甲辰﹐淳熙十一年正月辛卯朔十五日乙巳。太眞西王左上卿﹐上淸天機都承旨神應元惠眞君﹐飛霞靈光眞人﹐中黃先生﹐臣董素皇謹撰。

武當發願

南陽武當山﹐眞武初學業﹐遇丰乾大天帝君﹐賜劍名曰﹕北方黑馳裘角斷魔雄劍﹐長七尺二寸﹐應七十二候。撫三輔﹐應三臺﹐降伏不祥之事。重二十四斤﹐應二十四气﹐斬邪歸正﹐不侵邪見之道。橫闊四寸八分﹐應四時八節。常在人間定除災禍﹐因得從吏天罡河魁﹐於噩仙山降伏天下水火二精﹐靑龜赤蛇。一切妖魔﹐與爲患於世者﹐盡皆潛伏。眞武往問老君曰﹕蒙囑付於武當山﹐若能降伏世問一切妖魔了當﹐卽與授記﹐成其正眞之道。臣今降水火妖精﹐歸於足下﹐但系種種羣魔﹐皆已潛伏﹐告師授記。老君曰﹕汝來授記﹐還修得甚果。老君以一手指天﹐一手指地﹐乃天地尙存﹐人間妖魔﹐何得潛伏。候取得閻羅王同來﹐方可授記。閻羅王若來見吾﹐卽是無地獄人也。無善無惡﹐無天無地﹐得同汝一處授記﹐乃爲無上正眞道果。汝且更修其果﹐爲眾生斷除邪道﹐增益功行。眞武從此復降武當山﹐寄凡修行一十二年。忽一日﹐受玉皇金錄﹐差充北極佑勝院﹐都判人問善惡公事﹐提點生死罪錄﹐乃授消災降福神將﹐每月定一日下降﹐及庚申甲子日﹐亦如之。有發願文云﹕眾生善惡﹐與我齊身。我登證果﹐亦同其因。

谷巖修果

隨朝有南康﹐軍廬山太淸天慶觀。光德元年三月三日﹐江西路安撫使張佑之﹐入山遊骯。有洞名曰谷巖﹐張佑之領從人入洞﹐方行二十餘步﹐覺身心迷惑﹐遂出洞門。據左右報﹐有軍虞候何詮入洞﹐不見蹤由。約二時以來﹐何詮從洞中出﹐其遂因依。詮入洞﹐行二十餘步﹐聞洞中有人勘籌文字﹐遂隨語聲處﹐尋路行半里﹐見一宮殿虛聳﹐上有三位燕會﹐下有判官符吏數百人﹐將簿書點算人間善惡之事。詮子細觀望﹐見有龜蛇在前戲躍﹐知是北方眞武。見主席是王者冠服﹐對坐是女﹐眞乃鳳冠霞履﹐眞武位在其側﹐詮潛入從官隊仗﹐求問所因。符吏曰﹕洞是谷巖﹐天名瑤玉。今日是眞武降生之辰﹐每年至此日﹐蒙北極給假﹐於丑時辭北方﹐至寅時屆束方﹐面禮本師太上老君。就羅浮天宮﹐請侍父母﹐於卯時﹐從申酉方下界遊奕﹐察其善惡﹐與父母修人天天道之果。此日若察錄得造惡之人﹐罪重如須彌山者﹐皆獲眞武洎承父母布施慈悲之賜﹐咸蒙解釋。世人有知今日之因﹐若淸淨戒心﹐醮獻詞章﹐懇求恩福﹐最爲大矣。詮欲子細視之﹐不覺如夢寐驚覺﹐立身在谷巖洞門石臺下。張佑之備錄聞奏﹐從此方知﹐三月三日是眞武降生之辰﹐爲民消災降福。奉聖旨下南康軍﹐委官往廬山天慶觀﹐建立眞武並父母降眞寶殿﹐及給公據揀放何詮。

玄天上帝啟聖錄卷之一竟

玄天上帝啟聖錄卷之二

歸天降日

唐則天朝﹐有門下侍郎裴濤﹐割子奏聞﹕臣濤昨蒙差﹐充西郊縣令。忽夜夢見太上老君下降﹐入於臥所﹐告云﹕唐朝將有邪禍妖臣﹐斗亂國政﹐不能剪除﹐是謂大患。有北方神將﹐名曰眞武﹐合注下界﹐修第四次天行因果﹐合當在濤家寄胎降世。其妻乃生男仲方﹐近國家收戮西蕃趙弘二千邪寇﹐生擒回國。並驗本朝姦佞賀全龍五百妖童﹐與民問斬滅邪禍﹐救護不少。今爲臣男仲方﹐曾受神應將軍。於是傳播天下﹐漏泄天機。一日臣與妻語論次﹐其男於座前放開兩手﹐有朱砂肉迹篆字﹐臣將辯認﹐其左手心眞字﹐右手心武字。繼撚雙拳﹐更不放開﹐乃取香湯沐浴﹐更換淨衣﹐告辭父母而去。如要相見﹐祇於每月一次。下降時﹐普爲天下修善之人消解罪惡。臣告仲方﹐今旣捨父歸天﹐未審後來每月下降﹐在於甚日﹐今從何往。仲方曰﹕復歸北闕﹐若要知吾下降日分﹐正月七日﹐二月八日﹐三月九日﹐四月四日﹐五月五日﹐六月七日﹐七月七日﹐八月十三日﹐九月九日﹐十月二十一日﹐十一月七日﹐十二月二十七日﹐是吾下降日也。去從地去﹐來從天來。言訖﹐握手於膝﹐坐於外林而去。臣合聞奏﹐伏候進止。奉聖旨﹐特賜道教威儀法事﹐差使押香﹐前去裴濤家。祝獻奠使方到﹐不見仲方肉身﹐但見空中祥雲﹐垂下仙仗﹐升一銅棺盛貯。音樂嘹亮﹐散花滿空﹐引聲向武當山路﹐冉冉而去。自唐則天時﹐授得逐月下降日分﹐方始奉行供養﹐贈爲武當山傳道眞武靈應眞君。

供聖重時

閬州進士陳諭言﹐少年三解不第。偶會益州靑城山鐵柱觀道士焦之微﹐言悚君空懷文學﹐皆是業緣﹐不曾於陰曹注受。豈不聞今世例﹐多崇信眞武﹐若依此奉修﹐必獲福貴。諭言曰﹕今若發心供養﹐莫已遲否。焦之微云﹕州若虔志精恪﹐不論年深日近。從此﹐每遇月與日重時﹐但如法供養。諭言急以淨帛﹐畫眞武聖眞一軸﹐於本家供養﹐戒心受持。時遇五月五日天毒節辰﹐諭言思惟焦之微曾言﹐遇月與日重時供養者。此心無遲﹐夜至戌時﹐置香燭案於門首﹐露天朝北﹐禮一百拜﹐獻紙幣。次朝﹐諭言與妻劉氏言﹕來我得一夢﹐甚異﹐夢見身著紫袍﹐腰系金帶﹐手握天下人姓名簿籍﹐恐今次科場﹐必不失矣。諭言因而促裝西上﹐一涉十年﹐不知消息。妻劉氏經州陳狀﹐沿牒到京尋討。尙未行遣﹐忽有走吏資到皮筒一角﹐上稱家書﹐附達板州盤神巷﹐供養眞武陳判官宅。走吏才出衙門﹐便不見。試差人﹐將皮筒往盤神巷﹐尋陳判官宅分。付其盤神巷﹐祇有陳諭言秀才﹐自入京應舉﹐十年不歸﹐焉得有陳判官名目。是時﹐知閬州錢延年﹐詳劉氏狀﹐稱夫主陳諭言秀才﹐上京取解不歸﹐遂喚到劉氏﹐取問因由。召集眾官﹐並喚劉氏親屬男女等﹐焚香將皮筒開拆披讀﹐委是陳諭言墨迹﹐述自離家入京﹐羞辱不第﹐如神鬼迷惑﹐誤入西京梧梁山天壽洞﹐遇靑衣童子二人﹐資到玉皇金籙﹐引諭言去見北極帝君﹐差充眞武佑勝院副注生善惡壽命長短判官﹐賜紫衣金帶﹐交割天下世人姓名案卷。蒙眞武授記云﹕汝尙有凡胎﹐功行未滿。又差爲北元七君下﹐權掌校量諸天宮分神仙﹐差遣一次﹐卻歸佑勝院。諭言因此忘歸﹐無音信回鄕。因隨玆主遊奕下降﹐見聞州有怨气沖天﹐蒙眞武詳驗﹐卻是諭言妻兒銜怨﹐爲不知存亡之故。諭言乃哀訴﹐蒙眞武垂慈﹐許令親錄心意﹐家書一角﹐差直日遊神﹐化凡資赴闈州﹐通官投放﹐責令妻守志﹐仍舊業產﹐存濟男女﹐切須崇敬本家眞武香火﹐不可欺心昧聖。吾𨿽有報國之志﹐緣累舉不第。今系天曹主執﹐常懷保護國朝﹐安民利物﹐亦當陰有所助。恐汝等思念﹐故遣此親墨爲報。本州奏朝廷﹐續有回降﹐下聞州看詳﹕陳諭言𨿽人間顯祿無分﹐卻於天界官職有緣﹐而懷報國安民之志切。知已受眞武部屬﹐又緣眞武朕素所崇敬﹐天下受恩﹐宜賜法醮一會七晝夜﹐就玉津園備設﹐報謝眞武。仍下聞州支錢三百貫﹐給付陳判官妻兒﹐充作功德﹐報恩使用﹐並就近便宮觀﹐置佑勝判官陳府君祠堂。

參定避忌

中書門下三司禮部﹐同奉聖旨﹐徧行根討﹐眞武前後於國於民﹐或因供養﹐或自然得遇靈驗事實﹐共成奏章﹐總爲一百四件事﹐各有門例切緣。今來內庭創換殿閣﹐立於五方五門﹐名額相異。今參定眞武家政殿中正大門﹐以玄都大滌爲額。左掖上門系東道﹐以福淸玄眞爲額。下門系南道﹐以翼勝龍遊爲額。右掖上門系西道﹐以玉慈金壽爲額。下門系北道﹐以長生廣化爲額。中門分管啟聖護國﹐求謝感應奏章三十一件。東門分管啟聖行軍﹐祈感助戰奏章一十三件。西門分管啟聖祈請晴雨﹐顯化奏章一十六件。南門分管啟聖行慈救民﹐疾病應驗奏章二十七件。北門分管啟聖救報水火災疫﹐應時奏章一十七件。及有龜蛇顯現事迹﹐並附五門科目﹐於後門記蓋﹐以眞武殿閣未圓﹐未敢徑行撰呈﹐聽候圓備﹐上祀日﹐一就取進止勛賜﹐並今後每遇逐月下降節朔﹐以常式供養避忌等。凡有乞字賊字﹐合於本殿數目文籍﹐不可稱用。夏果除李子﹐冬避石橊。香信不得夾燒麝香。非品官之家﹐願乘例供養者﹐聽尋具札子奏聞﹐奉聖旨依準。

進到儀式

伏惟上界眞武眞君﹐於今治世﹐助國安民。欲報恩德﹐已於內庭建立寶應閣﹐及括摘到前後感應事迹﹐共計一百四件﹐合隨勛贈入閣﹐次第關送史館﹐編修刪定傳錄﹐依逐處申奏﹐科目照應。合要閣下﹐逐月下降節朔﹐供養儀式。今據住持泰山玉淸昭應宮靑城洞﹐上淸法師張子高﹐進到式文﹐眞武眞君﹐每年定於六庚申﹐六甲子﹐三元五臘﹐及逐月一日下降﹐常行欲求保叔事意供養者﹐並於是日天弗明時﹐取井花水一盂﹐用楊柳枝一枝浸之﹐明燈或淨蠟燭一檠﹐棗湯淨茶各一盞﹐箋沈乳檀任便一竈﹐不得用印濕和等香慮有麝觸。時果素食﹐供養內果子﹐夏不用李子﹐乃是眞君去冠除履之忌物。冬避石橊﹐因未成道時﹐斬天下作禍鬼王爲魔法﹐失向羅浮山﹐不見父母之物。茅香一穗﹐供養至人定時。戌亥問﹐再焚香一竈﹐全金錢一陌﹐謂之五百貫。黑雲馬一匹﹐不用彩畫﹐爲恐犯牛膠。隨意願疏一通﹐外用圓封﹐庶人不得稱臣。內用羅彩散花﹐仍備金錢一葉﹐謂之五貫。符馬一匹﹐先次露天燒獻。今日直符神吏﹐憑傳上件數目﹐並錢馬等﹐謹詣天門﹐直趨眞武遊奕聖前﹐通放燒化紙錢﹐不得用油紙燼點火﹐如此﹐則不屬天曹地府陰陽百司收領。化爲蠟錢﹐系束嶽有司﹐名枉積收系﹐壘成蠟錢山﹐見有司錄記照證﹐宜依此式施行。中書點對進呈﹐宜入寶應閣﹐準此。仍賜在朝崇信眞武宗室﹐文武臣僚等受持﹐依承供養。

洞天云蓋

龍圖閣直學士呂大防﹐因奉使西蕃﹐經林中川﹐忽遭風雷驟雨﹐狂瀾怒濤﹐滿川暗黑﹐大防恐。此處有兩國祀典神壇靈迹﹐屬戶乃稱正北方有山﹐曰靑羅洞天﹐系大宋地分。其山常有光明﹐時復亦有風霧雨雹。兩界民戶去此伐薪﹐隔山聞得神人語言。登陸四望﹐髻鬃瑞云蓋罩﹐隱約見一人﹐披髮金甲早袍﹐身長三十餘丈﹐坐於大盤石﹐前有龜蛇﹐後立早旗﹐前列旌幢華蓋﹐知是眞武下降。今日奉使過此﹐又是上元日﹐想衝遇眞武下降﹐致被雲雨遮隔。大防尋候風雨停息﹐備香前往靑羅山﹐遙對眞武到處﹐焚香禱祈﹐願入國無虞﹐早承回路﹐仍求壞玫獲吉。前去﹐旣見蕃王李成鄴﹐爲安和樊江上產二千疆封。當初﹐蕃中將胡素寨界﹐至割換不寧﹐已曾通和。後知西蕃遣使﹐復要取奪緣樊江上產二千地界。本朝已曾將聚居鄕民﹐爲植利之處﹐慮蕃中先有奉使過界﹐以此系呂大防奉使入國。其蕃王李成鄴﹐與宋通和﹐已依來旨﹐更不相違。次因張延祖與諸蕃官送呂大防﹐約行十五里﹐五色散花滿空飄墜。曾用物向上盛之﹐俱成甘露。及取嘗之﹐如酥酷而香。良久﹐化紅光漸散。呂大防再至靑羅山﹐禮謝眞武﹐其處山花雕殘﹐枝條上非時盡開﹐徧於林野。曾令采摘﹐入手還謝。人防回朝﹐面奏前項﹐往回於靑羅山﹐遇眞武陰相。特旨下左右街道﹐錄選道士﹐遣使同至靑羅山致謝﹐投放金龍玉簡﹐乃立爲眞武降眞靈迹之處。

宮殿金裙

至和二年五月五日﹐建禦願專誠法醮道場﹐禁斷屠宰﹐寬宥刑獄﹐四十九日聖駕越內寢﹐戒避服飾。日夕醮會﹐至八月初三日﹐前殿滿空頓起風霧﹐羣僚侍駕親視﹐現一渾金甲裙﹐徧滿大殿。漸收雲彩﹐又露一足﹐望西北角而去。至初八日﹐解散道場。自眞武現足降靈﹐聖意欽崇﹐欲將家堂玄眞殿立身﹐眞武刪移出內﹐別創報恩。資殿禮部﹐點對神威﹐高廣兼系先皇特賜。家堂之位﹐天下官觀難爲當受體﹐知亳州有太淸靈都觀﹐是太上老君降誕之處。老君﹐則眞武承道之師﹐除此地﹐他處不便。三司具奏﹐奉聖旨選日﹐臣僚陪禦香﹐送玄眞殿立身。眞武出內﹐及委官護送太淸靈都觀﹐權受供養。仍下本州﹐相度別造殿宇。後亳州申奏﹐靈都觀於十月一日﹐殿前檜栢衰槁﹐枝條皆結葉穗﹐並如春苗﹐見今采摘﹐封合進上﹐奉聖旨送入景靈宮三殿供養。旬日問﹐聖體似覺違攝。是夜﹐夢見黃衣武士云﹕是靈都觀符吏﹐蒙眞武差來﹐報帝歷數之兆。因何殊無延展之心﹐己曾有槁木發穗之報。次日臣僚龐籍等﹐共奏此事。正當聖躬違和﹐宜加攝理﹐永延天祿﹐亦在禳祈之誠。行下諸路州軍﹐發遣道師赴京﹐有東嶽昊正言持法﹐殊無眞驗。再宣南嶽王伯初﹐奏錄北極紫微大帝﹐保扶聖位。尋同三司禮部進呈﹐奉聖旨﹐依仁宗朝皇佑年中五月五日﹐奉駕赴景靈宮行禮。忽駕起回大內﹐令臣僚配享﹐禮畢朝賀。蒙皇帝諭回駕之因﹐旣臨景靈宮﹐朕舉目﹐忽見北方天門開﹐現紅光數道﹐內有金甲裙調拖一足﹐滿空悠悠﹐向前而過﹐知是北方眞武。又有一靑衣童子﹐引手指朕。駕回方歸禁掖﹐聞化成宮降慶﹐卽刻國長公主是也。令於內庭別立眞武祠堂﹐爲保扶香火之所。後三日夜﹐中庭又見元指回駕童子﹐再來告言﹕伏因皇帝駕出景靈宮﹐化成宮已生公主﹐其公主生時﹐主於父宮﹐臨背子息之位﹐上天令避其時﹐乃是眞武特加保護﹐不受一切驚危。今蒙眞君令報陛下﹐其女降世秪一紀﹐合歸天宮﹐後果十三歲而卒。當時﹐仁廟爲獲此預事﹐施內藏財寶﹐立現足碑題﹐新建景靈宮迎眞閣一座﹐彩塑眞武全身﹐充國家嘉典﹐贈爲眞武下降垂福濟善通明恩澤。以每年發放看香燈童行一名。

馬前戲躍

至和中﹐臣僚富弼等上言﹕伏爲先祖太宗皇帝時﹐建北極四聖觀於京城。忽一夜﹐於寢室睹一聖使﹐頂冠佩服端簡﹐乃曰﹕北極紫微大帝殿前第四被將﹐承建立宮觀﹐欽崇吾等香火﹐故來告謝。帝曰﹕四聖例受朕之諦信﹐何獨君來謝。眞武云﹕天蓬﹑天猷﹑黑殺﹐俱在云空謝君﹐其三神將常騎龍虎﹐鬼兵羣雜﹐恐驚聖駕﹐惟吾獨現。朝辭而去﹐帝睡起﹐遂一記錄。次日﹐駕赴四聖觀。自後﹐就內庭﹐建造眞武家神堂一所﹐額爲玄眞殿﹐經今五十餘年。蓋天帥眞武﹐卽凡降世﹐佐助狄靑行軍﹐剪除西蕃李繼遷﹑趙元昊兵寇二百萬﹐南蠻儂智高山虜十萬。瓦狄靑有神賜面衣﹐遂若眞武之貌﹐前後勝敵﹐盡屬眞武附助。因詢歷聞奏﹐遂賜狄靑以下兔罪﹐許令赴嘉德廣鎭殿。眞武現﹐一行共二十八人﹐各帶銅黃面具﹐被髮﹐紅彩裹額﹐身掛介冑﹐著昏黑背子﹐銑足﹐手執衙刀﹐跨馬擺列。公卿而下﹐少辧眞僞﹐惟宰相韓琦並禦覽於馬上﹐一人光偉悠悠﹐馬前有靑龜赤蛇﹐戲躍在地﹐移刻不見。退後﹐狄靑易服色朝謝。奉聖旨﹐令問狄靑﹐適在甚位。立馬奏云﹕在右廂第十人﹐已副聖情﹐見現光相之位。因此致齋建醮﹐願請眞武降現。取至和二年五月五日﹐起建壇醮道場。其日﹐家神堂有一赤蛇﹐長二尺四寸﹐時出堂門蟠躍﹐殿使用盤合收盛進﹐上復送還殿。當時﹐如電閃爍﹐其殿鳴響﹐或變黑霧﹐秪聞暴雷一聲﹐其蛇不見。

地面迎蟠

東京四聖觀﹐本是國家天元祖氏之宅﹐自太祖策寶郊祀﹐捨爲四聖護國建隆觀。後因駕赴特祭天蓬﹑天猷﹑黑殺﹑眞武時﹐有龜蛇出於畫壁之下地面﹐迎蟠在前﹐其處有一小穴﹐二物皆蟠伏﹐認如土巢。因而特賜玉磕石盤﹐入其穴爲窠室﹐於地臬口﹐開立玉堰門洞。至太宗皇帝及眞廟﹐二朝其龜蛇﹐亦曾於玉磕門內出現﹐各應美事。康定年中三月二十七日奉駕入四聖觀﹐又睹龜蛇出來﹐迎躍接駕。蒙賜香求退﹐來去約半時辰。忽帥臣夏煉等申奏﹐已伐趙元昊歸蕃﹐備稱指使狄靑之功。其龜蛇停伏﹐如審聽之狀。帝覽表畢﹐便各回入玉磕穴中不出。奉敕再賜恩澤一道﹐添置本殿香火。

聖像先鋒

天禧年內﹐西鄙奉使何隨入國﹐進奉象馬金氈。爲昨來與本朝兩軍未決克伏間﹐忽有衛士誤入營寨﹐貨賣傷筋折骨風藥﹐四向軍寨買藥。皆徧三日﹐喫藥者三萬餘眾﹐盡皆手足軟弱﹐倒臥不起。又探得帥將岑元宥行營﹐正乏糧艸﹐亦有道士貨藥﹐人馬服之﹐三日不饑。蕃中播云﹕宋朝多感召北極眞武眞君保護。今本蕃又詳眞武本傳﹐旣屬太淸金闕眞人﹐化身爲北極天將﹐行恩普及天下﹐宋朝得獲恩福﹐本蕃卻受殃禍﹐爲蕃中不曾傳得眞武聖像﹐並供養法式。謹遣使臣奏請﹐望賜眞武聖相﹐一行侍從﹐並供養格式﹐降付本蕃﹐依稟供養﹐自後通和﹐誓無侵掠。門下看詳﹐國家社稷天神﹐難議盡行傳賜。尋令翰院依家神殿式﹐彩畫立身眞武一軸﹐內不得畫龜蛇﹐並錄應干下降供具法式﹐回答來使。其蕃王李氏﹐不明內少龜蛇﹐此二物最爲眞聖之先鋒將﹐謂已獲全實﹐宣詔供養﹐一依宋朝體式崇敬﹐不事徵伐。每三年一次﹐遣使進奉﹐皆眞聖應化之恩也。

靈閣眞瑞

端明殿學士﹐知陜州充本路兵馬都鈐轄錢延年﹐奉稱本府天慶觀﹐有道士千眾﹐廚供約近一千五百餘人﹐每日收聚眞武聖閣靈簽﹐開殿香錢﹐相兼支用。其閣是開寶年中﹐太祖皇帝爲屆潼關詔令使陶玨﹐因獲是觀靈壇天文﹐下河東未勝﹐承天花遠黃河堤岸﹐夜迎二十萬馬步軍兵入府。從此﹐知眞武救駕﹐遂建報恩護聖之閣。近來香火寂寥﹐廚庫荒凍﹐無人興營諸殿並眞武靈閣。取問住持道士劉印眞﹐據稱﹐昨自太宗皇帝大駕﹐因取河東回國﹐爲太祖恩賜遺誥﹐禦書加贈眞武﹐於下降日特添祭其齋醮﹐令於軍資庫賜給﹐施錢一百二十貫。後至眞宗皇帝時﹐爲西蕃不寧﹐沿邊支備急用﹐從此將添賜停﹐倚是致道眾起離雲遊﹐自然無人到殿抽簽﹐所以堂廚不給。忽數日前﹐有龜蛇出現於眞武閣下﹐盤旋臺座之間﹐時出時入。識者云﹕此乃眞瑞﹐擬慮國家有文字到觀。延年爲聞太祖皇帝畱心重道﹐未及三紀﹐頓成廢棄。欲不避降責﹐奏請興續。未曾表奏﹐忽有禦割到府﹐委長吏勘會天慶觀。見今實迹爲昭應宮﹐近有慶誕﹐偶睹金冠紫服眞人告言曰﹕臣陜州天慶觀勾當﹐主者爲見本觀道眾飄乏﹐全乏供給﹐綠陛下殊不以先朝置立爲念﹐幸與早復存濟。乃辭而去﹐可體訪詣實回申。延年已先知其事由﹐具狀保明聞奏﹐奉聖旨﹐先依太祖朝元賜﹐遂件恩給。仍召集本額道眾歸觀焚修﹐並建醮三晝夜﹐普答眞靈﹐及眞武福神慈悲﹐教主廣大恩威。

五人現相

益州孫亨甫﹐攻畫水墨眞武諸相﹐可謂絕筆。忽有雲遊道士五人﹐來見亨甫云﹕在華山雲臺觀住﹐聞足下名﹐欲求眞武一軸﹐須候我自帶本來。亨甫曰﹕本家畫此功德﹐天下傳名﹐何用別本。道士曰﹕爾畫得第一﹐到了未曾得遇眞本者。且畱錢在此買絹﹐後月初七日取本來畫。道士從西而去﹐至期﹐五人復來﹐卽無卷軸﹐卸云﹕請備筆硯﹐就裹面無人見處看本而畫。亨甫邀入﹐請本下筆﹐卻教亨甫背身看之﹐不覺如火光運轉﹐忽。然通明﹐五人各變相於云端內﹐有一身紅光龍罩﹐披頭跣足﹐全帶金甲械冑﹐著昏皂袍﹐手執絳鞭﹐騎靑鬃白馬﹐面部純秀﹐眼長眉堅﹐鼻聳耳朝﹐口方頤蟬。前有龜蛇﹐後有貂腳早旗﹐認是眞武遊奕眞相。又一人捧旗﹐一人擎劍﹐皆冠服﹐顏貌廳陋﹐如武士﹐名天呈河魁。又一人靑衣調帶﹐掌事童女。一人緋衣巾帶﹐抱籍判官。此五人眞相旣現於虛空﹐忽然不見。亨甫記筆﹐祗畫得一軸。裝背了畢﹐上有金色圓光﹐自然隱現﹐面相不常。亨甫驚惶﹐自以私家難畱﹐資呈州府。時知州蘇易簡﹐錄其詞﹐封其畫﹐差指使劉通﹐同亨甫赴京進奉。蒙宣公卿看驗﹐委寶。除已畱納爲鎭國遇聖名畫﹐充禦殿香火家寶外﹐其孫亨甫﹐特賜三班奉職﹐聽從舉注施行。

二士化光

京東路靑州鎭海軍﹐祖來𨿽有宮觀﹐未有北極眞武殿。因節度使張操出海﹐靑州乃召內道職諭曰﹕北極管注人間壽夭﹐富貴貧賤。眞武是北極神將﹐逐月下降﹐察人善惡﹐以定罪福。凡有祈求﹐無不倚賴。而民問不爲建殿﹐何也。張操發心﹐自爲勸緣﹐欲就天慶觀﹐建此二殿﹐首得其疏題注﹐捨錢五百貫。次及官員士庶﹐樂然捨施。興工塑造﹐不日而成。柰靑州爲無紅塑之人。張操一日焚香﹐對天禱祝﹐願得名手﹐圓備功德。不旬日間﹐有二人來攬塑二殿聖像﹐稱是昊人。月餘﹐皆已具備。張操見眾官等前來瞻仰﹐除聖相部從皆已圓備﹐秪有眞武未開光明。匠者二人﹐欲各開一目﹐分左右。方用筆塡出睛瞳﹐秪見威容凜烈﹐喜色異常﹐於兩目開進出金光一道﹐二士遂於光中﹐隨化不見﹐以顯眞武垂慈﹐親降塵凡﹐圓備二殿功德。張操率官屬士庶﹐就北極眞武二殿廷醮設齋﹐報謝上眞降臨之恩。從此﹐香火興盛。後來﹐靑州徧行眼疾﹐張操令道職湯鑑﹐先當殿咒水﹐散施洗滌﹐俱酸。張操備述保奏﹐蒙遣使降香建醮﹐及賜嘉應殿爲額﹐令立碑記。

唐憲寶像

宣州市戶﹐唐忠﹑唐愈﹑唐憲﹑唐願﹐兄弟同居。忠願充州衙幹當﹐愈攻行醫﹐憲守閒在家。自祖父在日﹐相續供養眞武一堂。父亡﹐兄弟皆疏慢﹐惟唐憲心向香火﹐將妻糙奩典賣﹐添備下降香火紙馬等用。豈期兄弟嫌妬﹐稱憲端坐無功﹐全房喫用眾兄弟衣食﹐更以神道爲由﹐破用錢物入己。憲云﹕旣欲分張﹐任便揀選所有之物﹐唐憲秪願於眾﹐求此祖上侍奉眞武一堂﹐受持供養。其忠﹑愈﹑願無心供養﹐樂然允從。忠﹑愈﹑願私營錢物﹐各自富庶。惟憲柢畱住屋﹐其餘產業﹐盡賣與人﹐開一小雜當鋪﹐隨緣遣日。偶值雨雪﹐有一貧漢背綰布袋﹐手擎銅釭坐身眞武一尊﹐腳踏龜蛇﹐極是工巧﹐要當錢一貫。憲請以錢三貫就贖﹐亦便相允。其時﹐憑僧用祥作見人﹐謝臻充保﹐劉坦寫約。交錢去後﹐貧人卻轉告憲﹐畱下二貫七百文﹐少時來取。憲將功德頓在家堂供養﹐遇下降日﹐再用香水洗諍﹐漸覺色變沈重﹐手臺不起。用淨帛揩拭﹐出於明處細視﹐見其貌相微有爍爍圓光晃耀﹐認來﹐卻是眞金像﹐手約重五十餘兩﹐元賣人又不來取錢。不期兄弟三人意生欺拓﹐同狀經州﹐論憲於未分已前﹐藏隱大家金鑄眞武五十餘兩﹐分後方始將出供養。州府遂勾唐憲﹐寶所隱金像出頭。據唐憲供吐﹐元買到貧漢功德。及勾到保見人﹐並索元賣文字﹐分明顯是唐忠等妄狀﹐各行科決﹐忠等因此﹐家業淪落﹐日逐來憲家行凶作鬧。與妻隔夜拜辭金像﹐明早潛將投納州庫。後因監司刻刷上供錢帛﹐因見官庫內有金像眞武一身﹐微發祥光﹐顯屬異寶﹐遂申奏朝廷。後降指揮﹐仰宣州起發入京進奉﹐奉聖旨取入內庭﹐充鎭國寶像仰於本州夏稅頭子錢內﹐支五百貫文付唐憲﹐充還金直﹐唐憲因玆大富﹐子孫昌盛。其唐忠等三人﹐各家飯食不給﹐皆先死亡﹐子孫零替﹐盡是憲置宅存養。宣州太極觀﹐系唐憲一力捨錢建造。

朱氏金磚

隰州陸諒﹐嗜酒好殺﹐恣餐鰻鱔。其妻朱氏﹐力戒不改﹐自將妝奩潛托父母家﹐命工彩畫眞武一軸﹐請道士錢應方﹐轉經安奉﹐並受持下降法式。應方曰﹕供養福神﹐第一﹐須是虔誠發心﹐不可等閒﹐每月下降日﹐燒獻金錢云馬﹐或有餘力﹐請道誦經。第二﹐不得於酒後歸家﹐高聲觸瀆。第三﹐大忌啖食犬﹑鰲﹑鰻﹑鱔﹑蒜﹑韮等物。第四﹐憐貧﹑卹老﹐孝育骨肉﹐事涉公私﹐心莫欺諂。第五﹐語言文字忌諱﹐切在回避﹐始終至誠﹐勿令慢易。一心五事﹐保合吉祥。疑惑之間﹐求之必應。門招龍神衛護﹐家協福祿滋昌。如或懈慢﹐折人壽祿﹐作事不利﹐子嗣不昌﹐官事重擾。謹之﹐謹之。朱氏敬心受持﹐陸諒不以爲意﹐𨿽不買鰻鮮歸家﹐卻在外烹啖﹐口帶葷穢。朱氏𨿽遭魔障﹐供養愈恪。經十五年﹐陸諒染患﹐纏綿一歲﹐生業漸破﹐視其臥狀席上﹐惟見一兩堆活物﹐狀如小蛇蟠繞。又發腦廏﹐裂開臭爛﹐湧出膿血﹐皆長三寸﹐狀如鰻鮮鮮活肉段。盛聚出入﹐相次命終﹐男女未婚嫁。朱氏在家﹐堅心欽崇﹐眞武香火﹐略無怠倦。𨿽生計蕭條﹐僅存日給。忽於本家客堂上﹐露一片花磚﹐朱氏將謂街砌磚石﹐不以爲事。是夜有光﹐朱氏遂取看﹐其石太重﹐與男同扛歸來﹐揩拭靑苔﹐乃是黃金﹐極有紫磨光彩。朱氏驚訝﹐不敢收藏﹐遂用綿帛包裹﹐來投知州祕監蔣庭堅﹐云﹕自夫亡﹔孤孀貧窘﹐不知此金從何而來。庭堅亦知因供養眞武﹐天賜其金。當時﹐秤有一。十四斤﹐朱氏堅意不肯﹐將歸到官司。引用遺拾寶藏條貫﹐欲均分一半入官。尋勾到金銀匠﹐方用砧錘打鑿﹐忽現無限小赤蛇﹐並碧龜圍繞砧墩。又一蛇稍大﹐蟠在金片上﹐良久不見。及挈其金看時﹐猶有一蛇﹐如絲綫﹐隱隱在金面內。州司詳此應驗﹐理合給還朱氏。爲本人情願不畱﹐一任官司收納﹐知州蔣庭堅﹐通判田逵﹐同狀保明﹐並匣封上件金片﹐進奏赴闕。因看詳隱州陸諒﹐無明宰殺﹐業報疾患﹐警示於人。其妻誠心好善﹐眞武應化﹐特賜黃金﹐其金顯是天賜﹐不雜支甩。遂送入作坊﹐盡將打造眞武一堂聖像﹐遺使資送武當山上淸玉仙觀﹐授金字禦書看管﹐每年恩澤度牒一道﹐充焚修香火。其朱氏﹐特給度牒一道﹐下

隰州支錢絹﹐各二百貫匹爲酬。朱氏所得錢物﹐半將板印眞武出相戒殺圖﹐偯施上報國恩﹐及薦亡夫陸諒。其男女婚嫁﹐仍舊開張絲綿鋪﹐復獲興盛。朱氏年八十九﹐偶一日沐浴﹐易新衣﹐口誦眞武尊號﹐無疾而終。

玄天上帝啟聖錄卷之二竟

玄天上帝啟聖錄卷之三

皂背顯聖

揚州江都縣白砂村昊元嗣﹐家豪積善。每秋冬間﹐用師巫燒獻三界醮紙﹐內用鵝鴨血肉活命雜供祭祀。有泰州天慶觀道士唐慶余到來﹐抄注齋糧﹐偶見本家賽願﹐稱云﹕何得天曹眾聖與中下界神道﹐用物命交雜供養﹐莫非觸犯諸天﹐如何獲福。元嗣問曰﹕天曹如何供養﹐願賜指教。慶余錄出儀式﹐柢用明香燈燭﹑酒果淨茶﹑素鈣飲饌﹑柳枝法水﹑五彩散花﹑金紙云馬﹐楷書奏狀﹐令備一席﹐外方裹圓﹐不得夾帶中下界神位。若能七年依此醮祭﹐看有何應驗。元嗣次年﹐改除中下界神道﹐憑師巫賽願外﹐其天曹﹐請法籙道士醮賽。將及數年﹐忽於醮日﹐有二十餘人遊化求齋。元嗣畱齋畢﹐因間從甚處來﹐作何營業。內一人答云﹕我等住無間天﹐來從無間路來﹐本業無間所營﹐去從無間道去。今日特知此處有祈天之會﹐故來赴其醮獻。言訖﹐二十餘人﹐盡化爲雲霧不見。內一位椅背上﹐畱下花紋金縷早紗短袖背子一領﹐極有奇異﹐已悉天眞降臨﹐畱此天衣﹐顯其聖驗。遂用繡彩帕﹐裹藏匣內﹐永爲家傳供養。才遇逐月眞武下降日﹐其衣隱隱有光芒﹐元嗣子孫皆壽。後揚州依稟朝旨﹐括貴老人﹐召赴聖節宴席。惟元嗣家子孫壽年八九十百歲以上﹐兄弟八人內﹐昊琬壽過一百﹐步履康健﹐視聽不衰。州府問勞﹐據稱翁父元嗣在日﹐義聚不分﹐及醮祭因依。及賫到眞武早背爲驗時﹐太傅陳叔平守楊州﹐備錄申奏。續蒙指揮﹐特賜昊瑰立爲義門﹐除授本州攝長吏﹐恩澤於大門﹐置義順土臺二所﹐立華表鶴柱﹐旌表門閭。並收眞武遺迹衣袍﹐乃是鎭家顯聖之物﹐不得損毀。

淨巾結緣

西京善濟禪院﹐有徒弟僧蘊方﹐自幼年參禮住持僧。用勤爲師﹐累因勾當緣事﹐欲來披剃﹐阻節不圓。忽有人貨術蘊方﹐求一卦斷云﹕不四十歲﹐須得披緇。蘊方後爲院門點差﹐緣化眾僧夏浴手巾四百條。偶到西溝曲阜山下﹐於澗邊﹐見靑衣童子臨水濯足。蘊方近前﹐又卻俱走。蘊方隨後赴之﹐前者一林﹐華葉茂盛﹐見無數六道羣魔﹐坐圍四向﹐其童子立處﹐卻是人間供養。眞武眞君活身﹐坐於石上﹐檢校善惡解怨執對﹐送東嶽轉生。蘊方不敢近前﹐方欲回轉﹐被適見童子相召云﹕眞君喚蘊方。旣面拜眞君﹐蒙問抄注手巾﹐收上疏目﹐恐爾難尋吾之住所﹐令童子將隨身淨巾一條與蘊方﹐略充結緣。言﹕秪不得亂與諸色人﹐稱是見吾於此所得。若泄天機﹐必招喑瘂立報。蘊方拜謝﹐將淨巾歸院納上﹐秪稱於曲阜山﹐不識姓名人家﹐求化得來。用蔥接看﹐其巾長八尺﹐非凡俗布﹐入手如純纓﹐遇玲處覺熱﹐暖處卻凍﹐絲紋無接經蔻眼﹐反覆有金光異香。用懃帶去謁昭文館大學士﹐知西京畱臺司李中孚商量﹐進奏進奉。續承詔書來﹐宣僧用蔥童行﹐蘊方赴闕。以致臨殿根問﹐稱其巾﹐除聖府天仙可有外﹐諸國龍宮海藏皆無。差寶藏庫官牙看驗﹐並謂上天虹龍﹐白鳳纓鬢﹐玉機天女手工之寶﹑何綠凡世有此。臣僚上言﹐若欲本人指說﹐願先賜披剃蘊方爲僧﹐必須肯通。奉聖旨﹐依其蘊方。爲受恩﹐推諱不能﹐卽依前據實面奏。尙未句終﹐不覺口墜聲咽﹐語漸喑瘂﹐其報果是立應。除畱元物賜赴內道場供養﹐宜令僧用懃看待蘊方﹐秪就在京﹐與賜住院。

宋朝﹣統

宋朝建﹐降立極。後因瀛州高陽關﹐承眞武惠錢五萬餘貫﹐應付賞給太祖。掛念於此﹐又詳瀛州蕃客﹐托伊壽先姓名﹐兄弟七人﹐壽先則是蕃界廟額。七人乃是七辰降靈﹐惟有姓伊一字未曉。於是卽便下瀛州﹐選地創﹐蓋北極七元四聖祠殿﹐裝畫天曹畢﹐遣近臣賫禦香祭獻。忽一日辰時﹐百官陪駕升端明殿﹐方欲平章諸道王侯未納疆土爲慮﹐是時﹐不覺雲霧風雹﹐羣臣各棄避﹐獨有宰相趙普與聖駕﹐被童子二人引召至本內孝成殿。太祖駕坐良久﹐於殿前云空間﹐睹一神明﹐戴星冠﹐披銷金琱綬﹐執簡躬揖太祖﹐啟曰﹕洪基鼎祚運新昌﹐堯舜須依人嘆將。莫似後奢才得位﹐逆姦依玷亂施張。吾系天都北極眞武靈應眞君﹐蒙加賜祠殿於瀛州﹐又承遣使醮謝。今者遊奕過次﹐所以因來報謝。聞有天下霸業侯王﹐尙或守據一方﹐未懷臣順。近曾親見上帝批鑿﹐並合歸宋朝爲一統﹐永昌萬世帝王之業。除淮漢已取復外﹐余處注定年限﹐各有先後﹐不踰一紀﹐以河東爲首﹐次至南唐﹑西蜀﹑廣東﹑福建﹐然後兩浙﹐合依次收之。眞武告辭﹐復歸天闕。太祖遂與趙普還﹐見左右侍衛﹐守護端明殿以俟﹐遊從宸衷喜慰。擇日﹐就內殿建醮﹐仰答靈肌。自後﹐一一果如聖訓。

寶運重新

淮東揚州進士傅鴻﹐一生戒行﹐供養眞武三十餘年。所作所爲﹐常行方便﹐人人稱譽。賢士大夫﹐俱以歌詩文墨贈鴻﹐門前轎馬如市。傅鴻思之﹐如此應物﹐甚妨道業﹐乃棄家雲遊﹐至陜西終南山上淸太平宮﹐求一庵寮出家。知宮張守眞﹐見鴻形貌淸古﹐遂畱於本觀﹐爲修眞上士﹐別治一室延之。在觀三年﹐修奉上眞﹐香火虔敬恭恪。忽夜道眾停息寢睡﹐張守眞潛往﹐叩鴻本寮﹐聞鴻睡中﹐似與人語。忽有火光一道﹐從鴻寮內進出﹐守眞異之。明早會鴻試問﹐夜來火光情由。鴻曰﹕今當限至﹐不任申延。遂至沐浴易衣﹐升道堂﹐聽受眞武眞君托身降言﹕今爲吾傳報宋朝天子﹐一三二月桃花景色天﹐般眞瑞一時妍。金枝寶運重新令﹐節當迎赤腳仙。眞語云﹕柢言此二十八字﹐吾去矣。傅鴻一如睡醒﹐莫測其意。次日傅鴻潛自遁去﹐不知蹤由。張守眞旣得眞君降言﹐不敢沈隱﹐遂往陜西﹐經略安撫司﹐面稟使相張希古﹐憑委具表奏聞。時皇帝禦覽﹐驚喜交集。後果於庚戌年辛巳月辛丑日﹐明德宮降慶太子﹐卽仁廟是也。向玉城天主赤腳大仙下降﹐已應眞武降言。預報勝因﹐奉聖旨下鳳翔府﹐搜尋傅鴻﹐不知去。後續奉聖旨﹐就上淸太平宮﹐重建眞武寶閣﹐及立傅鴻祠堂﹐贈號勝因眞人。並給賜銀絹各一百匹兩﹐酬賜本人家屬。

天罡帶箭

明道中貝州﹐王則反逆。據樞密院選委﹐保信軍節度使尙書兵部侍郎文彥博﹐前去招捉。今承相帥回奏﹕王則叛寇﹐盡已誅滅﹐非臣功力。臣自到梅州﹐見南城門路東﹐有一華表﹐柱題圓通﹐觀額內是眞武殿﹐遂赴殿備﹐願垂聖助。尋到貝州﹐近城二十﹐先令將佐問罪其三則。對敵時﹐第四將淩聳出軍迎敵﹐趕王則復入貝州﹐閉門不出。試待打城搜擒﹐緣是本朝州土﹐不欲遽壞﹐更且守候。計二十日﹐忽見貝州城上﹐迅發暴風﹐亂飛砂雹﹐如弓弩發箭。時見寇軍從空中墜下城腳﹐微死微活。不覺城門大開﹐大軍競入﹐除畱居民外﹐遇有器甲兵仗者﹐盡行誅戮。王則就擒馬前﹐屍首異處。遂委官權行知監﹐臣獲勝回。復往圓通觀﹐謁謝眞武﹐備醮報賽。細觀眞武左畔﹐立塑一從官員﹐被械冑﹐名曰天罡神將﹐左臂上帶箭一隻﹐入探三寸﹐有王則軍號。才除其箭﹐隨有膿血流出。尋和香泥﹐修茸箭瘡。並收元箭一隻﹐見到候進上﹐送三司禮部看詳。差使寶禦香前去祭奠﹐乃賜修蓋殿宇。候畢﹐別降禦銜醮謝。其貝州承斯保護重恩﹐特改爲恩州。

河魁擎鞘

南康軍廬山太淸觀﹐有隋朝張佑之奏請﹐建眞武並神父聖母降眞殿。自後﹐顯應甚多。是時﹐烈祖會羣臣﹐欲求福建歸明。羣臣奏云﹕福建地剛﹑人狡﹐除是動兵取之。烈祖從此統兵徵伐。人馬屆塗﹐忽狂風黑霧﹐有毒蛇﹑猛獸攔道路﹐兵仗不能前進。烈祖乃焚香禱空﹐忽於云靄中﹐立一神人﹐鞠躬至前曰﹕臣是福州閩山仙源觀土地﹐蒙本觀眞武﹐點來界首迎接﹐爲知﹣大王舉兵﹐欲取福建。緣福建世業未終﹐已自注定庚午歲﹐合徑歸儷極﹐不當大王收取。特將此意迎諫﹐大王人馬度山﹑越水﹐戈刃之下﹐死傷性命。良久﹐神人不見﹐風霧頓息。烈祖因此回軍﹐至廬山降眞殿祭獻。見右立一從官﹐手擎劍鞘者﹐烈祖指問﹐道眾奏曰﹕是河魁也。烈祖嘆曰﹕柢此便是在路中現者神人﹐相貌一同。後來烈祖歸國上淸宮﹐依廬山太淸觀式樣﹐蓋造眞武﹑神父﹑聖母三眞寶殿﹐﹣令本官修奉香火。福建探知﹐李王兵馬將至本界﹐因何回轉﹐尙慮李王設伏。遣使赴南唐審問﹐烈祖於回文內﹐具述中路逢一神人﹐言是仙源宮土地﹐蒙眞武差來﹐迎報福建世業未竭﹐自注下庚午年﹐合歸儷極﹐不當南唐取之。感此神言﹐更不進兵。其馬氏已知仙源宮委是通靈﹐保護國界﹐卻爲來書﹐云已注庚午歲﹐合歸儷極﹐因此懷疑﹐集諸局商議﹐若謂歲次庚午﹐尙有年深﹐未委儷極﹐因依合屬﹐何所之兆﹐竟不測其理。擇日集百官﹐往閩山仙源宮﹐禱於眞武﹐願降靈應﹐欲聞庚午歸儷極之意。果荷聖恩響應﹐已知儷極是周後興運﹐天水之姓﹐一統天下﹐列國皆納土。其龍興殿﹐名儷極故也。福王馬氏遂與南唐講和﹐無復相侵。

蜀王歸順

磁州崇明觀﹐眞武顯聖﹐徧及眞定等二十餘年﹐皆獲聖賜﹐斛斗共一十五萬餘石﹐出耀救饑。除磁州收到價錢﹐支付崇明觀修造訖﹐余諸州價錢﹐亦及萬數。別無支費﹐奏取旨施行。續降指揮﹐下河北轉運司﹐起發上件栗麥價錢﹐就京城創四聖觀﹐賜額爲四聖紫極觀﹐特設普天大醮﹐並降赦恩﹐上達四聖﹐通凡降鑑。朝廷因用兵取蜀未次﹐忽夜有狂風一陣﹐過於殿庭。時太祖皇帝﹐於燈燭之下﹐見一黃衣武士﹐告謂是北極四聖殿下直日符吏﹐言西川若非四聖降靈﹐卒未有意歸順。今已獻上地欽圖經﹐付使相侯元質等訖﹐相將回京進呈﹐不消聖慮。臣奉眞武差報陛下﹐天蓬天猷黑殺旣見蜀王歸順﹐已回云馭。惟有眞武﹐恐西事別有悔意﹐今在云空守候﹐陛下急差官兵前去迎接﹐立便委諸司庫兵﹐交割蜀地疆界。言訖﹐符吏不見。次日早朝﹐果有急報﹐蜀王歸順。由是﹐太祖繼於四聖觀設醮報謝。

藩鎭通和

河北雄州﹐有摧場要切關口﹐除屯馬步軍二十萬外﹐有敢勇白身指使二千。內有張琪﹐居常供養眞武﹐得悟遁甲行軍之事。康定年中﹐北鄙淺蕃胡知從等﹐侵雄州摧場。時王耐爲經略安撫使﹐乃令敢勇前去抵敵﹐果獲勝捷。張琪取覆﹐今夜主有蕃兵復來侵犯﹐云有巽風起﹐順壬癸﹐立應其兆﹐兼防火災。有司差兵將守護﹐果至二更﹐蕃兵數萬犯界濠。張琪解下遁甲祕文﹐上告眞武神靈﹐作法隱形。於摧場﹐致遭捉獲﹐知遠蒙恩放歸。當時入場﹐卻覺頭熱身寒﹐被宋朝家神眞武眞君﹐降聖護持。本蕃亦曾供養﹐爲觸犯不靈。今西梁城已是招伏通和﹐更無作亂之意﹐再犯神怒。所獻地裏﹐願求授眞武﹐分降入蕃﹐依例供養。奉聖旨﹐令四聖觀編錄眞武下降﹐一切供養儀範回答。及下雄州﹐交割所進地裏入籍﹐拘收其胡知從﹑知遠﹐至今通和﹐兵革永息﹐以致雄州喊退三分兵級支賜。命﹐往西北方名山洞天﹐修建金籙齋醮﹐庶表宸衷﹐願回聖鑑。

瓢傾三萬

徐州陳昭倚﹐任明州通判時﹐因遊天童山﹐見鐫眞武一身﹐用朱綠裝塡﹐立山路塵穢處﹐一龜四足皆折﹐過者不顧。昭倚備錢募匠﹐接續聖相﹐添修龜足﹐蓋造殿屋一間。昭倚得替﹐在西門湖塘﹐見道人從水面來﹐叩船求相見。昭倚失於出遲﹐卻回身而去﹐云﹕特來報謝成立我身之恩。昭倚追思﹐是眞武降靈﹐爲修天童山石像報應耳。乃畫眞武一軸供養﹐官至太常少卿﹐守徐州。偶患腳尋醫﹐寄居滕縣。忽蒙朝廷察訪﹐疾愈﹐差充秦鳳路運副。昭倚知西鄙﹐以計運爲重憂﹐將帶眞武隨身供養。時經略總管岑元宥﹐因乏糧給﹐欲責運司。忽有道流﹐在軍營賣食藥。軍人恐是西蕃細作﹐面見場內。良久﹐有人稱東庫火發﹐卽滅。相持至曉﹐北蕃折兵一萬餘眾﹐張琪親擒到蕃將胡知遠﹐招認是北蕃西梁土主﹐節度使胡知從親弟﹐與兄知從﹐分割一千二百里﹐接連雄州界﹐其兄爲屬北蕃。人俱在雄州摧場﹐賣買課利﹐競歸大朝﹐有此心忿。凡二年﹐聚兵欲壞摧場﹐不得其便。知遠獻計﹐動十萬兵﹐至夜搶劫。緣知遠入場放火時﹐覺頭如斧斫﹐身似水淋﹐秪見雲中鬼神撮其火焰﹐半揚半滅﹐散於空中。又見一神將﹐披髮仗劍﹐喝令不得走。知遠走出前﹐被大蛇攔截﹐後遇一龜銜定﹐被張琪捉下﹐若得一命回蕃﹐限一月日﹐與兄知從﹐同賫誓書來降。王勔會集眾官面議﹐遂放胡知遠歸蕃。保明申奏﹐蒙降指揮﹐謹就在京四聖觀設醮一會。仍於雄州摧場﹐建造報恩眞武殿﹐令選道士焚修﹐許令刊碑﹐爲記其敢勇。張琪特授右班殿直﹐雄州據北蕃。西梁城節度使胡知從﹐遣趙繼明入國進奏。雄州差官﹐就界接伴﹐續具剖﹐差使星夜準聞準中書看詳。胡知從是分土淺蕃﹐節鎭諸侯﹐近因動兵來劫摧場﹐若非敢勇張琪精通遁甲﹐告現眞武福神﹐生擒胡知遠﹐卻放歸蕃﹐克伏甘降。今再有使臣﹐秪令就雄州﹐接待審問申奏。經略王勔﹐遂引趙繼明入城﹐稱欲割獻粟地一百四十里﹐有六百戶植利﹐並進表一通。近因搶劫摧﹐帥首卻稱是陳昭倚親隨人﹐姓裴﹐傳得此方﹐曾救天下無限餓人。爲見招討﹐正此嗔責本官﹐又恐糧艸應副失時﹐故來貨散靈丹﹐定不誤事。岑元宥試分數服﹐與傷中臨死人喫﹐皆云胸腹飽滿。其流取一瓢子﹐付無宥告云﹕我亦有此藥一囊﹐欲往西陣李大王處貨賣。岑元宥驚異﹐將此藥瓢子傾表﹐其藥約三萬有餘﹐夫足人馬﹐兼瓢子底有襯紙一片﹐題字云﹕是太常少卿陳昭倚家神﹐裴眞人救願之法﹐士馬服此﹐三日不食﹐省免糧艸。次又西蕃李大王來問﹐稱令姦人來賣接骨風藥﹐數萬人服之﹐皆如癱瘓倒外﹐不敢約戰﹐情願回蕃。元宥安坐獲勝﹐並寫紙昭應﹐曾於唐則天時﹐生裴侍郎家﹐畱此姓氏。今岑元宥幾通聞奏﹐蒙三司參詳﹐除將校依次給賞﹐其陳昭倚升禮部侍郎﹐所有岑元宥收到藥瓢子﹑紙上文墨﹐收寄天章閣﹐宜詔天下。天慶觀普設醮籙七晝夜﹐及系眞武觀宇﹐許支官錢修茸。

壺表一京

東京紫極四聖觀﹐童行洪知辯﹐捨俗出家﹐逐日掃並三門殿廊。夜問打鋪﹐宿於廊下。緣四聖畫於紫極殿兩軒四壁﹐除本觀常行香火外﹐知辯逐日自打化錢﹐收買箋檀﹐焚誦供養﹐二十年不報。至和二年﹐京城雨雪。夜深﹐忽見門下有貨藥道人﹐用蒲袋枕頭﹐外於濕地。知辯恐風雪相逼﹐遂喚他起﹐引入鋪席內同睡。至曉﹐道士辭去﹐知辯告日﹕才食後﹐便困倦人﹐說是脾疾﹐願求一二服。蒙將壺蘆子搖動﹐裹有藥數丸﹐連壺蘆付與知辯﹐令候子時﹐用淨水面北﹐念金闕眞人七徧﹐吞下一丸﹐余畱備急救人。道士出門不見。知辯當夜喫一服﹐更不思飲食。在京﹐皆云知辯遇仙絕粒。以致親王宰執臣僚﹐委證詣實﹐遂達聖聰﹐蒙委開封府及禦史臺﹐撫問元遇情由﹐內有金闕眞人之語。詳解﹐卽眞武本師﹐太上老君之號。時京城軍民﹐久遭雨雪﹐多患瘟疫﹐知辯遂將壺蘆內藥丸施散﹐秪圖略救數人﹐其壺蘆直至傾偯一京﹐約四萬餘人﹐其藥尙未盡﹐而患者安全。臺奏請﹐其洪知辯﹐特賜度牒披戴。及於本觀建眞武大醮大齋﹐用報降遇之恩。

雪晴濟路

雄州防禦使殿前諸軍檢校副虞候戴夔﹐奉差部兵十萬往安南。方到邕州﹐值大雪﹐停住半月﹐糧艸不給﹐凍死不少。有隨軍指使方綜告曰﹕隆冬﹐道路積雪六尺﹐般運阻絕﹐欲救人馬性命﹐除是告祝眞武福神﹐冀獲晴霽。方綜今帶得畫像在此。戴夔便備辦供養﹐面對眞武幀像﹐發露誠禱。才燒奏紙﹐不移時間﹐卽獲晴霽﹐云收日照﹐道路通濟。卽屆安南﹐仍獲全勝。奉聖旨﹐宜就新建眞武寶應閣﹐啟建法醮七晝夜答謝。

風浪救巖

天聖二年十二月﹐萊州梅江巡檢龍夢錫﹐擅帶弓甲﹐巡捉私盥。與兵級同情﹐規取�海居民財物入己。夢錫旣聞彰露﹐差官追勘﹐卻同諸軍謀叛﹐帶領家屬入海﹐劫掠商船﹑殺傷人命﹐搔擾鎭市﹐聚集海寇數百人﹐委是難收。尋據逐司具狀告急﹐蒙朝廷差登州都巡檢陸奉﹐選精能水軍一千人收戮。後來陸奉被龔夢錫擁向海洋深際間山下﹐經五日糧盡﹐無由出得間山昆。陸奉思惟﹐本家侍奉眞武香火﹐所求必應。是夜情急﹐不覺失聲叫云﹕眞武救應數句。眾軍夜坐船中﹐半夜忽覺潮水泛漲﹐風浪翻湧﹐聞得龔夢錫海口人船﹐叫瞰殺聲﹐霧暗遮隔陸奉軍船。至曉﹐見仰浮死屍﹐俱在陸奉船前﹐及有破壞戰船﹐灌溺沈於淺沙﹐認來﹐卽龔夢錫並家口﹐皆死在船。有二十來人得命者﹐用繩索執縛陸奉。令水手斫到首級﹐回靑州經略安撫司﹐將生縛軍寇勘問﹐是夜黑雲之中﹐神將鬼兵毒蛇猛獸﹐蔽於虛空﹐不可名狀。是時﹐州府默審聖道降靈﹐乃關報合屬照會。蒙經略安撫梁賈錄奏﹐奉聖旨﹐陸奉轉除崇儀使。仍下萊州﹐於梅江海口巡檢司建殿﹐奉安眞武聖像﹐並左右神將天兵﹐以助戰報恩廟爲額。

聖箭垂粉

天禧中﹐兵部侍郎充瀛州高陽關兵馬都總管知瀛州房之才﹐狀奏蒙差到任﹐經三月﹐有淺蕃萍蕪寨主魯繼成等二千餘人﹐於元年八月十六日夜﹐擅侵疆界﹐搶劫去靑木堡糧艸四千餘石﹐本關遂差第四將鄒淑及指使劉翊﹐將兵二千﹐去蕃界取問。次日﹐有蕃兵一萬眾﹐來有一將云﹕燕廉信爲北燕王聶胡祈﹐因靑木堡每年收軍糧艸豆千餘萬﹐點差將兵二萬來奪。夜到萍蕪寨﹐其寨主魯繼成獻計﹐圖靑木堡不作準備﹐於十六日夜﹐越界搶奪軍糧。鄒淑謂曰﹕大燕天子已和睦﹐其北燕王聶胡祈﹐以下敢擅用兵侵奪﹐今不欲申奏朝廷﹐便請遣使入燕國﹐發遣所劫糧艸﹐交還靑木堡。其燕廉信不允﹐遂致戰敵﹐蕃兵大敗。聶胡析乃帥兵二十餘萬﹐隨後將瀛州西北兩門﹐近濠半里圍合﹐六日不退。至第七日﹐時當九月九日﹐不覺刮地狂風﹐煙雨迷亂﹐祇聞蕃兵啖聲﹐拽隊奔走。差兵追逐﹐據鄒淑等於艸徑中﹐收得傷中蕃人數名。房之才聚問內一人云﹕未審城內有何神道﹐祇見西北兩門振地狂風﹐吹起沙塵﹐遮撲眼目﹐但見箭翎如雨驟之聲﹐有無數蟒蛇趕咬人馬。聶胡祈於馬上﹐叫得字一聲﹐收軍便走。某等各中蛇咬箭傷﹐走趁不前﹐今被收捉。當時看驗逐人所傷﹐並是蛇齒咬損﹐並中箭瘡﹐亦無出入紋路﹐顯是神靈。旬日間﹐據界濠巡檢押到蕃校二人﹐封合皮筒文字﹐上寫指定大朝瀛州高陽關都總管房侍郎開拆﹐卻稱今後不敢擅發兵馬。聶胡祈於右眼暗中一箭﹐及取落箭鋒﹐於手中化爲灰粉。如壁畫者及風塵內變現毒蛇神鬼﹐趕敗蕃兵二十餘萬﹐不知本關供養何神﹐如此靈驗。今封去神箭一隻﹐諸將定驗名祠﹐回報責要﹐祈求保安眼目。房之才將箭細看﹐委是粉壁者。徧往宮觀寺院及廟宇﹐並無此壁畫。後往州南新創壽先廟內﹐正壁畫北極紫微大帝﹐兩畔畫四聖﹐皆掛金甲立身﹐各帶箭筐﹐至眞武箭篋當中﹐闕晝箭一隻﹐繼將蕃中送到者﹐灰壁畫色比對一同。房之才焚香﹐復將壁箭親手逐廊揩上箭篋闕處﹐輳依畫壁如故﹐但有絲痕微露爲驗。本司已具緣由﹐遣使回蕃﹐奏取照會。朝廷遣降禦香﹐往瀛州壽先廟建醮。仍告命天下宮觀﹐如無眞武殿﹐卽仰建立﹐及下高陽關推賞。

神槍竹刃

知賓州蘇咸﹐投遺表﹐論柱州安撫司不發救兵來拒蠻寇﹐致守臣身死。其蘇咸死後﹐有監稅王褒被差巡城。半夜﹐越墻濠私遁﹐值雷雨﹐走入林中﹐被數神人擒捉﹐問﹕何人潛竄。應曰﹕賓州監稅王褒畏懼﹐而逃其主者。乃喝王褒曰﹕太平時貪利祿﹐濫受國家。當其急難﹐畏避奔走。合與一死。緣一城人民﹐不忍枉遭屠戮﹐目卽未有救兵﹐今特借汝槍一條﹐步兵五十人﹐乘今夜雷雨之勢﹐趕去蠻寇。王褒曰﹕自來不學武﹐瓦蠻虜數千赤腳凶惡之徒﹐五十餘卒﹐何以當之。亦不明是甚方聖賢﹐願垂指示。神中部從云﹕汝但執其槍﹐領五十眾﹐急速用事。若得此功﹐他日榮顯。欲國家知委﹐但云北方三元遊奕大將軍也。王褒暗中受槍﹐領兵出林﹐隨後電光相逐。到蠻子寨﹐秪聞霹靂一聲﹐震驚蠻眾﹐闔寨競相鬥敵。至曉﹐蠻隊已臨海口﹐離賓州城二百五十餘里。當夜﹐天兵到時﹐蠻寇大半先乘筏過海逃遁﹐惟陰兵趕散﹐不畱一寇。賓州一城﹐生靈不遭塗炭。時軍將知得因依﹐具奏朝廷﹐檢會蘇咸遺表﹐量與恩例。其王褒﹐系眞武威德教令﹐護國救民﹐可加授崇儀使﹐並交點本人所遇神槍看驗﹐卽是蠻隊中所用火鋼竹刃﹐以顯福神於倉卒間﹐有奪勝之權宜。令賓州建立報恩護國觀﹐修奉眞武香火﹐歲度焚修道士一人﹐用答陰相。

神獸驅電

天佑元年二月一日﹐興元府觀察畱後錢公偃奏稱﹐蒙樞密院選差充墉延路安撫招討使﹐退除西蕃趙天佑兵革﹐遂依稟交割兵馬四萬餘眾﹐卻抵西域三十萬眾。校其勢力﹐顯有優劣﹐實抱憂懼﹐不兔告急於朝廷﹐亦慮事有迂回之故。時有隨軍虞候袁政﹐素習北斗玄剛法﹐奉侍一北極遊奕眞武將軍﹐誠心習行二十餘年﹐願於元帥帳前鋪設供養。錢公偃卽自虔誠﹐撰奏詞綫﹐具述西域因依﹐欲仗陰助。是夜﹐土展政將背掛眞武供養﹐至三更行法燒化﹐並醮獻北極四聖元辰諸司訖。次日﹐趙天佑以十萬兵﹐索令調戰﹐方遣指使孫億出馬﹐與西將交槍﹐繼發兵大戰。到二更以來﹐兩向有萬道火光迸爍﹐軍陣逼逐干戈﹐西蕃人馬﹐各各槍旗斷折﹐弓弩落弦﹐金鼓錯亂﹐走如奔鹿。諸軍乘勢趕進。似覺天明﹐乃見隨軍第六將錢從吉﹐挾到蕃帥趙天佑首級。諸兵將皆言﹐夜來陣上﹐見無數魚腮烏貲醜惡異相﹐披頭銑足﹐或驅風電﹐或趕蛇獸﹐是以接勢剪伐﹐蕃軍臥屍數萬。惟有一道火光﹐驅逐一馬騎﹐落路而走。錢從吉認是趙天佑﹐乃得首級。

且以四萬人馬﹐往敵二十萬眾。若非虞候袁政獻陳道法﹐任以至誠﹐蒙眞武降臨兵陣﹐現火光萬道﹐露神獸萬形﹐大敗蕃眾﹐仍獲渠魁。如此顯應﹐三司禮部﹐定到虞候袁政﹐出給公據放﹐今逐便又奉聖旨賜酬﹐獎錢五百貫。就在京上淸靈應宮﹐建道場一月﹐仍設普天醮。其錢公偃轉一官﹐除宣徽院使。

毒蜂靄云

西京崇福宮﹐有北極紫微閣。唐則天時﹐建仿效天宮﹐有二勝四將之院﹐有前後帝代禦書。每年系故老重臣監提﹐並使命管掌﹐非同常處。近爲右角一檐傾坍﹐漸傷聖像。尋報判府侍郎富弼﹐偕諸官來驗﹐見一椽斜墜﹐損眞武右肩﹐不敢擅修﹐合具申取旨。卻有內侍岑靜﹐奉勑賫香﹐誥獻崇福宮諸殿﹐委提轄及判府等﹐計驗北極紫微閣眞武福神身相﹐有無動損。近爲皇帝於寢室﹐見神人紫綬金帶﹐端笏纓﹐稱﹕臣是西京崇福宮北極紫微閣傳奏土地﹐今爲本殿眞武靈應眞君﹐因與皇帝助戰西蕃趙元昊﹐化黑蜂徧滿軍前﹐特助元帥龐籍獲勝。爲施神功護國﹐右臂傷中﹐不可盡言。臣若不奏聞﹐陛下無綠得知。言訖辭去。時安西士馬𨿽未回朝﹐知府富弼其前項付岑靜回奏﹐奉聖旨差殿使﹐及八作坊工匠﹐並賜金字牌一面﹐限一年﹐重新修蓋。兵部尙書門下平章事龐籍割子稱﹐面奉委差安西徵討趙元昊﹐方大軍臨三鳳川﹐與趙元昊親戰﹐經三時辰﹐忽有黑黃土蜂起﹐如雲靄徧及郊原﹐競趨西兵﹐見蕃眾傷中﹐倒臥萬數﹐遂掠數人驗視﹐並非器刃所傷﹐或柢面目三五點黯損﹐據云痛切心髓。蓋是宋朝有無礙智力神道﹐顯聖化爲毒蜂﹐甚於矢石。先是趙元昊被螫﹐頭如中一大斧﹐負痛敗歸。造甘伏文字過界時﹐元帥龐籍接受元昊﹐實封奏表﹐降納地圖。親賫回朝﹐面賀進呈。奉聖旨﹐送中書看詳﹐取會到崇福宮﹐土地來現預報勝因。除都統龐籍別行勛贈外﹐就四聖觀修建道場﹐保國護民聖醮三晝夜﹐答眞武徵西助國之恩。

玄天上帝啟聖錄卷之三竟

玄天上帝啟聖錄卷之四

神將教法

乾興二年正月﹐據忠州團練使充黔州兵馬鈴轄張孝寧狀奏﹐近爲南戎溪洞蠻子龍氏﹐羣集萬眾﹐盡習標槍﹐實難準敵。蒙樞密院差充此任﹐於安撫司抽軍五千﹐及指使三人。孝寧因見故父宣徽文﹐立供養眞武一堂在家﹐凡事求簽乃行﹐件件靈感。孝寧效父供養﹐專誠不違。昨爲朝廷放試武學﹐預曾夜夢﹐受眞武殿下河魁神將﹐親教槍法弓馬事藝﹐頓然神悟。至殿前呈試﹐於二百人中﹐惟孝寧第一﹐當授三班殿侍出身﹐是眞武保護至此。孝寧軍隊﹐約行一百餘里﹐遇夜路﹐次護國觀。有一小殿﹐香燈微明﹐見牌是眞武之殿。孝寧焚香﹐求一簽﹐大吉。暗對眞武發願﹐此去若得一陣滅除蠻寇﹐當以本身官資﹐兌換恩賜﹐報斯靈旣。越明﹐孝寧領兵前行﹐以五千雄郎步軍臨蠻界﹐乃逢龍氏萬餘人﹐孝寧並輸三陣。至夜﹐立寨於秦風山﹐漢伏波將軍馬援廟。尙聞蠻兵追逐﹐方二更時﹐相望百步間﹐忽風雨四起﹐兵馬啖殺。是時﹐孝寧頓兵伏波廟不動﹐聞啖聲漸遠。至曉﹐領兵再往迎敵﹐見前路傷中蠻子﹐屍首相枕。直向蠻界九陽溪去﹐探知蠻子龍氏﹐有赤腳寇一萬二千﹐今無二千回﹐各傷中鬼箭﹐龍氏亦折右臂﹐見歸深洞。人人皆言﹐大朝有神聖鬼兵護助﹐舉聲叫云﹕自此降伏﹐更不敢作亂。後來取問﹐得龍氏定伏情狀﹐申奏朝廷看詳。宜賜修蓋護國觀眞武諸殿﹐以三年給度牒﹐披戴焚修。每年賜二百貫﹐充常住用。其張孝寧﹐除授瀛州防禦使。

符吏借兵

內殿承制盧守聰﹐因往河北三關邊廷察探契丹動靜﹐於黃河岸西﹐遇二人﹐各齋實封文字一角。守聰問之﹐言﹕我二人﹐今日巡察世問﹐因到定州﹐衝見北極眞武靈應眞君隊仗﹐云﹕北蕃戎卒﹐漸加萬數。爲宋朝兵馬稍少﹐難爲拒敵。緣下降時﹐不曾將帶天兵力士隨行﹐今差某二人齋馳文字﹐限剎那間﹐往東嶽計會炳靈公﹐急關借鬼兵神將一萬眾﹐定壬子月戊子日丙子時﹐布設一陣﹐欲助南朝殺蕃﹐肅寧邊境。二符吏言訖﹐便過河。守聰回國面奏﹐權令有司附口記錄。後刑部侍郎充三關都總管富弼回朝參賀﹐奏稱﹕北蕃契丹﹐今皆滅戮﹐更無舉戰意。曾擒到燕國黎王趙殷﹐供下克伏文狀﹐卻放回蕃。取問獲勝時日﹐系歲庚午壬子月戊子日丙子時﹐與內臣盧守聰預奏同辭。除兵將等酬轉賞給外﹐持行德音﹐赦天下罪。仍於定州﹐建聖佑觀一所﹐告成日﹐別降禦銜詞表答謝。

書顯魏家

中書門下樞密院三司禮部同承尙書兵部侍郎﹐參知政事﹐充定州侍衛兵馬都招討兼經略安撫使王著﹐札子契勘﹐雍熙三年七月﹐百萬蕃兵已近界河﹐因部軍上將觀察使潘仁美﹐與老臣太尉揚繼業﹐不相和睦﹐並爲帥出軍﹐一陣趕趁蕃兵六十餘萬﹐直入北幽狼山﹐被潘仁美潛收軍回寨﹐獨遺繼業軍馬深入。契丹添兵﹐擁入虎口堡﹐繼業失陣身死。次男延朗﹐赴闕理雪。除已差官監伴潘仁美候動外﹐據束頭供奉官楊延朗﹐經登聞鼓院﹐抱冤投狀稱﹐潘仁美與朝廷姦臣結連﹐私有文字往返﹐教令北蕃違逆先皇囑付﹐謀殺父命。奉聖旨﹐令左右監察司﹐限三日探察﹐管要顯露﹐並委全臺用心根究。三日將滿﹐兩班文武盡知祕書監丞王允從﹐本是蕃人﹐疑其機構﹐卻爲寵用﹐不見彰露﹐難以收捉。時監察禦史魏懷信﹐慮有罪責﹐遂言與相府王宗旦等。本家崇敬北極眞武﹐至靈至感﹐欲屈眾班屆本家﹐對眞武聖前﹐啟露上件國姦﹐速來顯露。羣公同到魏懷信家﹐恭俟眞聖垂央。忽於廳前現一蒼頭﹐遽然聲喏﹕某是北燕屬戶小兒﹐爲見王允從本販貨蕃﹐客寄居補州﹐卻稱舉人。後來﹐將似此十人爲家童﹐入京賣書﹐得遇金龍節﹐就試英明科及第﹐今爲祕書監丞內教博士。其人乃是蕃中細作﹐見在宋朝﹐結黨年深﹐藏機隱行。今將北燕往來書啟共十通告首﹐願奏皇帝﹐望賜恩酬。蒼頭移步﹐忽然不見。是時﹐相府王宗旦等﹐方顯王允從姦逆﹐抽書十紙進呈。卽差人擒到王允從﹐當殿取問﹐並皆招伏﹐柢不認有蒼頭曾盜蕃書。尋與允從點對北蕃文字﹐十通內﹐一紙云﹕駕不得離京﹐兵不得離邊。此語意未詳何謂﹐繼送允從下禦史臺﹐訊勘處死﹐封首級﹐送還北蕃。其楊延朗﹐除授內殿崇班﹐充梁門寨都巡檢。及勘到潘仁美情犯﹐系是先朝外祖舊臣﹐聖旨剝麻﹐降授太原監酒。今看詳楊繼業﹐委是先皇腹心忠傑﹐不幸遭姦臣謀陷﹐朝野痛傷﹐特贈推忠協政定亂定國功臣。河東節度使就梁門寨﹐建忠輔禪院﹐焚修祠堂﹐可大赦天下。三司禮部看詳﹐報謝眞旣﹐奉聖旨﹐特賜法醮七晝夜。赴魏懷信家庭眞武聖前建設。其魏懷信﹐除授朝奉郎﹐改差知陽州。

珓落王宅

太子贊善王惆﹐爲桂州經略安撫司機宜﹐因將官梁穆﹐以癬園所生果菜抑配軍人﹐與虎翼指揮頭袁升等同情﹐將還價直爲名﹐克眾軍賞給﹐請受入己﹐致眾咸怨。遇夜﹐搶劫甲仗﹐走入驢耳山。聞奏朝廷﹐蒙指揮先委機宜司﹐體量梁穆情欽﹐飛申經略司﹐追攝根歷申奏。其梁穆推避不出﹐所是驢耳山軍徒有言﹐柢恨兵官梁穆。今朝廷差官﹐賫到官爵謐書錦襖赦文恩詔﹐今爲梁穆不出﹐恐別生不虞﹐展轉負累。夜聞本家堂內錚然有聲﹐王惆驚起﹐持燈巡照﹐卻於中門拾得杯珓一付﹐乃是本州漢陽觀鑴題字號。王惆次朝﹐親到觀中﹐將與道眾看﹐卻云﹕何得落在大夫宅中﹐此杯珓是本觀眞武殿內用者。王惆定省思﹐惟必是眞武響報於惆﹐遂詣殿虔檮﹐用其杯珓﹐奏述上件因依﹐先願聖力﹐遣令平定。擲三兆﹐並無間阻。王惆頂謝出殿﹐盤旋之間﹐遽報梁穆癬宇中﹐全家慟哭。審問其梁＇穆﹐忽似衝惡﹐口吐黯血﹐倒地气絕身死。王伺旣聞王事﹐更不令人知覺。選差得力軍級﹐急赴梁穆廨字﹐將帶血屍首擡舁出來﹐王惆自爲招軍使命﹐詐稱朝旨﹐出城來迎上件。二十餘軍﹐特扛舁梁穆死屍﹐招召軍眾看認﹐明言蒙賜藥酒﹐己不召爲汝等﹐故汝等莫忘天子重恩。今讎官旣死﹐承族追官軍首袁振﹐便隨王惆訓召﹐餘人皆跪受﹐赦罪原﹐免罪愆。次受詔詞謐書等第恩賞﹐披掛錦襖﹐復歸桂州﹐科局如舊。遂蒙經略安撫使邵謐保奏﹐其桂州漢陽觀﹐奉聖旨賜錢﹐重修賜額。爲報應護國殿王惆﹐除授朝奉郎﹐差知軍州。

柯誠識姦

在京有神猛指揮柯誠﹐因患雙目﹐不任教閱﹐臧閣請受。曾至渭河﹐候夜投水﹐不期臨危得遇神人﹐就水際叫住﹐施藥就水調洗﹐便得光明全復。從此﹐雙目辧識外姦邪詐不正之道。後因得夢﹐方知是眞武化身來救服患。次被西蕃李克淵﹐曾發細作趙可大﹐爲賣晝棗﹐推廣角車子入慶州﹐逐日看認城池圍腳﹐歸房用白礬水抄畫地圖﹐被柯誠眼認破﹐捉到慶州。一向抵諱﹐及搜出所畫地圖﹐又作白紙。柯誠用水蘸出﹐勘問招伏﹐取斬。柯誠酬轉十將﹐替滿歸京。又值錢去盈權判南省﹐抽差柯誠充京城捉事。因魏王宅被人改形﹐裝作行火使者﹐入醮會上﹐摻出硫黃火衛﹐驚嚇宗。室親宮﹐彊盜去渾銀酒器六百兩﹐並禦賜金香球約一百兩。見奉動﹐限堆探賞錢﹐及右班殿直誥牒一道﹐招人首捉。柯誠旣蒙旨﹐令緝捕。歸家焚香﹐禱告眞武福神﹐願收捕前項姦盜。方祈告了當﹐出門﹐如得人引路﹐直行到蔡河灣西眞寂院前﹐有數人賭博。柯誠前看﹐內一人身畔﹐有稜道銀子露出於胸懷。柯誠指定﹐搜出數件銀器﹐照證解赴南省鞠勘﹐元是酆州配軍周詮。已依法行遣外﹐申奏朝廷。蒙聖旨﹐其柯誠﹐除授右班殿直﹐及支賞錢。仍降指揮﹐於玉津園﹐修建報恩大醮。並於四聖觀﹐遣官降香﹐釋其禮儀獻謝。

洞眞認厭

在京上淸延福宮﹐天禧中﹐有雲遊道士羅洞眞﹐寄掛三年不語。因隨道錄入內持課一保扶文母皇太后劉氏痁疾﹐對聖駕驀語云﹕觀見宮庭有赤气﹐臨於宮閣正西面東之位﹐主有厭魅咒詛發毒之兆。若於此方位﹐認有如赤﹐蒸裂破處﹐開掘七尺﹐須有名目陰人厭禳之法於其下。緣文母爲受此毒﹐致日發寒熱。時宣諭宰執大臣參詳﹐賜令羅洞眞入內認踏。至正西方﹐有官號禧聖閣﹐是先太祖皇帝花蕊妃子之室﹐已空靜年深。至第四幃幛﹐據羅洞眞於此﹐令人掘深七尺﹐下有石花方磚一片﹐背面用膠生朱寫咒詛術文﹐及太祖年月日時﹐又用羅帛包成人物﹐逐色不祥之類﹐被羅洞眞取東南方桃木爲劍﹐編鎭左手﹐艸繩縛系﹐釘於北方鬼門空野之處﹐以火燒過。自後﹐太后疾臧。因晝睡夢﹐見七人披頭赤體﹐身掛金紙﹐來告太后﹕念某七人是受法土魂﹐昨被婦人花蕊行姦﹐欲虧害太祖世祚﹐作天魔七返還屍術﹐用某七般咒詛之物﹐埋在禦榻地底七尺。無何﹐太祖立極﹐感動天地﹐五嶽萬靈扶助。其花蕊卻遭滅除﹐以致厭睨之物﹐在地不能出脫﹐遂成影魂。因擊著太祖﹐纏綿不豫。今日蒙道士羅洞眞﹐與某等解釋出土﹐𨿽得離太后聖體﹐柰無所歸﹐除得羅道師爲某等持行北極眞武靈應法籙﹐令消散﹐卻歸本物﹐各求往生。太后依此﹐再宣羅洞眞﹐入內行法﹐奏告眞武﹐救此七般魂形托化。後經三日﹐七人又於夢裹來告﹕已蒙眞武授記﹐各得歸眞本托生﹐故來告辭而去。尋特面奏皇帝﹐奉聖旨﹐就延福宮﹐啟建三壇法醮三晝夜﹐及贈羅洞眞紫衣師號﹐並延福宮住持焚修﹐聽候宣喚。

聖幀化婦

穎州西安縣﹐因勘劫盜黃狗三等因﹐探知朱守成家﹐極有金銀財帛。其家口少﹐先來近處陸二公家停下。於慶曆七年四月十一﹑十一不十三夜﹐黃狗三各持火罐器仗﹐往朱守成門首﹐狂風大雨﹐羣犬號吠﹐疑怯遂回。於十四夜又去﹐遂越墻入朱守成圍內﹐方欲穿換第二重門壁﹐其門自開﹐忽有二十餘人﹐披甲執刀持棒﹐出來趕捉。黃狗三等﹐先次搬出墻外急走﹐被一人隨後趕﹐狗三心急﹐更不回顧﹐覆手用槍尖獨殺半路中。到得陸二公家﹐數內不見陳伴兄﹐卻誤殺死在路上。耆社申官﹐備賞錢召捉間﹐卻有陳伴兒妻經官告首﹐夫主因與黃狗三同作盜﹐被徒眾秪將夫主陳伴兒獨殺。其黃狗三一行九人﹐見今窩藏在陸二公夾壁內。尋差巡尉﹐火急密往收捉﹐並全陳伴兒妻﹐當時不知去處。據黃狗三供﹐通誤殺陳伴兒﹐本是山束齊州人﹐卽無妻屬。及朱守成供稱﹐四月十一至十三夜﹐本家卽無風雨﹐亦無犬聲。十四夜﹐𨿽聞大路有被殺人﹐今𨿽知是陳伴兄﹐其夜亦不知黃狗三等越墻入﹐第二重門﹐卽無兄弟兒孫人力火客﹐私置甲仗披掛出去趕捉﹐兼守成裹外秪有家累七口。知州韓績詳審事情﹐涉於疑惑。再問朱守成﹐家有甚靈祠﹐致此陰助﹐又此婦人首獲黃狗三等。據守成言﹐家間只有一堂眞武眞君﹐三代相續﹐香火不闕。韓績遂令取到聖幀﹐與眾宮展看。其畫有直符神將﹐共十六人﹐皆披甲執仗﹐並婦人一人﹐稱是元捨此畫弟子。韓績因曉悟﹐將黃狗三等斷訖﹐備錄申奏。蒙中書看詳﹐朱守成系村落下民﹐尙有供養仁心﹐受福保安﹐不遭劫盜﹐瓦國家香火﹐崇信禮典﹐徧滿天下。秪如告獲眾盜﹐不累官司捕緝﹐豈非護國之功。宜遣使﹐特令穎州所有眞武宮觀﹐修建齋醮禱謝。

神靈分形

梓州有師巫魯遷﹐三代附神祇﹐事奉一堂眞武眞君香火。尋常占事求簽﹐詳斷來意﹐皆驗。本州有三人﹐各是開典鋪力戶﹐第一馮虫大﹐第二高邵郎﹐第三遊行兒。歷生結托在外﹐將經商爲名﹐卻同行竊盜﹐不曾敗露﹐亦無人知。內馮虫大﹐忽一日﹐備香紙來魯遷家﹐禱眞武求簽﹐但潛聲懇祝﹐一並二日。如此﹐第三日又來﹐魯遷逼問來意﹐虫大發惡﹐用腳踏倒香案﹐打壞供具而去。後三人又往外﹐半年復歸。有夔州不相識數公人﹐夜至魯遷家﹐相見皆認遷謂面知﹐云遷曾到夔州﹐告首本州遭劫奪人家﹐稱是梓州馮虫大﹐高邵郎﹑遊行兄。爲夔州當下不見魯遷﹐致特差人來間﹐要知三人住處﹐卽去收捕。遷曰﹕遷秪奉事眞武﹐在家卜簽卦﹐何曾出到夔州首人公事。然此有馮虫大等三人﹐並是得辦之家﹐何曾作盜。公人旣見此說﹐且歸旅店。次早﹐再欲見魯遷﹐不覺面前卻是魯遷﹐相引行至龍興寺前﹐路間﹐見馮虫大等三人﹐在彼看醫馬蹄﹐被魯遷牽手﹐令公人捉下。其公人﹐急令二人往魯遷家﹐遷在家尙睡未起。公人押歸夔州﹐下院根勘。旬日中﹐又是梓州魯遷揭得賞榜『﹐系涪州收捉殺蠻主郭助教﹐亦是馮虫大等﹐今有首狀照證。及喚問魯遷﹐又忽不見。憑此勘馮虫大等﹐件件招伏﹐已｀該法外淩遲。案後﹐計等諸處賞錢﹐共有二千貫文﹐其魯遷是告首之人﹐得錢七分﹐合牒梓州﹐發遣前來﹐請領後準回文委證。魯遷素不離家出外﹐亦不知告首馮虫大等打劫因依﹐及供公人前次來問事由﹐並無干涉。時知夔州張世明﹐詳酌事理﹐恐梓州魯遷自身﹐或本家積善行德﹐爲正應之人﹐感攝神靈﹐分形托化﹐爲官救民﹐獲此凶惡。欲將賞錢給之﹐具實保明申奏。續準回降﹐據數項賞錢﹐盡數支與魯遷﹐仍量給米鈣酒帛等。本人請得錢物﹐盡捨入本州元聖觀﹐建造北極四聖殿﹐仰報聖恩。魯遷年九十九歲﹐無疾而終。

寇船退散

東上閣門使﹐眉州防禦使﹐新差京兆府兵馬鈐轄謝柔立﹐自天禧年中﹐差西域路頓勾當﹐於黃河岸﹐際遇眞武眞君飛渡黃河﹐謂柔立言﹕西蕃奉使李希孟入國﹐切宜緝捉能畫者﹐卽是姦人。柔立察命﹐果至東京﹐捉獲傳畫慈孝寺皇后禦容一行。蕃使敗露﹐尋送大理寺﹐已行賜罪訖。柔立蒙朝廷推賞﹐轉職﹐逐日於家堂香火報謝。每夜二更﹐備香露天﹐朝北禮拜﹐將及一年。忽蒙朝廷詔﹐充交趾回禮副使﹐同國使吏部侍郎燕宿波海。未及中路﹐名白林山﹐於午時問﹐遇寇船四十餘只﹐叫瞰施閱槍弩﹐意欲劫奪財貨。爲防送不備器械﹐是時﹐謝柔立於水際﹐奠酒拋紙懸空﹐泣告眞武降靈。海寇頭領﹐稱是陳廣秀才﹐方擎槍欲害柔立﹐忽發一箭﹐中陳廣前心落海﹐鉤褡上船﹐斫州｀其首級﹐懸竿令眾。卻見羣寇五百餘人﹐競船相附﹐發怒欲來酬殺。其寇船方努力搖上﹐被抵頭風吹退﹐如此相拒三晝夜﹐忽望見交趾國不遠。已臨女仙城界﹐有人來迎接﹐眾寇退散。燕宿與柔立等﹐賴蒙眞武﹐救護回國。以上件感應面奏﹐特奉聖旨﹐就王津園﹐賜設黃錄大醮道場七晝夜。散日﹐差近侍徧詣名山洞天﹐再建道場﹐投放龍簡﹐虔謝恩德。

劫院就擒

登州辛山白雲資慶禪院﹐有維那僧曉初﹐不惟奉佛﹐而畱心道教﹐常於寮捨靜處﹐供養眞武﹐專誠勤恪。其院臨近海島﹐有邵武軍周應等百餘人﹐於海道彊劫殺人放火﹐所屬州縣﹐堆垛賞錢﹐召人收捕。日久﹐徒黨轉多﹐難以除克。一日﹐周應等欲入本院劫奪。其夜﹐曉初夢見院門土地來報﹐將有驚劫﹐被眞武指揮令放黑風﹐吹逆舟船﹐來之未及﹐可速報官﹐不得運也。曉初趁夜發人﹐告報巡檢﹐卽時兵甲到院﹐四散埋伏。果於次日﹐周應等數百人﹐執槍杖入院﹐柢云借此一宿。主事出迎﹐周應等共到法堂點茶。院門已將關閉﹐曉初哀告﹐許下錢物。至曉臨行﹐當得獻納。周應曰﹕何須候曉﹐急令般出。應驀然驚懼云﹕何故眼前亂花﹐頭如火燒﹐四肢不舉。續後﹐西辛山巡檢裘臯一行人馬﹐擁出擒捉﹐並不走透一人。解押入登州禁。奏已各行遣外﹐所有賞錢﹐七分合給僧曉初﹐三分支與巡檢兵級。據曉初狀稱﹐所獲海寇﹐非院門功勞﹐因眞武降靈﹐使令眾寇手足不遂﹐各就擒縛。願朝廷報答眞武。州司備奏﹐尋降旨﹐其辛山白雲資慶﹐𨿽是釋教禪院﹐特賜眞武殿一所﹐並賜禦書《太上眞武經》一卷﹐永充奉安香火。仍賜曉初紫衣﹐並眞應大師﹐充焚修本殿﹐掌管禦經﹐仍給七分賞錢﹐添造寶殿。

捨身求雨

壽州安丰縣王文慶﹐有一女子﹐小字招弟﹐從十三歲不喫腥魚活物﹐好親道德。因遇一化緣女道流﹐叩門勸招弟﹐令受持北極眞武靈應眞君。招弟告云﹕爲有上下﹐恐無力可供聖像﹐但只求得眞武經一卷﹐日夜念熟﹐行坐藏於胸懷﹐逐日遙望﹐想存眞像﹐燒香稱誦。年至二十﹐其性巧麗聰敏﹐富貴之家欲求爲親﹐並爲允意﹐惟口不住稱念本師眞武。一日﹐忽聞父叔兄弟聚話﹐嗟嘆云﹕去年大旱﹐諸鄕缺食﹐今田苗正要水漿﹐上天不降甘雨﹐民間又將失望。𨿽本村眞孚巖有龍潭﹐官吏到來取水﹐略無應驗。是時﹐招弟聞此﹐自露天剪髻﹐發心取七月十五日﹐焚香捨身﹐爲天下遭旱處﹐保求雨澤﹐願祈丰稔。骨屬勸之不從﹐遂就家前起立柴塔。是時﹐四方觀者﹐圍繞贊嘆。招弟形容永不改﹐止如常﹐告辭父母眾人﹐畱偈云﹕來時尋度﹐去卽舊路。三春花艷﹐開謝無固。偈畢﹐嘻笑入於火中﹐旣透發於柴棚中心﹐有靑光一道﹐直衝天門。良久﹐驟雨傾降﹐其火有如油蠟澆灌﹐光艷轉盛。雨過燒畢﹐又降大雨﹐凡兩日一夜﹐應河渠田苗﹐盡皆沾足。至晴﹐王氏泊鄕眾來取骨灰﹐並無纖毫塵邇﹐卻於柴灰中﹐拾得欄子一條﹐雙帶結定﹐在生受持眞武經一卷﹐儼然如故。方知其屍火解﹐惟畱經卷衣服﹐以表誠心。因其雨水通濟靈感﹐所致州縣﹐前來喚王文慶﹐資火內焚燒不壞眞武經一卷看驗﹐詣實施行。次卻準省符照會天下應缺雨處﹐已於七月十五日至十六日﹐天降甘澤周足﹐及勘會本州境界﹐有靑光一道衝天﹐系是何處﹐是何祥瑞。州司具奏﹐準中書省詳﹐宜下壽州﹐以官錢就天慶觀﹐建立小閣一所﹐收王招弟遺邇﹐眞武經一卷﹐用彩匣盛藏﹐永充供養﹐立碑爲記。仍封王招弟爲濟澤聖姑﹐置祠香火。

附語祈晴

果州有失目人陳希﹐於少廣山﹐夜遇一眞武傳訣﹐逐日專奉。後覺出言如附神語﹐爲人求保事叔﹐皆合來意。四遠響馳﹐人所施惠﹐多不戀己﹐用爲功果。咸平年中﹐夏接秋序﹐久雨傷禾﹐州縣祈禳﹐皆無感應。眾狀舉陳希﹐﹐供養眞武﹐祈求有靈。知郡黃房﹐遂令陳希赴廳。陳希卻告黃辰﹐須得親制祝辭﹐迎請陳希家眞武寶座至州衙﹐選道士七人﹐啟立淸淨道場﹐禁屠減刑﹐逐日放士庶燒香﹐瞻禱祈晴道場。已對三日﹐陳希對知通官眾﹐附傳聖語﹕蒙眞武降言﹐果州爲天曹注定六十日雨﹐減除禾顆﹐十分不收。今更有二十餘日﹐連雨未息。今旣要求晴﹐奉天皇勃旨﹐消臧元注日分﹐至明日巳時﹐雨腳漸從正北而收﹐午時﹐天色晴明﹐禾株茂盛﹐必獲成熟。其陳希精神復回﹐適來降靈所說之事﹐皆不知之。明早大雨如傾﹐巳時便晴﹐於正北方﹐云靄頓收。本州復畱眞武﹐展三日道場﹐備香花道具﹐迎送眞武歸陳希家。又於本堂啟建道場答謝。至冬間﹐果州五縣﹐並無檢放苗數。後轉運司體問因依﹐奏聞朝廷。續降回命下果州﹐宜令置立照應記錄﹐於州衙大廳﹐永遠爲驗。陳希除本州支與酒鈣彩帛外﹐特賜靜應居士爲號。

孫隱遣蝗

朝奉郎尙書﹐刑部郎中﹐知嘉州楊扈札子﹕伏見峨縣令孫隱﹐縣治公勤﹐有數衛﹐救濟災苦。第一﹐考鄕村虫蝗傷害早禾﹐峨媚縣𨿽有飛蝗﹐不傷禾穗﹐柢因孫隱付下咒水﹐分偯逐鄕人﹐用柳枝散灑﹐其蝗盡化爲飛蟻﹐投水而變。至秋收﹐不失分毫。檢放峨媚山﹐遞年有虎狼傷人﹐孫隱發黃紙符牒一封﹐給付峨媚山諸管擊神司﹐自後絕蹤。第二﹐考本路轉運使陶汾﹐經歷偶風誕气中﹐孫隱將棗湯調藥灌之﹐乃安。第三﹐考知州楊扈有新婦竇氏﹐臨產驚危﹐孫隱付到生朱符一道﹐燒灰用水調下﹐卽獲平安。緣孫隱任滿﹐本州百姓涕泣﹐舉畱再任﹐特召孫隱審問﹐何術以成異功。孫隱乃云﹕先父太監孫宗道﹐曾隨先皇太宗帝駕取河束﹐夜在錦柄川﹐遇眞武眞君﹐傳授九件符籙咒水科目。先父𨿽不行用﹐隱從受恩﹐一向供養眞武﹐欲誓行符咒水救人。皆承眞武扶助﹐豈孫隱之能。楊扈具剖保奏﹐運使陶汾續有奏聞﹐朝廷看詳﹐未言餘事﹐柢將消遣蝗虫二鎭伏虎豹﹐乃是靈法護爲褒顯。其孫隱﹐系蔭賜恩﹐本無出身﹐令特轉授光祿寺丞﹐再就峨媚縣一任。其嘉州﹐有眞武慈濟觀﹐是知州楊扈﹐運使陶汾﹐及市戶報恩創立。

守卿禳虫

福州百姓林守卿﹐寶元年中﹐因爲海商至漳州海口遇風潮﹐其船看卽沈溺﹐不覺船頭空中現一神人﹐叫言﹕守卿﹐今後休更販海﹐今救爾一船驚危。他日來閩山天慶觀﹐尋南廊任道士相見。言訖﹐化白光不見。其風濤頓息﹐舟橄輕穩﹐回歸福州。遂入閩山天慶觀南廊﹐詢問﹐卽無任道士房。據一老道士云﹕任字卽人﹐著王南廊有眞武眞君﹐舊系人王護國殿。守卿方悟﹐詣殿禮謝﹐因求極好沈香﹐雕裝金縷眞武一堂﹐終身供養。匠者方取沈香﹐方圓可一尺三寸﹐試欲斧鑿﹐忽進數道祥光﹐漸漸光明不斷。其功德完備﹐守卿共約捨錢萬餘貫﹐於州境及閩山宮觀寺院﹐普設大齋﹐重新修蓋天慶觀﹐並人王護國眞武殿奉安慶懺﹐更不令子孫販海經商。當年﹐福州春夏大旱﹐虫蝗飛集﹐侵害禾苗﹐徧祈無應﹐直至七八月間﹐虫蝗不息。州府訪聞林守卿家﹐眞武祈求有感﹖率州官來迎請眞武﹐就州廳﹐逐日三時行道﹐執禮虔懇。才經三日﹐虫蝗自抱樹條而死。四村人連枝折來呈驗。逐日甘澤漸降﹐遂至冬收所傷禾﹐尙救一半。州府慶謝眞武﹐啟大法醮畢﹐準前威儀﹐送歸守卿家堂。其知州陳辭欽﹐六錄林守卿泛海蒙救﹐雕造聖像﹐紅光顯現﹐及祈求雨澤﹐消禳虫災﹐於是七州十九縣﹐普護救濟。保明詣實奏聞﹐續準指揮﹐其林守卿所置眞武﹐仰本州依價給換入京。守卿從此進獻赴闕﹐朝廷相驗﹐系沈香寶座﹐工巧外﹐應現祥光﹐及降福靈感﹐實爲奇異﹐奉聖旨﹐畱納爲鎭國珍寶﹐入內殿供養。林守卿特賜三班借職﹐後來官至右侍禁﹐年九十六﹐無疾而終。

玄天上帝啟聖錄卷之四竟

消禳火德

咸平二年﹐司天臺奏定﹐九月初三日﹐火星合踱婁宿﹐正照齊國鄭州分野﹐大生火災。行下本州﹐預宜禳謝。緣鄭州系京束西路屯兵津要﹐從四月間﹐告示宮觀禳火﹐道場設醮祈禱。時市南李惟信﹐充斗子牙人﹐每夜三更﹐潛於橋道要會之處﹐燒香設拜一夜。偶值都監任從遠出巡﹐作犯夜收﹐解酈州。據稱﹐在外爲不肖﹐犯夜。自正月初七日夜﹐因知一事﹐遂燒夜香。乃問何事﹖惟信曰﹕昨發心﹐將一年解得牙錢﹐醮獻天曹﹐答謝衣食來處﹐作散席齋會。忽有雲遊道士﹐衣冠不整﹐風韻飄逸﹐手挈圖畫一軸﹐入來求齋。是絹畫眞武像﹐惟信欲求供養﹐其道士便允﹐秪取價錢兩貫﹐乃就齋食。至中半﹐忽一聲風鳴﹐不見其人﹐但於坐卓上﹐收得活龜一枚﹐如桃核大。惟信明知遭遇聖眞顯化﹐降授香火﹐兼得小龜靈異﹐因寶惜供養。今年正月初七夜﹐方備下降紙禮﹐燒獻眞武。又見數年前賣畫軸﹐遺下小龜道士入門﹐惟信便拜﹐欲問姓氏﹐不說﹐秪稱貧道能攻歷數﹐等得上界火星至﹐九月初三日﹐正照齊地鄭州﹐主火災﹐燒至萬家。如得一家姓萬﹐不拘屋宇大小﹐全門什物財寶﹐不得移動分文﹐先與抄錄見數﹐至九月初三日天明﹐用一火﹐命男子頭分丱髻﹐身著腓衣﹐手攜火把﹐從正南方繞屋三匝﹐以火燒之﹐至後﹐更無火災。候畢﹐卽眾備上件屋宇﹐種種等物﹐酬還姓萬之人﹐方可消禳。貧道出門﹐化白光不見。惟信𨿽得聖降報說﹐不敢申訴﹐惟夜後﹐從市中要處﹐禮祝火星﹐願兔其災。今有隨身香火鑪照證。州府據牙人供狀看詳﹐與近降朝旨一同﹐遂差公吏緝問姓萬人家﹐將家產什物抄札見數。責下眾戶﹐候火過﹐塡備文狀在案。放李惟信歸家﹐焚香保護。旣時日至﹐裝一著誹衣童子﹐將市西府橋萬明一家焚燒﹐被南風吹駕﹐焰起勢猛﹐火分二邊﹐人心驚駭﹐不覺靑天驟雨一陣﹐火勢因息﹐不經一時﹐燒過萬家。李惟信家眞武座下﹐不見小龜。是時﹐趁風雨化去。鄭州承此靈驗﹐已行遣。次又準中書剖子﹐爲司天臺照見﹐九月初三日﹐火德已臨鄭州﹐主於寅時﹐燒除萬家。取問﹐曾不侵動官物庫仗等。時兵部侍郎參知政事昊敏古﹐判鄭州﹐開拆保奏﹐續降指揮看詳。李惟信遇眞武﹐救災以顯宿德﹐宜賜法酒百瓶﹐絹百匹﹐米十石﹐鈣十石﹐錢百貫﹐仰於本州公使庫支請。並有萬明先﹐肯全家代燒﹐克時消禳﹐亦給酒米例物﹐急令塡造屋宇﹐財物償還﹐不得遲滯。其有國家州郡﹐承此眞武及南方火德尊星﹐慈悲顯濟﹐謹﹐就在京玉津園﹐建道場七晝夜﹐設醮一千二百分位答謝。

折應計都

至和三年八月初一日夜﹐有黃气出南方﹐三夜而沒。據司天臺朝奉郎夏詢等割子﹐伏觀黃气﹐現於正南﹐屬昊國分野﹐其气一名天門黃道﹐二名土央﹐三名計都﹐現於磨竭宮天門。黃道﹐主次年國有內憂﹐應在陰宮一人。以土央爲墳墓之象﹐計都是九天橋宿。非時泛宮出現﹐主一方軍民﹐至冬後疾患﹐人死四分。猶得此星﹐於磨竭宮﹐踱犯亢宿﹐又是解災福德之曜﹐伏望朝廷早賜謙禳。時臣僚參詳﹐事屬未來﹐合預防之。謹就玉津園﹐建內道場一月。應名山大川﹐並遣降禦香﹐投放龍簡﹐建道場法醮﹐各七晝夜。仍頒行德音﹐減除罪囚。又於大內熙聖殿﹐別致黃籙道場四十九晝夜﹐每日聖駕躬幸﹐禱祝計都星君﹐及束方亢宿﹐並家堂眞武福神﹐保求休證道場。日限將畢﹐忽日正午時﹐驟起風陣﹐泛湧黃沙﹐籠罩目前﹐空中一金甲神人﹐現於庭際﹐稱臣是監西天門葛將軍﹐與北方眞武﹐同管陽問﹐奏注善惡。近見南方天門﹐黃道開現﹐乃是計都星君當遊九天。七百二十年一大周宮﹐到此遇本運﹐爲中方土央相衝﹐作黃气三日﹐纏亢宿﹐磨蜴方退﹐主陽間內憂﹐從屬豬陰人國長而起﹐不半年間﹐荊湖﹑江浙﹑福建﹑廣南﹑淮漢路﹐人死四分﹐墳墓徧道。可應其气﹐災𨿽未到﹐柰帝德一感驗﹐建醮投龍等事﹐猶未全禳﹐惟德音一行﹑臧放囚獄﹐承此種種功勛﹐感動諸天﹐蒙眞武憑此朝奏北極﹐北極朝奏玉皇﹐特蒙劫命﹐天皇親往校察﹐計都星君已爲﹑官家禳解﹐定下二十九歲﹐命屬豬陰人一名﹐新年正月初旬當死﹐宜往正南方二十七里外﹐衝黃道。日立墳墓﹐當爲內憂﹐救南國諸州四分軍民死亡﹐爲陛下折應計都之限﹐至時﹐切不得發哀﹐爲此人命限已滿﹐元注壽數。今受眞武囑付﹐特來代報官家知悉﹐卻返天門。至次年正月初三日﹐貴妃張氏棄世。貴妃年二十九歲﹐正月十九日亥時生﹐命宮屬豬。候黃道利日﹐於正南二十七里﹐立墳墓。自後﹐更無災憂﹐綠此應驗﹐並賴眞武降靈﹐保助天下。感其恩宥﹐及西天門葛將軍等神降報﹐宜付有司﹐賜在京諸宮觀﹐各令建設羅天大醮三晝夜﹐報答聖恩。

天降粟麥

河北兩路﹐自眞定諸州縣於建隆立軍後﹐二載皆旱﹐稻粟麥豆﹐顆粒不收﹐軍民饑疫﹐流『移轉死。時磁州﹐於七月初問﹐據四門監守軍兵互報﹐今有商用車乘駝馬﹐般販到席子粟麥等﹐各稱投官倉寄貨。太守差官﹐逐門接引其客。續承都監張靜等公狀﹐備說四門﹐有席袋二千粟麥﹐並無主者。看守居民﹐盡言見西門來者﹐卸下席子﹐探疊了當﹐各牽駕車馬﹐向崇明觀右門入去。餘三處﹐無人知其去蹤﹐但見席角上纏黃紙馬。知磁州陳庸﹐通判莫千之等﹐至西門崇明觀﹐集道眾取問客人姓名﹐道眾對日﹕觀門荒獘﹐卽無車從入到本觀。庸等問曰﹕此觀甚代建立﹐多少殿宇。據稱始自前唐﹐因天曹甘眞君謫凡﹐教化靑提道士﹐修學之處。後爲甘眞君白日上升﹐靑提亦化去﹐方賜爲觀。內有三淸殿﹐北極七元殿﹐甘眞君殿﹐眞武靈應殿﹐共四所殿。除眞武殿常積到下降日﹐軍民施利﹐逐旋修營外﹐餘皆摧損。庸等差撥軍腳﹐般運席子﹐寄著州倉。四門粟麥﹐共計一萬斛。磁州民間﹐正乏賬濟﹐不期有此斛物﹐若從天降﹐未﹑敢擅耀﹐須奏朝廷中書門下﹐受磁州申奏。又據本路眞定等二十餘州申到﹐亦有粟麥到州﹐與磁州無異﹐卻稱元從磁州販到。今將逐州數目鉆合﹐共計粟麥一十五萬餘石。先下諸州﹐疾速賤價出耀。仍勘會今來進到金錢云馬﹐顯是世間燒獻﹐眞武下降﹐紙馬分明。遂遣禦藥資香祝版﹐前來磁州﹐同知通判等﹐就崇明觀齋醮。仍於內庭﹐建報恩眞武禦容殿﹐乃下河北轉運司﹐將元耀到聖降粟麥價錢﹐重修一路州軍眞武宮觀﹐仍改崇明觀爲護國聖濟觀﹐特賜眞武殿爲靈應﹐並金字禦書。所是內庭﹐修建眞武禦容家堂﹐亦贈北方鎭國玄都殿額﹐用表聖恩。

田生茨

梓州梓潼山上淸紫極觀﹐是西晉葉華眞人修煉﹐遇太上老君來教掙樂國王太子金闕先生成道之處。淨樂太子金闕先生者﹐卽眞武是也。觀內有北極紫微殿﹐是葉華眞人未上升時﹐親爲眞武綠化建造。皇佑元年﹐梓州饑疫﹐死傷十至七八。忽有一村莊老兒﹐推車賣蒸茨﹐居民競來收買﹐喫者﹐終日不饑。往來貨賣﹐經月餘﹐人祇見從良苑門入﹐復從舊路去。吏部侍郎張升﹐爲梓州刺史﹐差人潛地踏逐出入歸處﹐據回報﹐但見近梓潼山紫極觀前﹐自然有黑霧遮接下見。次日﹐更不出來﹐卻有人相傳﹐從良苑門外紫極觀前﹐計十五里路﹐傍田地盡生茨﹐應一州饑民﹐無不掘喫﹐救過六十來日﹐已接新糧粟豆之類出市﹐其田土茨﹐頓絕苗顆。張升遂備香幣﹐特詣紫極觀朝謁。因入紫微殿右廂﹐乃見靑艸狼藉﹐接繞眞武之堂﹐乃令侍吏於臺座側﹐取其艸看﹐盡是茨根苗。再令人取﹐卻化爲紙灰飛散﹐秪有初收得連苗兩顆﹐遂用香合封盛﹐備述因依﹐赴京進奏。準中書回降﹐進到眞武救民應化茨﹐已奉聖旨﹐賜入四聖觀﹐宜下梓州﹐於街市要會處﹐期集道眾﹐建攔街天曹大醮道場七晝夜﹐普設大齋。仍詣紫極觀眞武殿﹐別修醮祭﹐並賜殿牌﹐以救化救民爲額。

鄭箭滅龜

北京大名府﹐天聖二年八月十四日﹐黃河燥口壩捺頓破﹐燥水打壞﹐軍民卒難。救捺時﹐提轄官通判華惇臣等﹐前去相驗﹐燥壩基址巖穴下﹐有一黑殼大龜﹐兩目俱紅﹐若或浮起﹐其浪湍急﹐壩索衝斷。遂具中畱守司。後因宰相衛公韓琦﹐守鎭北京﹐隨行有指使鄭圭巡轄﹐因到燥口﹐其龜復出爲患。鄭圭往看﹐委是水怪﹐情知容易除滅﹐圭備朝服弓箭﹐焚香禱告天曹﹐一箭果中其龜﹐仰落巖下﹐波浪不起。兵夫修垮完備。至天聖三年正月三日﹐鄭圭風涎候起﹐卒死於癬宇。經兩日﹐還魂往見畱守衛公云﹕圭被鬼使二人前來﹐云﹕閻羅王急喚鄭圭﹐不合射殺黃河燥口五百年龜精。今負冤來訴﹐急要證對。及檢交籍﹐鄭圭壽祿未盡﹐又令二鬼押去。過一山下﹐見立一早旗﹐隊仗紛紜﹐圭問﹕此是何處﹖鬼卒曰﹕是下界風壞囉山﹐常有天眞到此﹐校量三界事務。圭遙望隊仗問﹐見石上坐者﹐乃是陽問供養眞武。圭趨進唱咯﹐眞武降言﹕汝陽間人﹐安得到此。鬼使具述事因。眞武云﹕韋閻羅行事躁急﹐不詳眞僞。其龜是西蕃夢云城苑州土地﹐昔被先朝師父陳忠元破苑州﹐城隍驅牒﹐其神蒙天符﹐遣往鄭都﹐爲黃河第四燥砂水土地﹐屬北蕃卓州。因在彼﹐則別無供賽﹐遂化爲妖龜﹐隨水而上﹐至大宋界北京黃河第七燥﹐翻壩捺﹐損壞軍民﹐計一萬來口。天道不容﹐合爲鄭圭一箭射死。況地府未憑天文制動施行﹐令符吏懷吾足前小龜﹐同鄭圭及二鬼卒﹐返見韋閻羅。若鬼妖亂有抵對﹐卽令符吏放出小龜﹐仍告於地府﹐其鄭圭壽祿未終﹐兼圭主人﹐宰相衛公韓琦﹐乃是紫府眞人﹐見判北京﹐他日寶登﹐慮爲不便。言訖﹐圭拜辭﹐卽隨符吏鬼使至陰府﹐果見鐵籠罩其大龜﹐左肋帶一箭﹐呻吟銜冤。二鬼使具言眞武教旨。是時﹐閻王旣聞﹐卽下殿仰空頂戴﹐遂急令檢到制動﹐指實虛牽情罪﹐合加所犯﹐墮於江海﹐爲推潮運砂﹐四足無名水獸﹐無形餓鬼。其妖龜猶作人言﹐要與鄭圭執對。符吏於懷中取出小龜﹐放金色光一道﹐置於妖龜之前﹐妖龜被光芒爍射爲一塊﹐更不轉動﹐被聖龜挾散於虛空中﹐化爲微塵。鄭圭因此還魂。韓衛公爲避紫府眞人之號﹐以致兵馬鈐轄王琮﹐通判華惇臣等﹐同狀保奏。續降朝旨﹐下北京於黃河垛口﹐置立護國眞武殿﹐建醮立碑。仍與鄭圭升轉一資﹐及賜衛公韓琦寶登堂額﹐仍許隨行所至名館。

裴劍驅虎

汾州橫山﹐嘉佑年中﹐忽有一虎﹐早暮當路傷人。才聞官司及獵戶打捕﹐則變爲五七隻﹐遞相抵拒。況是河束入京要路﹐爲害及大。因三水知縣楊宗道﹐挈家赴任﹐道出橫山﹐被咬去一女。申州及提轉司﹐牒差地分巡檢等﹐與人防護﹐添立賞錢﹐召人獵捕。時有雲遊道士﹐姓裴﹐狀稱能斷此虎。本州依申裴道士去﹐稱七日又來﹐稱此虎非是眞獸﹐乃漢時趙國諸侯﹐張毅一家七口﹐負楚兵殺戮於此山。采樵人見之﹐不認﹐乃將七副死屍收聚一處﹐埋在橫山神廟後深僻處﹐不曾有人踏踐﹐因此遂成精靈。又因天赦日承﹐得瑤池玉液甘露入腹﹐致變化爲猛虎﹐要食人血肉。欲邀使篩出城看斷此妖虎時﹐知州李庠運﹐副邵唐提刑孫康應﹐抽帶兵甲﹐前往橫山坡嶺。道士獨自探入﹐忽天色昏暮﹐風煙四起﹐仿髴於云端露現裴道士﹐披髮執劍﹐叫云﹕李庠等不得驚恐﹐已驅出妖虎七隻。庠等卽時頂拜﹐知是眞武﹐曾於唐則天時﹐降應裴侍郎家誕生﹐畱此姓氏。其妖虎七隻﹐如被繩縛﹐俱蟠伏於地﹐哮吼數聲而死。空中復有七人﹐拜躍告報諸官﹐毅等乃漢朝張毅家屬﹐遭楚兵殺戮﹐久爲精獸﹐多傷人畜﹐合當碎除。今蒙眞武﹐將毅等從前爲虎傷人性命之罪﹐求天赦解之﹐畱此七虎身皮﹐賞謝諸官。毅等已承天恩﹐牒去東嶽﹐判注生道。乃裴道士﹐亦於雲中隱化。指揮獵戶﹐開剝虎皮納官。汾州同提轉司﹐具奏朝廷﹐準中書指揮﹐宜就橫山﹐特建眞武祠堂﹐選道士三人焚修﹐州司月給錢米﹐要鎭伏此地﹐令香火不絕﹐仍立碑記。

當殿試法

唐則天時﹐殿前提點使南安軍觀察使賀全龍﹐訓幼童五百﹐習狐女邪法﹐稱是北方七元神眾下降﹐爲全龍驅使﹐累於殿前用法﹐喝起妖童﹐乘雲下雨雹﹐放狂風。則天信寵之﹐朝臣多被全龍妄奏﹐失寵祿者甚眾。時西蕃侵叛﹐趙弘爲首。才軍陣相抵﹐見彼云生空中﹐頓發火電﹐或見龍虎羣醜異狀﹐趕逐兵馬。中外奏請賀全龍﹐用天元家童正法﹐可用卽付印﹐授全龍帥兵二千﹐至境與趙弘一陣﹐折天兵二千﹐行法家童五百﹐並皆傷中﹐手足不完。賀全龍回程﹐面奏則天請罪﹐蒙賜免過。續有告急﹐趙弘兵漸犯界。則天憂慮深切﹐忽門下侍郎裴濤奏曰﹕臣有男仲方﹐十六歲﹐自三歲﹐出言成章。於九歲﹐夜遇天神﹐教授弓馬。臣將一家賤累﹐甘保本男﹐將五百步兵﹐前去剿戮妖寇趙弘。遂審問仲方﹐正賜太常寺祝﹐仍借授光祿丞﹐統兵前去。仲方直指趙弘陣所﹐秪用劍光曩定妖兵數千﹐獲趙弘於馬下。仲方並不殺戮﹐引帶回國﹐奏曰﹕趙弘妖衛﹐今被臣略施小法﹐已擒本人見到。則天退左右﹐謂仲方曰﹕顯卿身是北極眞武﹐寄凡顯聖也﹐未審殿前賀全龍﹐受七元正法﹐所用如何。仲方曰﹕賀全龍訓家童﹐習玄綱狐女妖法﹐用咒語使家童﹐各於腳底﹐以生朱寫其邪文﹐遂至超騰雲漢﹐傾降雨雹。其法猶不如趙弘﹐爲朝廷寵信﹐以致諫淨臣僚﹐無辜貶逐。若不禁遏﹐浸成大逆。臣願與全龍赴殿階﹐各進一法﹐少釋陛下疑惑之意。尋賜賀全龍同裴仲方﹐當殿試法。其全龍﹐乃驅妖童五百﹐勇進馳騁﹐兩班文武﹐莫不觀鑑。然後﹐仲方用淨水一噴﹐其妖童五百﹐於空中斂迹﹐皆擂入仲方隨身劍鞘內。全龍無所措手﹐於殿前叫云﹕告畱全龍殘喘。則天急起焚香﹐語仲方曰﹕念全龍是國母之親幸﹐免殺戮。仲方遂放賀全龍一命﹐其五百妖童﹐於劍鞘中發眞火﹐焚爲灰燼。仲方奏告﹐所有前後黜責臣僚﹐仍舊復官。特賜仲方神應將軍﹐所收趙弘等﹐仲方亦奏請放還西域。

聚廳禁妖

太平興國四年﹐武安軍節度使尙書左僕射石光嗣﹐移鎭洪州﹐因聞本地性好邪法妖術﹐𨿽曾禁約﹐終不能絕。切知俠道山祖聖觀﹐有持法戒潔之士﹐請到羅浮洞法師淩居。邈來問﹐因知洪衡潭鼎鄂一帶供養者﹐盡是南神。分差官員﹐搜捉到習左道邪術﹐馬用成等一百十六人﹐當廳聚官取問。據馬用成執覆﹐本非齊學左道﹐因爲江南荊湖地水接連﹐蠻貊常被七十二候傷魂神殺﹐行熱疫﹐令人作事淹滯不利﹐惟信左道法術﹐施刀刃油火金剛法事驅鎭﹐稍愈。石光嗣令逐人資出行衛刀棒油鐺火熬等物﹐並行毀﹐納責狀疏放。至當年七月﹐洪州果有傷魂爲禍﹐居民皆患狂熱﹐食瓦屑磁石之類﹐或緣懸屋梁﹐或上掛林木﹐或赴水入溝﹐口稱穢言。光嗣召法師淩居邈﹐普施符水﹐救治患人﹐盡皆較損。又慮後來狂患再作﹐乃鏤板印眞武靈應聖號牌子一萬餘道﹐偯散與人供養﹐遇每月下降日﹐誦《眞武妙經》。積有歲月﹐竟絕其災。從此﹐去邪歸正。石光嗣申奏﹕洪州自南唐以前﹐𨿽有宮觀﹐而眞武殿宇香火﹐至今未有。三司禮部詳定﹐合下洪州﹐於天慶觀舊來眞武殿去處﹐專委守臣﹐如法蓋造。仍賜禦書殿牌﹐以護國感應爲額。石光嗣後往俠道山﹐謁法師淩居邈﹐受持眞武法式。遂求致政歸趙州治﹐幽居簡塵﹐崇奉眞聖香火﹐壽至九十九歲﹐無疾而終。

妖惑柴邈

眉州防禦使柴遜﹐有弟柴邈﹐年三十一歲﹐爲右侍﹐禁婚娶。滌王宅觀察女﹐夫婦不睦﹐別置寢房。其柴邈﹐忽得患廷贏﹐醫卜皆云邪气入心。才見妻入房供應湯藥﹐便生。憎怨。偶一夜﹐兄遜潛往看觀﹐聞邈房內﹐似有婦人笑語之聲﹐遂令家人守候﹐天明入邈房﹐開帳看﹐俱無形影﹐情知弟邈﹐顯被妖孽迷惑。再三詢問﹐然後云﹕二年前﹐到聖水觀﹐爲見西廊有梁昭王堂殿﹐壁上畫執笛神女一人﹐容格媚態﹐曾用手摸其面手﹐笑謂同行人曰﹕待尋求憊地一人爲偏室。此亦作戲﹐何期此夜來謂邈曰﹕你與我手眼來去爲定。因玆﹐契合一處。至今﹐每夜二更初來﹐五更初去。見有此人襕帶上香囊一个表照。將出驗認﹐委是異物﹐親屬收之。繼來聖水觀梁昭王堂﹐尋見其壁﹐委有執笛彩女﹐容貌絕色﹐欄抹一角﹐彩畫消落﹐尋將上件香囊輳依﹐縫脈相合。柴遜具析情由﹐從登聞鼓院﹐經由中書﹐得達聖聰﹐奉聖旨﹐送開封府施行。蒙府司行牒下聖水觀﹐令燒與本觀土地﹐驅遣其祟﹐爲患如故。再行請到都道錄錢君平﹐用法造符錄文牒﹐並金錢云馬﹐同龍圖閣學士知開封府包拯﹐親至聖水觀﹐禱告眞武﹐將符牒望北燒之。當夜﹐柴邈房中不聞有人語笑聲。經半月﹐其聖水觀﹐每二更時﹐人聞西角﹐如牢獄行杖拷囚﹐有婦人聲叫﹐徹響於外。忽夜於柴遜門首大哭﹐而喚柴邈言﹕被爾誤我一身﹐因眞武受詞﹐搜捉我去勘問﹐送京都土地﹐經半月淩拷﹐喫盡無限痛楚。今蒙眞武慈悲﹐兔我鐵杖之罪﹐押往陰山﹐爲無辜女鬼﹐三百劫限滿﹐卻還陽間﹐神中受生。今來報爾知委。柴邈從此平復。府尹包拯具述﹐面奉聖旨﹐宣柴邈﹐引見據奏﹕臣願受差遣﹐積蓄俸料﹐普設羅天大醮﹐上酬眞宰。除依奏外﹐賜玉津園內﹐修建法醮﹐普設大齋﹐答謝眞武護國救民之恩。

魅纏安仁

復州觀察使孫漸﹐有男安仁﹐年十七﹐賜三班借職﹐授鳳州龍門鎭監稅兼巡檢。到任半年﹐形神昏耗﹐語言顚錯﹐公務乖疏﹐致被州府差官替罷。尋醫歸家﹐其患不退。父漸夜聞安仁房內﹐婦人言笑不已﹐方知是妖怪魅惑。明早﹐惇逼詢問﹐不兔說出。安仁被鳳州龍門鎭侯家山土地湘花女相纏﹐每至三更時卽來﹐直候日出時﹐化爲塵影潛藏。父漸聞此﹐面奏禦前﹐奉宣差翰林書禁全科師巫﹐行持法事﹐凡經半月﹐不能驅除。再入奏進﹐還其科﹐遂至宰執公卿奏議﹐孫漸家庭不曾供養鎭宅神祇﹐卻有他州山邪爲禍。當發心﹐速往道觀中﹐求懇眞武救護。孫漸依察聖旨﹐親自寫疏﹐詣四聖觀﹐許願虔懇﹐仍借眞武聖幀﹐歸家供養。將滿七日﹐一夜更初﹐祇聞安仁房內﹐雙聲動泣。至曉﹐安仁如大醉方蘇﹐言語全不顚錯。安仁稱﹕自赴龍門任﹐巡轄馬鋪﹐夜宿侯家山驛。是夜三更﹐不覺外林前燈火再明﹐帳前見一美女﹐冠衣異俗斂袂低聲云﹕奴非鬼怪﹐不須驚怕﹐與安仁是宿緣﹐合注定於此相候。奴是湘浦龍君之女﹐因爲思凡﹐蒙東嶽降謫爲管山土地﹐人皆呼爲湘花神女﹐有半仙之分。從此相慕﹐豈忍相拆。今來﹐爲君父母請到眞武降宅﹐有無限天丁力士﹐日遊神道﹐隨從捨宅搜檢﹐奴若遭檢錄﹐必受鐵杖驅斷﹐永罰爲下鬼﹐不能得處塵寰﹐從此棄別﹐歸侯家山。臨行灑淚﹐就髻取下碌玉小梳一隻﹐令安仁藏於髮髻﹐候奴再會﹐欲此照證。尋令取看﹐委非凡物。乃賫玉梳呈奏﹐賜入內庫神器局收掌。又奏﹐願就於四聖觀設羅天大醮﹐並設大齋報恩。宰執等謂孫漸曰﹕當時未信﹐今乃果應﹐委知供養眞武之家﹐靈應不可思議。

陸傳招誣

朝奉郎尙書司勛員外郎﹐差充廣東提刑裴宗元﹐因經韶州花蘭山﹐得患如店疾﹐夜無停睡﹐言語失次。將理醫藥﹐莫測其疾。有一官員云﹕向聞提刑到花蘭山來﹐竊知此處﹐並是屈死冤魂滯魄結聚於此山﹐鐵風洞五道判官拘管﹐在彼不少。卻有城下事神人獨孤立﹐能持法調治﹐不免喚至。獨孤立才入提刑司第二重門﹐便云﹕見一著綠衫官人﹐抱屈銜冤﹐守索提刑性命。眾官道﹕是甚神道。＇見此情由﹐獨孤立又云﹕竊念立本是儒生﹐昨遇眞武眞君﹐憫立寒賤﹐心慕道緣﹐不虧孝義﹐化爲賣藥道人﹐爲立用藥點眼﹐兼得文字一紙﹐卻是驅禁之術。從此﹐用藥救人﹐無不靈驗。獨孤立前設香案﹐以時花諍水妙香﹐供養眞武﹐結下壇戒﹐用黃羅一丈二尺﹐以生朱書篆上淸符籙﹐望北咒敕焚香﹐隨紙燒化。札下劍器﹐上掛五方符吏﹐六丁直壇法帶﹐四十九事地輸﹐四十九椀燈。檢校司判官筆硯等咒﹐誦楊枝淨水﹐啟請眞武降靈﹐叱遣直符﹐賫持表信﹐升天通報。持法旣了﹐囑付提刑宅眷﹐如遇眞武降臨﹐不得驚恐。至第三白﹐忽遇聖降﹐從裹面撮出妮子﹐來眞武案前﹐附語云﹕是棣州司法陸傅﹐因爲裴宗元是本州通判﹐緣與先父少卿有隙﹐部將傅報讎計會。柢應弟子裝誣﹐於國忌日﹐行藥有濫﹐攝傅下獄﹐非理鞠勘﹐令招承違逆罪犯﹐淩逼負屈身死。傅爲本壽未滿﹐合牒花蘭山鐵風洞收管﹐無由冤訴。何斯裴宗元來遊此山﹐遇傅冤魂﹐遂纏繞至今。秪綠裴宗元祿壽方盛﹐未獲便害其命。今值眞武福神降宅﹐搜追邪疾﹐憫傅枉亡﹐更不遣去鐵風洞﹐就此用法水洗滌寬魂﹐仰承眞武授記﹐令陸傅面東﹐朝禮本師金闕玄元帝師太上老君畢﹐再托蔭於富貴之家﹐爲男兒身﹐亦服官職。仍遣符吏賫持符命﹐前去花蘭山鐵風洞﹐計會所屬勾鑿枉死鬼名﹐自後更無執對。所附妮子卽覺﹐裴宗元當卽平復。將家中金銀錢物﹐就廣州天慶觀﹐修懺罪謝恩醮七晝夜﹐並齋宮觀道士﹐及謝獨孤立。保明申奏朝廷﹐續降聖旨﹐獨孤立可賜本州助教。裴宗元從此修奉香火﹐終身不替。

王虎中計

朝請大夫兵部郎中﹐知滌州﹐充兵馬都總管錢廷年割子﹕伏爲滌州通判職方郎中姚孜﹐不時在假﹐或時發狂﹐若與人交爭﹐鼻口出血﹐日夜不睡。至平復審問﹐又自不知﹐但云如被執縛於林野之間﹐有人理會性命。事三年﹐醫者皆調理不退。後因轉運使陳冤﹐說及東京五嶽觀道士宋之才﹐用符法咒水治之。宋之才見充右街道錄﹐入內備宣召﹐難以擅請﹐不兔具錄姚孜事由﹐申奏朝廷﹐蒙宣借宋之才法師﹐到滌州姚孜宅。遂令宅內設香案﹐先燒符牒﹐遣功曹符吏﹐寶入天門﹐報覆眞武﹐願賜威光﹐下赴祈禱之處。然後將帶到眞武幀像﹐鋪設掙水法物供養。正值五月五日﹐焚香守備眞武降臨。令一書吏﹐用紙筆伺候﹐附口寫錄。約是酉時﹐見姚孜披髮﹐從臥房大叫一聲﹐奔走出來﹐香案下跪膝通傳云﹕本舒州桐城縣主簿王虎﹐慶曆初年﹐姚孜爲太湖令﹐因受差﹐同往大云倉﹐般量上供米麥。姚孜卻受專監金銀﹐計囑虛擡﹐欠折正數小麥八十石。時王虎不知﹐柢隨情於赤歷日﹐同簽押﹐申本州並轉運司訖。後來﹐姚孜先知事發﹐從太湖差人來送書﹐並人事黑漆琴光鐵崇六隻﹐遂問來人索書﹐卻稱渡江遭浪損壞﹐及將信物看驗﹐委是水浸浪邇。其書浸壞﹐不任開覽。來人告覆﹐且畱下崇子﹐客急回太湖﹐別換書來﹐請領回文。虎不知是計﹐從此畱下。自後﹐不見換書人到﹐驀被壽州勘院準動﹐前來追攝﹐入獄鞠勘﹐與姚孜等對認。同情受過大云倉般量專監金銀﹐遂往王虎家﹐取到姚孜人事崇子六隻﹐洗刷辧認﹐一只是金﹐五只是銀。王虎在獄﹐方知陰中姚孜之計﹐無由分辧﹐因而气塞衝心﹐不明身死﹐被姚孜推逃﹐亡王虎承當﹐卻全出姚孜﹐罪犯陽間。秪謂王虎身亡﹐照證無憑。柰爲東嶽陰府祿壽簿上不注﹐王虎枉死﹐不當收管﹐柢在塵劫﹐無由解脫。三年前﹐於塒州夾岸﹐遇見冤家姚孜﹐相纏至今﹐須要同往束嶽執對。幸遇眞武今日下降﹐已荷授記﹐爲虎解脫冤魂﹐得與姚孜相離。蒙給賜照證文字﹐往陰府注生﹐從今更無儼執。姚孜良久蘇醒﹐延年等具奏朝廷﹐姚孜遂罷官﹐歸湖州﹐捨錢二千貫﹐入舒州靈仙觀﹐添蓋眞武閣。

陳妻附魂

淳化二年六月二十一日﹐束頭供奉官閣門柢侯秦中立﹐受差秦鳳路提點軍器。秦中立一生侍奉眞武不違﹐寅夕香火。中立旣受差遣﹐將絹彩畫眞武﹐幀軸隨身﹐到京兆府參見。判府陳儼言﹕有子景仁﹐見年二十四歲﹐曾婚張氏。方一年﹐張氏染療疾死﹔景仁傳染其患﹐時似顚狂﹐或喜或悲﹐自歌自語。有時﹐聞得與其妻往來房內﹐鬼哭神言﹐敲打驚響。徧求醫禁﹐略無效驗。中立曰﹕今且歸驛﹐當爲齋心﹐明晨來看。中立夜就館驛﹐焚香﹐掛隨身眞武供養﹐先具誠懇奏知。次日天明﹐中立遂親手擎幀﹐步趨入府堂﹐將眞武幀像﹐就陳景仁房室前﹐淨設供養﹐令陳儼合家虔誠撚香祈禱。然後﹐中立手攜香鑪﹐入房看觀﹐問景仁年幾生月﹐受病時日﹐因依﹐錄奏狀一通。當日﹐於眞武前﹐用符吏紙馬燒奏。至第四日﹐中立在綰捨內﹐夜至四更﹐聞人叩門云﹕念奴是京城故侍郎張升孫女﹐因嫁陳景仁爲妻﹑未滿一年﹐染卻勞气﹐沈頓著林﹐被醫人將作血隔調理﹐誤投湯藥﹐枉壞性命。因此﹐孤魂不收﹐遊揚塵中﹣日夜銜冤。忽因景仁前三月間﹐出城遊獵﹐得與附托魂魄在身﹐免在荒野﹐遭界分土地驅逐。今閣使帶眞武入宅﹐對定景仁房供養﹐奴被聖威逼逐﹐無處港藏。蒙眞武慈德﹐差使丁神搜奴魂魄﹐面見尊神﹐憫奴冤枉﹐賜以楊枝淨水洗滌身魂﹐仍得授記﹐解釋冤債﹐更不歷轉陰司。今得托生﹐鼎來羅宗傅太尉家﹐依前爲女身﹐特來報謝而去。中立逐一記錄﹐往見陳儼﹐其陳景仁遂已痊復如故。陳儼﹐其陳景仁遂已痊復如故。陳儼表奏事因﹐甘退三資本職﹐並男景仁覃恩誥動﹐保明舉轉秦中立出官﹐除授東上閣門使雄州防禦使﹐及男景仁﹐本授太廟室長﹐並不追降。陳儼施財五千貫﹐蓋造上淸紫極宮眞武立身功德殿。奏請劫額﹐續奉聖旨﹐特賜通靈普慈之殿爲額。

王氏懷鬼

舒州金部員外郎王堯年﹐有女年三十一歲﹐肚懷鬼胎二年求醫﹐皆莫能治。不惟父母憂慮﹐其女常自疑惑﹐欲往後園自縊﹐空中聞人叫云﹕不得亂棄性命﹐是汝五百年宿債﹐何不去告宅神。女子回顧﹐又無一人﹐遂歸家說與母。所謂宅神者﹐本家柢有眞武﹐別無聖像。乃請靈仙觀法師陳居巽﹐就家堂結持壇戒﹐遣發符使﹐特詣天曹﹐懇求聖降﹐願爲王氏消除宿業﹐免其胎腹。合家虔誠﹐守候法師報應。時十月二十一日午時﹐忽有碗口大小紅光暈﹐徧散屋外﹐盤旋壇前﹐遂降附王氏﹐而言﹑。前生曾與藥婆貨毒藥﹐與人打取胎孕﹐內有貴命寄胎﹐遭其所毒﹐又復沈墜﹐卒無出期。此罪當永劫罰爲恆沙毒蛇。汝緣有此一世人身﹐又遇負殺冤家在於腹中﹐飲食血肉﹐脹塞心胸﹐欲害其命。因後園取死之際﹐遇吾隊仗。今有香火感吾下降﹐吾當爲汝永除此冤﹐更無執對。於今夜二更一點﹐就汝外林前﹐地點輪燈﹐七七四十九碗﹐替代一身﹐用名香淨水紙馬供養。至四更盡﹐就彼呼女子小字﹐年月日時﹐連替代金紙﹐燒與前生冤魂﹐其胎不過月日﹐自然消散。居巽禮謝﹐紅光漸散﹐乃知眞武回馭。堯年燒奏了畢﹐立下疏契﹐候女子胎患消散﹐願將此宅並後園﹐捨爲眞武降聖行宮。其女果應月日平安。於外﹐有人傳播王金部女子遇眞武救濟﹐其身必貴。堯年見授襄州通判﹐遷改新宅。才辦承舒州太守謝方平﹐爲次男景祥議親﹐遂納禮成結。堯年面將宅並園﹐興蓋殿宇﹐計會舒州及監司等處﹐保奏朝廷﹐頒賜名額。準中書剖子﹐取問王堯年﹐所捨園宅爲宮﹐一力難圓﹐又奉聖旨﹐國爲添造三淸寶殿﹐並北極七元殿。仍賜降眞慈救觀爲額。

玄天上帝啟聖錄卷之五竟

玄天上帝啟聖錄卷之六

奏錄延壽

仁宗皇帝於至和二年﹐染患不豫﹐據三司禮部﹐校定到南嶽嵩陽觀法師王伯初剖子﹐欲上奏北極﹐審其壽歷﹐須是遇庚申日﹐皇帝禦札奏章。於是夜戌時﹐躬親析懇於星斗之下。來早﹐伯初必知奏章細因。後至庚申日﹐皇帝令宮儀副紙筆﹐代寫奏錄。至戌時﹐露天燒化。次早﹐宣問伯初﹐卻云﹕夜來不曾有奏錄到天界﹐恐皇帝不曾親札﹐奏章不專﹐以致難達天闕。乃用舊意﹐至誠禦札奏錄﹐於是夜﹐懇禱燒奏。次早﹐伯初﹟才宣喚﹐便稱慶賀﹐臣已見夜來章奏﹐傳到北極中天大帝殿下披閱﹐見送眞武佑聖院保明﹐更俟七日﹐終獲是驗。伯初親見奏章﹐紙共七幅﹐從頭暗念﹐並無一字異同﹐聖意喜悅。至七日﹐伯初復見﹐屏退左右﹐奏皇帝﹕臣適在牛女宮衝接聖仗﹐已蒙眞武保明仁德﹐合展聖壽一紀之數。回至西天門﹐見葛將軍伸重﹐望皇帝不可忘之。綠此聖候平復﹐賜王伯初充在京兩街都道錄﹐住持五嶽觀﹐賜紫乾元洞神法師。因而﹐聖意思慕眞武垂恩﹐顯應事邊非常﹐再行催促監當官﹐疾速建換內庭家堂殿閣。仍令三司禮部﹐關報合屬去處﹐搜尋眞武事邊保奏﹐檢類施行。所有延壽感應事﹐兼西天門葛將軍﹐系皇帝畱恩之故﹐今就眞武殿右畔﹐亦蓋報恩殿﹐焚修香火。

施經救災

南京應天府﹐有上淸鴻福宮﹐系太祖興隆建極﹐報天啟聖功德第一處。兼大中祥符中﹐眞宗束封﹐曾宿是宮﹐夜遇北方眞武降現﹐云爲官家護駕。蒙眞宗特賜眞武立身金相寶閣﹐及賜禦書金字牌。至和中冬月﹐軍民瘟疫﹐於鴻福宮興建道場﹐未獲感應﹐人皆惶惑。忽夜眞武托夢﹐與住持道士任亢之云﹕吾觀南京冬疫﹐宜令印造《太上說眞武妙經》﹐沿門施與患人﹐供養受持。任亢之旣受聖夢﹐卽以散之﹐患者並安。適值朝廷有徵南事﹐抽差兵馬﹐人數無闕。其畱守司參政諫議大夫沈立﹐具奏朝廷﹐準中書剖降看詳﹐鴻福宮於前朝﹐因顯聖﹐建眞武寶閣。自今﹐此冬疫托夢﹐令施經﹐救軍民大災﹐及得應副南事。今再賜本閣三年恩澤一道﹐與道士任亢之﹐充管香火道童披戴。及委南京提點﹐或宮殿損漏﹐卽行修整。

靈功旣水

淮陽軍司法陳拱臣﹐未仕時﹐收得一龜﹐其龜殼版靑翠﹐上披金色綠毛﹐眼紅尾長﹐如小盞大。養之五七年﹐至拱臣登第﹐其龜忽長盆器大﹐好食棗子。以竹籮盛之﹐偶夜月明﹐家人戲取其龜﹐卻變縮身殼﹐約如碗﹐足與一赤斑小蛇蟠繞爲戲。時拱臣思惟﹐龜蛇二物﹐所謂天關地軸﹐屬眞武福神之下。至次日﹐看其龜﹐如故長大﹐卻不見蛇﹐數夜如此。拱臣命工﹐銷畫眞武聖像﹐設大缸淨水﹐盛貯此龜供養。後赴信陽﹐監修築土墻﹐部轄人夫二千。值冬月雨雪﹐役夫大半染患倒外。一日﹐拱臣不覺因思似夢﹐而見本家大龜告云﹕數年承收養敬信﹐今爲聖上來喚﹐卽當升天。卻知司法在此﹐負憂人夫病患﹐故來報謝。請司法備淨水一甌﹐以楊枝對北面天念咒﹐咒云﹕天罡天魁﹐立驅電霧。施我陰功﹐狂災速去。一气念三徧﹐用此水灑其患者﹐必獲安健﹐他日當承恩。龜乃辭去。拱臣依此咒咒水﹐灑其患者。不移時間﹐皆得汗蘇醒。其大龜於拱臣得夢日﹐化爲一陣黑風不見。其信陽監城墻修築旣畢﹐軍夫不失性命﹐其功皆承眞武龜蛇應合降靈。轉運使費瓖﹐具錄聞奏。續降回旨﹐許於信陽監刊石碑﹐及置眞武殿﹐修奉香火。陳拱臣特除授衛尉寺丞﹐轉承奉郎。

眞法浸錢

鳳翔府有豪民鍾守安﹐全家貪財好殺﹐凡事欺曲。惟玄孫進明﹐自恨難以諫之。適值七月十五日﹐僧捨作盂蘭盆會﹐見鋪設地獄幀像﹐惡相因緣﹐從此悔悟﹐待誦經典﹐將本房錢物布施與人。忽一日﹐見一道士﹐求化自在心錢﹐形貌古怪﹐遂召於市肆喫茶﹐問曰﹕本系何氏﹐貫居甚裏。道士曰﹕姓裴名郭﹐生居武當。今到鳳翔﹐未曾遇合一人。進明日﹕願求一訣﹐可救迷网。道士於地上拾得一錢﹐付進明曰﹕牢收﹐牢收。道士望西而去。進明得此一錢﹐認是乾重之文﹐遂收結在身。自後﹐又遇一人﹐手擎檀香雕裝眞武貨賣﹐進明用錢七貫文贖下。卻爲本家翁父不喜神佛﹐將就天慶觀道士陸元質房﹐寄附供養﹐逐日早晚﹐親到添換香火。將及十年﹐自覺祈禱靈驗。進明一夜﹐狀如沈醉﹐倒臥於本房。明見向者付一錢道士喚云﹕汝收吾一錢在身﹐可將救取幾人屈死性命。以水浸之﹐見我卽施﹐必有所應。進明至曉方蘇﹐遂往見道士孫筠之﹐問眞武所出姓氏。孫君曰﹕眞武出身於掙樂國郭氏﹐授業於太上老君﹐修道在武當山。至唐則天時﹐降生裴侍郎家﹐斷滅妖童。進明聞此﹐方悟得遇眞武顯化。遂聽探街坊﹐見有患熱渴瘟疫﹐狂躁投井赴河者﹐遂將此錢往天慶觀﹐取淨水浸之﹐焚香於眞武前禱祝﹐願降靈气眞法﹐入水施人。方禱祝次﹐其聖相忽起圓光﹐如火焰爍﹐一室之中﹐金光罩耀。遂將此淨水﹐沿門散施﹐患人皆安。是時﹐傳達郡人﹐盡來瞻禮進明。終爲伯叔兄弟嫌妬﹐多要窘拾。進明潛取元寄眞武﹐欲往外處雲遊。取眞武不動﹐漸次加添﹐及百餘人擡﹐異不離案卓。不期有國使到府﹐準中書剖子﹐據司天臺奏﹕近有五色祥光出現﹐上至天門﹐合在鳳翔府界﹐有異寶功德尊像。委知通以下﹐徧行搜求。府司詳度﹐秖有鍾進明供養眞武靈異。差官往取﹐又只用一兩人﹐連卓座起離。進明從本府開具發遣來使﹐管押赴朝廷進奉。所進上檀香雕鑾小身眞武﹐上殿開封﹐忽進數道光芒﹖聖駕離座﹐焚香瞻敬﹐權送上淸延福宮供養。候三司定到事目﹐別作施行。

鎭河興福

內殿崇班入內內侍省任悅﹐奉動充秦鳳路軍騎安撫官。過滌州渡黃河﹐於半津遇風霧昏暗﹐隨侍吏云﹕此是黃河第一崖門要固燥口北岸﹐是遊州天慶觀分到香火一殿﹐名護國眞武院﹐凡經過﹐先拋獻紙馬。任悅禱祝靈空﹐過河別具數目﹐還賽發意。才畢﹐雲彩風色﹐豁然平定。任悅與一行人﹐俱見一神人﹐現於虛空﹐認其形相﹐乃在京四聖觀塑畫福神眞武也。任悅就舟便拜﹐起受眞武降言﹐如俗交語﹐乃云﹕此一殿﹐系唐太宗因功臣魏徵﹐撰其砥柱銘建立。至今爲其處﹐乃是院口第一險惡疆界﹐從此﹐分吾在此爲國家保鎭山河。今殿宇飧損﹐蓋有年矣。時復下降﹐按伏龍蜃﹐無存泊處。吾若不來﹐水燥必壞﹐爲國之害不細。切宜記錄﹐不得漏泄機密﹐除奏達聖聰外﹐別與談議﹐立生瘡痘果報。言訖不見。任悅回朝面奏綠由﹐聖意猶未信。任悅不合再舉陳於上前﹐當殿語聲不出﹐繼遭瘡痘之報。因而諦信﹐除賜任悅就注在京監宮﹐宜令有司立便檢會大唐實錄﹐照應選差殿使﹐前去同瀉州守臣﹐重建殿宇﹐禦賜鎭安興福爲額﹐永作香火祀典。

現海救危

信州龍虎山福聖太極觀﹐是漢張天師傳代法錄靈壇第四洞天。昨因遺火焚燒﹐經七年逐旋添造﹐惟北極一殿廣大﹐未有擅施。忽一日﹐泉州客人到觀設齋﹐計料北極殿材植等數﹐欲一力全造。本觀問及設齋造殿之意﹐據稱﹕前宰相陳侍中知廣州﹐泛海歸泉州時﹐高碗隨行﹐其船將近鄕界﹐忽逆風漂蕩。侍中乃焚香禱告虛空﹐願求救護。風濤頓息﹐前望懸空﹐一髦頭道者﹐告言﹕侍中到此﹐驚危甚矣﹐特爲使轉其風﹐不至漂溺。今送侍中一行骨肉早回泉州。侍中焚香拜謝﹐敢問甚處聖賢﹐特現救護﹐誓當銘心篆骨﹐香火仰報。答曰﹕信州龍虎山太極觀﹐火焚北極殿宇﹐已及七年﹐未得成就。吾系天帥委來﹐尋有緣者。今日幸救侍中﹐更不憑疏目﹐侍中便可發心。遂於雲中不見﹐遺巡之問﹐人船已抵泉州界。舉家思惟﹐髦頭聖相﹐必是眞武眞君﹐顯現救護﹐求造其殿。卽遣高碗前來驗實。高瑰復回﹐呈計料等事﹐前後三年﹐起發材植造殿﹐塑裝了畢。前宰相陳之純﹐遂具割奏聞﹐望賜恩額﹐以救危顯聖爲名。奉聖旨﹐除依所請﹐仍賜度牒十道﹐銀五百兩﹐添助修造﹐並給助本觀常住。並侍中慶懺寶殿﹐普設大醮大齋﹐仰報眞武垂現救護之恩。

何詮遇會

隋有虔州廂軍何詮﹐因隨安撫使張佑之往南康﹐遊廬山太淸觀谷巖洞﹐遇眞武生辰﹐會父母於瑤玉天。嘗蒙申奏﹐揀放逐便﹐何詮從此﹐用帛彩畫眞武一幀供養。合藥貨賣﹐逾五七年﹐凡有病者﹐服之皆愈。從玆﹐聚蓄資財﹐及二千餘貫。忽告其妻﹐兄年幼﹐身卑賤﹐雕面作軍﹐請天祿三十年﹐不曾負國背公﹐幸有宿綠﹐得遇眞武生辰聖會﹐致蒙國家放令逐便。今生計丰饒﹐有錢二千餘貫﹐今欲畱一千貫﹐付汝日給﹐並出貨元藥外﹐一千貫載往廬山天慶觀﹐建造法堂七問。將畢﹐忽有朝廷使臣陳伯虎降香﹐投放金龍。殿中侍禦史晏良弼﹐同南康軍刺史到洞﹐因見何詮捨錢建造法堂﹐咸皆歡羨。伯虎謂良弼曰﹕有如此事﹐何綠得達朝廷。少頃﹐忽有一白鹿﹐於法堂後走上山林。良弼令人趁蹤入林尋覓﹐左右報言﹕林中白鹿不見﹐卻有一庵﹐內有軍人在此眠睡﹐聞人入林﹐驚起出林而去。道眾云﹕此是何詮﹐應現白鹿也。後使命還朝面奏﹐奉聖旨﹐令檢會到昨來江西安撫使張佑之﹐奏何詮遇眞武生辰因依。看詳﹐特贈何詮道號居士﹐仍置影堂﹐鐫立碑記﹐並立谷巖洞瑤玉天爲瑤玉洞天。何詮壽八十三﹐於堂後山庵內善終。道眾就山燒化﹐聚灰骨爲胎﹐就裝塑身供養。未及半年﹐準國命加贈何詮居士爲應夢虛寂先生﹐未知朝廷有何聖驗﹐致此封號。

吳氏緣合

汀州武平縣令杜珪﹐因失目﹐歸家就醫﹐凡六年。珪取建州昊育侍中長女。其妻自二十七歲產難中﹐得道士周明晏符錄﹐救護平安。從此﹐發心供養眞武﹐及持齋戒﹐看閱道經。見夫雙目全失﹐遂每夜人靜時﹐置備名香淨水﹐露天朝啟北方﹐禮七七拜﹐願眞武垂慈﹐救珪眼患。可及二年﹐時值三月三日﹐夜至三更﹐睡中見一黃衣道士﹐謂曰﹕心堅不如身淨﹐意重不如緣合。七日內﹐有人來醫杜珪眼﹐候平復如故﹐卻來云蒼相見﹐與我師還卻眼債。言訖不見。後滿七日﹐昊氏於門前﹐見一道人﹐扇上寫云蒼道人攻醫眼患。昊氏召之﹐遂看夫眼﹐用二鍼於眼兩角﹐並畱二藥﹐日進三服﹐水調﹐服盡見功。道人更不受錢﹐出門不知所之。遂依此服盡其藥。一夜﹐杜珪夢見雙目被一小龜沿上面來用口舐其眼﹐珪用手拂之﹐驚覺雙目俱明。乃思﹐醫藥並小龜﹐顯承眞武降靈﹐垂救眼患。後聞妻父昊育﹐判太原府﹐因擁妻至彼。一日﹐出西城郊外﹐因至天柱觀﹐其山名云蒼。步入其山﹐見一殿裝塑神像﹐被人刮除眼目﹐審問﹐知是眞武聖像。昊氏驚悟前者云蒼相見﹐還我師眼債之說。逐一言與父﹐育乃自備錢裝修﹐將杜珪前因患眼罷官﹐後遇眞武應化醫救情由﹐保明申奏﹐保舉注差。續降指揮﹐昊育裝修云蒼山塑像﹐了畢﹐申聞別議。勛贈其杜珪﹐可轉授揚州觀察判官。

進明顯聖

中書門下三司禮部定到鳳翔府鍾進明﹐曾因擇善檀香雕鑾眞武﹐寄畱天慶觀道士陸元質房供養﹐早晚親去﹐香火不缺﹐得遇眞武﹐教令呎水救人疾病。金光煥赫﹐上應天漢﹐致司天臺上言﹐其光現於秦分﹐今鳳翔府﹐主有古異功德聖像。差人取問﹐今是鳳翔府發遣到眞武臺座﹐奉聖旨﹐送上淸延福宮供養外﹐賜鍾進明除授三斑借職﹐卽於本家﹐遙具禮儀﹐朝謝訖﹐不三日﹐染患身死。旣而鄕社所謂﹐進明死後﹐聖迹顯發﹐祈請有驗。後翰林學士刑部侍郎孫誠之﹐奉使西蕃﹐於鳳翔府﹐路逢一道士﹐布袍艸履﹐前迎誠之曰﹕侍郎命綠不當此﹐權去時﹐須有驚憂﹐迥而必夭。誠之曰﹕汝是何人﹐故知預事。道士曰﹕我本鳳翔百姓鍾進明﹐今爲鳳翔府三羅山瓊壺洞主﹐監管玉峯龍潭﹐今乃成半仙列矣。適見侍郎頂上有黑气﹐問有白气﹐大爲不祥﹐必主前路驚憂﹐回國身夭。誠之再問﹕有斯災禍﹐如何消禳。進明曰﹕至危難處﹐但念我本師眞武靈應眞君尊號﹐終獲感護。然𨿽救得離蕃﹐恐歸國終有災。言訖﹐忽然不見。誠之入蕃﹐受蕃王李希靜燕會﹐因舉題日月出束還沒西七字短令﹐無對﹐致李希靜欲令囚之。乃於恐懼中﹐默念眞武靈應眞君數聲。有一官人力諫﹐希靜漸息怒意﹐復令放還。誠之辭蕃歸京﹐未入界﹐先被隨行察事使臣具奏。忽有使臣資動前來交割﹐孫誠之一行從人﹐及蕃王回禮表苔等責降﹐爲使入蕃辱國﹐特賜藥酒﹐聽動命﹐甘死無詞。忽有使臣資白剖來﹐特賜孫誠之兔死﹐降盡前官﹐責授遠惡小郡﹐監臨差使。綠皇帝因覽鍾進明顯應﹐皆獲眞武慈德﹐委令半仙護國救民﹐不違眞武救護﹐故放孫誠之死罪。下鳳翔府建鍾進明祠堂﹐爲本人帶三班借職﹐身死顯聖﹐元遇眞武授記﹐是謂本師弟子﹐其祠合以二殿先﹐後眞武。許依卿原裝塑進明﹐卽以白衣儀相﹐表半仙之位。仍贈善導安寂仙君﹐及賜二輔報慈廟爲額。令本府撰立碑記﹐永示不朽。

鄒宿契靈慶

歷二年三月初五日﹐中書門下﹐據鄭州保奏﹐本州監酒內殿崇班鄒宿﹐在任公正﹐惟只供養眞武﹐侍奉精恪。旣不曾以諂曲欺誑之事祈求﹐又不曾於諸事背義﹐貪殘恣殺物命。凡州民有水旱災疫﹐先於諸處神祠無應﹐若鄒宿齋戒於本家眞武前祈禱﹐皆獲靈驗。人皆謂鄒宿曾悟聖教﹐密契神靈﹐故鄭州陰受其賜。忽一日﹐鄭州於日午間﹐天降風雹﹐姻云四起﹐於北門裹﹐黑霧盤旋﹐降下無蓋銅棺一具﹐空中但聞音樂嘹亮。自知通以下﹐至於百姓﹐盡皆易衣入棺﹐並不容在內。其後監酒鄒宿穿執而來﹐方入其棺﹐忽聞振響一聲﹐遂降其蓋﹐輕舉而上﹐仙詔鶴唳﹐瑞气天香﹐靄而不散﹐其棺冉冉向正北而去。次據白蓮山延壽院僧智仁等狀申﹐昨晚山上﹐五色祥雲籠罩﹐聞有樂聲﹐異香芬馥﹐天花如雨墜。而復收霧﹐垂甘露﹐約至更盡方息。今早集僧眾﹐上看其山中﹐元有一峯﹐號鵬巢﹐兩畔有石巖﹐相離十五餘步﹐今卻相合。於正北石巖接縫間﹐畱一小石門﹐方圓四尺﹐望見裹面有一銅棺。山之上下朽木﹐並發芳條﹐一時變爲茂林﹐雜花競開﹐烏獸飛嗚﹐如罩護狀﹐未委事由。州司參詳﹐已得昨晚天降銅棺﹐迎去鄒宿因依﹐集當職官吏及道僧﹐前去看驗﹐委實。保奏﹐續有回降下鄭州﹕緣鄒宿近出神﹐到內殿朝辭云﹕臣蒙天符﹐差充北極壽限曹副判官勾當﹐每年一次﹐當隨眞武下降人問﹐計算世人善惡﹐校量壽限﹐皆承眞武保合授記。臣恩受皇帝祿賜﹐特來報謝。今勘會鄒宿有無子孫﹐承紹恩澤一道﹐遷注供侍骨肉。如無﹐卽厚給錢帛養贍外﹐仰就白蓮山建造鄒宿祠堂﹐以神應府君廟爲額﹐永爲祈請靈迹之處。

天錫靑棗

饒州樂平縣﹐有江州團練判官朱牧﹐並無男女。牧自父亢臨終時﹐謂云﹕今後莫忘眞武聖堂香火﹐凡遇每月下降﹐至誠供養。如遇三月初三﹐五月初五﹐七月初七﹐九月初九﹐此四日﹐每備供養三分﹐精虔祭獻。牧自先父囑付﹐不曾有違。一次﹐適遇七月七日聖降之辰﹐是夜﹐燒獻畢﹐約三更以來﹐妻氏夢一黃衣道士﹐以石碟盛靑棗一枚﹐勸喫。旣喫﹐覺滿口異香﹐道士云﹕此乃天錫仙人之棗。自後有胎﹐生下一男﹐風骨俊秀。五歲﹐記誦聰敏。七歲﹐天才通悟。名應四方﹐可應神童。乃應母氏之夢﹐名曰天錫。朝廷究察得知﹐臣僚亦有保舉﹐遽蒙借授大理評事﹐借絆﹐攜子天錫上殿﹐說書史﹐並不誤﹐講論傳記﹐如流對禦題答。賜天錫特授假承務郎﹐及賜買書錢一百貫﹐更歸修讀﹐候至十六歲赴闕﹐別聽指揮。並父朱牧﹐先借官職﹐更不追還﹐並賜朱天錫褒諭文典。

神化紅纓

信州弋陽縣﹐開絲綿鋪陸中道妻阿張﹐年四十四不產。中道忽告曰﹕竊知時人多供養北方眞武﹐凡百祈求無不感驗。遂贖得川畫眞武﹐歸家供養。張氏曉夕哀檮﹐𨿽祁寒極暑﹐未嘗暫忘﹐如是六年。遇一夜﹐中道與妻﹐同得一夢﹐與丫餐仙童爭拋彩球﹐擲上空中﹐夫妻仰視﹐不覺飛一紅纓﹐入於張氏口中咽下﹐因此有妊。經十三个月﹐生一女。至十三歲﹐非常端正﹐但未曾言﹐人皆謂之啞女。弋陽縣承受信州公文﹐爲淮中書札子﹐指揮司天臺奏﹐近有明星﹐現東南陳國分野﹐正當弋陽縣地裏﹐招陰貴神仙托凡異相。委知佐根間﹐申據本縣契勘﹐秪有陸中道家十三歲啞女﹐必是異人。尋喚到陸中道﹐供析因依﹐申州本州保奏朝廷。時啞女聞此﹐忽然言語﹐索香湯沐浴﹐換衣坐於淨將﹐告父母云﹕念兒本系天化宮雙女宿下﹐善才掌籍天童天女第一名﹐謂之綠霞瓊女﹐每七周年一次輪降﹐充北極佑勝院副判司﹐隨所差巡遊。祇備等昨爲父母日夜泣告天曹求嗣﹐動感眞武﹐將因緣簿披檢﹐母氏宿本不注胎息﹐蒙眞武將父母在世修奉香火功﹐先爲保明﹐上奏三天﹐然後點兒化爲紅纓﹐入母之腹﹐爲女一紀餘年﹐解免母氏勤求之意。兒降胎時﹐曾蒙眞武囑付﹐處世不得出聲。𨿽在父母左右﹐未嘗言話。今旣限滿﹐又見國家文字根括﹐事泄天機﹐慮兒不便﹐告別而逝。中道與妻﹐遂命工用灰漆封布如塑像﹐於眞武側﹐逐日香火﹐修持功德﹐設齋答謝眞武恩慈。續後﹐朝廷賜到衣帛﹐官支糧食﹐以表降生神聖祥瑞例物。候本人語言﹐仰逐時札錄申州﹐再具托化情由回申。又準中書札子﹐徑下弋陽縣﹐仰將陸中道家啞女托化全身﹐於縣城官地埋墳﹐建亭屋遮蓋﹐別立祠堂﹐塑啞女素衣神仙一身﹐贈寂照孝女爲額﹐委本縣立碑記。

荊王雙美

唐廣明皇后功德玄都觀﹐年深霹壞﹐道眾累疏募綠﹐無一抄注﹐自嘆如何有此阻障。有道士王諍淵云﹕本觀有眞武像﹐因何未蒙降鑑。淨淵忽夜夢人挑到金錢入觀﹐堆探於眞武殿前交檢﹐卽五百貫﹐用馬乘載上天。不旬日﹐忽有在京燕王位內宮令官孫惟彥等﹐赴眞武殿鋪設﹐稱爲燕刑王獻紙一陌﹐蕾買馬一匹﹐沈香一竈﹐奏狀一封。爲本宮儀國夫人臨產憂危時﹐有一道士資疏﹐來問大王抄題重修西應鎭道觀。荊王不采﹐云﹕爲夫人產憂。其道士卻言﹐有一法﹐卽令便產﹐子母雙美。刑王聞之大喜﹐云﹕果有靈驗﹐其觀宇﹐獨捨鼎新建造。道士將朱砂書黃紙符一道﹐燒灰水調﹐令夫人服之。移郊間﹐誕下一男。刻王題疏﹐道士辭謝出門﹐遂尋不見。夫人云﹕才服符水﹐眼前有符吏判官交衛﹐暗中被一披髮金甲仗劍神人一喝﹐其子隨聲而下。又自聞得報言﹕此子從西應鎭玄都觀中來﹐急往彼處﹐保扶荊王。因獻錢馬等﹐並驗本觀飧損﹐還有道士入京抄題否。道眾云﹕不曾有人入京抄注。荊王遂資表奏聞﹐發遣金銀錢帛﹐前去重新修蓋﹐及準聖旨﹐頒賜度牒一百道﹐添助修造工匠。畢日﹐設醮慶懺﹐夫人自備奩具貨賣﹐買金裝﹐貼本觀三淸聖像﹐並眞武眞像﹐及用絹彩畫眞武一千軸﹐散入諸宮親王﹐闔朝文武公卿之家﹐受持供養。其觀蒙聖恩。改賜崇靈應聖之觀﹐仍立碑記。

焦氏﹣嗣

武安軍觀察使殿前太尉王植妻壽昌郡君焦氏﹐一生不產﹐爲性樂善慕道﹐專勤香火。忽一日﹐因往後園﹐視花果內有﹟石橊樹一枝朽死﹐自然生煙火於上。焦氏驚忙救之﹐其火乃滅。於樹前﹐卻現一神人﹐圓光赫赫﹐披頭仗劍﹐腳踏龜蛇﹐認是眞武眞君﹐焦氏便拜﹕今日幸遇上眞﹐伏望慈悲救度。眞君問曰﹕汝有綠見吾﹐今心意有何所欲。焦氏曰﹕願求嗣息。眞君曰﹕汝候三月三日﹐來宣化門外祚眞觀﹐與汝一嗣﹐必得後貴。焦氏方再拜時﹐忽已不見。歸來言與王植﹐至三月三日﹐往祚眞觀。是日﹐啟建眞武生日齋會﹐士女駢集。忽有一髦頭奴子﹐方六七歲﹐拽定焦氏及王植覓錢物。焦氏細看﹐異貌殊俗﹐撫問﹐云﹕俱無父母﹐亦無親屬﹐年來多在四向官觀宿食。焦氏從此攜歸養育﹐自然聰敏。至八歲﹐王植作親子奏恩﹐蒙上宣問﹕卿常云無子﹐今何有親生之男。王植不免奏前項所遇眞武賜子因依。動禦驚嗟﹐久之﹐又問年月﹐不知所生。將當年於祚眞觀﹐收得是三月初三日巳時爲憑﹐奉聖旨﹐送司天臺﹐定其貴賤。據定到王植八歲﹐命合五星並室﹐主有武學邊功十六﹐上值淵渠水﹐從正北而發祿﹐必有權勢。因此﹐蒙禦賜王淵爲名﹐可授右侍禁校尉﹐內殿崇班出身。仍許定第三越國長公主爲親﹐候十六歲﹐別賜納禮成結。王淵至十四歲﹐又蒙恩加賜合門祇候﹐隨父朝見﹐臨殿試﹐中武舉。義策﹐當賜陪禮。十六歲﹐納禮冊寶﹐成國親﹐授賓州防禦使駙馬都尉。奏取聖旨﹐用俸錢並奩具等﹐於祚眞觀﹐建眞武寶閣﹐仍奏請敕額。

玄天上帝啟聖錄卷之六竟

玄天上帝啟聖錄卷之七

小童應夢

越州會稽山東﹐有陽明洞天﹐自文穆王錢氏建立龍瑞宮﹐年深荒廢。內有眞武殿﹐最爲朽墮。淳化元年二月一日夜﹐文懿皇后玉華宮應夢﹐見髦頭小童﹐身披早袍﹐來見皇后云﹕我是越州龍瑞宮道童﹐爲本宮貧乏﹐無衣可衣﹐無屋可存身﹐遭暴露﹐惟皇后可以救之﹐他日必來報恩。化爲光明不見。明旦﹐具述奏聞。時遣使資香﹐往龍瑞宮察訪。內臣問守道回奏﹕本宮建自唐末﹐經今年深全損﹐一殿眞武部從被雨淋日曝﹐推倒在地。因省悟前夕之夢﹐是眞武顯應﹐來求後宮修整宮殿﹐重興香火之意。已奏取聖旨﹐允許皇后發心﹐將維具奩寶﹐兌換度牒紫衣及金銀等﹐差內臣同委越﹐年限一年﹐重建殿宇﹐及聖像裝彩。完備訖﹐忽爲皇后染患﹐翻胃四十來日﹐醫理未退。忽一日﹐冥然而外﹐出入息微細﹐相次气回﹐遂無嘔逆之狀﹐自然平復。乃曰﹕適見眞武從雲中來﹐謝龍瑞宮並已完茸﹐皇后命𨿽未夭﹐病亦久矣。遂令童子﹐取到一淨瓶一諍盂﹐於瓶內﹐傾出五方甘露玉液於盂中﹐勸令飲之。遂覺醞酬灌心﹐胸膈淸凍﹐厥疾頓除。試開眼﹐又如昨夢不見﹐只覺口內異香﹐四肢輕爽﹐起居如常﹐以顯靈感。國家再致縊言﹐重加勛醮﹐用答神旣。

高聖降凡

益州成都府靑城大羅山上淸玉華官﹐系國家名山洞天崇福第四處。每年有金錄玉符﹐眞境道君上升遺文﹐歲賜恩澤一十二道。明道中五月五日﹐成都府藥市成集﹐至初六日﹐須有十方雲水道人﹐競來本宮﹐赴初七日眞武升天齋會﹐常有神仙降臨﹐度人顯化﹐白日上升。時有一道士﹐裙倨下拖一龜尾﹐人謂精怪﹐皆韓避之。俄見此人﹐與本州兵馬都監寇通男克明﹐上在高峯之上﹐眾疑被此精怪疑惑﹐領兵眾趕奪﹐其道士化白光不見﹐克明不覺墜下。因此﹐矢心斷絕飲食﹐又不言話。其父寇通﹐移任元梁城寨主﹐因循七年﹐克明同家屬寄居興元府。至慶曆三年五月五日﹐天未明時﹐克明違家﹐潛邊不見﹐卻在益州玉華宮﹐復與舊年帶尾道士同行。本宮請二人赴齋﹐至食徧﹐秪見克明﹐不見同行道士﹐眾皆驚愕。食至第九味﹐有一大龜﹐忽然在克明座下﹐乃乘克明離座﹐直上空虛﹐祥雲四合﹐克明坐龜上升。其父通﹐又於元梁寨﹐見男克明來辭﹕今已授下北極七元勘壽司判官﹐蒙我師眞武﹐令大龜乘載朝天矣。後成都府申奏﹕今年藥市上升人姓名﹐準回降指揮﹐取問克明有何功業。據寇通具狀稱﹐秪有此男﹐元將錢帛於經過道人處買得爲子﹐逐日好修養﹐看老子《道德經》﹐愛燒夜香﹐朝禮北極﹐常持誦本師眞武尊號﹐不食禁忌之物﹐多持齋戒﹐不行纖毫欺曲之事。又準中書剖子﹐指揮看詳﹐四方異地﹐常有如斯高聖應邇降凡﹐度人上升。合下成都府﹐建立祠殿。令道士焚修﹐立碑爲記。特封靈顯眞君﹐並用靈顯祠爲額。及契勘克明祖父鄕貫﹐系屬西京乾濠鎭﹐仍就本鎭﹐亦立祠堂。七從借名尙書刑部郎中﹐知瀛州事高陽關都總管陳疇﹐札奏﹕自前朝興元四年五月內﹐卻有北蕃郎官伊壽先兄弟七人﹐執到兩界﹐公憑車載﹐氈帛香貨五萬餘貫﹐來投摧貨務出賣﹐欲將賣錢權寄官庫﹐候歸蕃計會後﹐次貨物到來﹐般取前去。可及一十五年﹐並無消息。後因太祖登極﹐郊天恰限﹐瀛州缺賞給五萬餘貫﹐無計借貸。不期本人前來陳狀﹐願將其錢﹐與官中支遣賞給。從此﹐瀛州委憑借支﹐已得均足。時高陽關刺史鄭度﹐遂喚伊壽先等七人﹐取問因依。所寄此錢﹐卽非壽先等財物﹐系興元年中﹐太祖仕於世宗時﹐曾爲帥守瀛州﹐忽過太白星﹐化爲白衣道士﹐勸諫太祖﹐集道德仁行﹐向去貴顯非常矣。太祖乃曰﹕天曹有何靈應﹐助身貴顯。道士云﹕沿邊有逆虜叛臣﹐故朝廷委托收戮。今姦叛潛息﹐皆是北極眞武暗中護助。言訖﹐其道士化白光歸天。時太祖就瀛州設大醮七晝夜﹐燒獻天曹諸位紙幣外﹐燒金紙五萬貫有餘。卻爲天曹點對﹐此項金紙五萬餘貫﹐不當受領﹐遂付北極行遣。系佑勝院眞武﹐牒七元北斗七辰掌計。其伊壽先七人﹐卽是七辰下七從。大宋啟運立極﹐蒙眞武面奏三天﹐詳將元不受醮錢﹐還新宋充登極沿邊賞給﹐因差七辰﹐借北蕃廟名爲伊壽先﹐將錢化買氈寶等物﹐約五萬貫﹐寄州納還。此去蕃界百里﹐有廟名壽先廟﹐系四聖祠﹐影其眞武部下﹐有七從官﹐各絆抹額﹐著黃袍﹐手執靑魚﹐腰系白調﹐腳踏早靴﹐謂五方五色﹐七元七辰﹐充眞武管掌天下善惡公事﹐卽是壽先等七人之形相也。取問訖﹐壽先等當廳前﹐如驟風一陣﹐不見。時知通等結罪保奏﹐續降指揮﹐先將其錢充支賞給外﹐候別行勘會施行。

二眞顯化

觀文殿學士﹐新差知眞定府﹐充河北西路兵馬鈐轄兼經略安撫使石光祖﹐因受差﹐路次澶州界﹐夜宿圓通寺。聞寺中有一道者﹐本是鄧州武當縣人﹐姓郭。自到寺十五年﹐未嘗與人言話﹐秪四季布種新奇蔬菜﹐供備齋廚。光祖同知事僧﹐夜到其寮﹐乃出迎接。歸寮坐﹐道者忽開言﹐告光祖曰﹕觀文莫赴眞定之任﹐綠期限已至﹐見﹑面部气色﹐秪數日事。寺僧聞之驚疑。至來早﹐其道者不見蹤由﹐所有菜子﹐亦自變爲常種者。因而﹐光祖不赴眞定﹐就此上表﹐求致仕歸趙州。遂於此日辰時﹐忽索湯澡浴﹐仍換朝服﹐外於淨捨而終。澶州太守發奏未到闕﹐而光祖從空化形﹐先至崇政殿下﹐見皇帝奏稱﹕臣至澶州圓通寺﹐得遇舊日同行郭眞人﹐隱身爲種菜道者﹐十五年於此候臣﹐今當去矣。臣光祖﹐乃是北極眞武眞君下﹐副參謀中元眞人。今郭眞人﹐乃是北極檢校使﹐其人當墜二七之年。臣本謫六十年﹐遇甲子復歸元首。臣若不來辭謝皇帝三十餘年重祿優恩﹐於後恐難面聖。兼臣有子庭之﹐𨿽受官在身﹐恐愚馱未任事﹐伏望聖慈憫念。拜辭而隱。相次中書進呈澶州所奏﹐頗合適來現化﹐事意分明。仍贈太子少師﹐並就澶州圓通寺﹐立其顯化石郭二眞人殿宇。奉聖旨﹐改圓通寺爲勁賜隱眞承天觀﹐仍立碑記。

索錢二萬

衡州衡山南嶽嵩陽觀﹐系唐賢柳宗元﹐施財建立眞武殿閣一所﹐工巧高聳﹐本路第一。自住持昊筠以後﹐本閣收到﹐遂日看經開殿施利錢二萬餘貫﹐日漸聚積。前任發運副使錢操﹐擘畫申奏﹐權借眞武閣收到施利錢二萬貫﹐分往潭澧等州﹐充上供耀本錢。操經五年﹐再行發運事。忽有道士投狀﹐稱是南嶽嵩陽觀徒弟﹐爲眞武閣損漏﹐欲重新修造﹐告索前來借錢二萬貫。操云﹕此是風家借用﹐何緣要索投狀復還。況嵩陽觀眞武閣﹐本是基址弘壯﹐驀於近日﹐自然斜側﹐亦無徒弟往運司陳狀﹐理索其錢。操從此染患﹐徧身白癩﹐疼痛呻昤﹐遂退官半年。忽夜夢見南嶽道士昊筠﹐帶領神人﹐趕索二萬貫借錢。操方省悟﹐將產業出賣﹐盡數支還元錢﹐願求保安身位。才起此心﹐癩病漸除﹐亦不夢人索錢。不逾月﹐安愈。親往嵩陽觀禮謁眞武﹐未般錢入觀﹐其閣尙猶斜側﹐至送入本觀了當﹐l1夜風雨﹐大雷一振﹐其閣聳直如故。錢操復官爲翰林﹐面奏上項感應事邊。奉聖旨﹐賜南嶽嵩陽觀加贈眞武閣動額﹐靈驗金字牌等。如後積聚錢物﹐官司不得借兌。

翻鈔四千

饒州鄱陽縣明化宮道士黃宗古﹐因隨師朱世元往洪州俠道山﹐從此覺悟﹐潛走西川﹐雲遊八年。至大中祥符五年十月內﹐爲明化宮遺火﹐焚燒罄盡﹐柢有束廊一小殿見存﹐乃是眞武殿﹐並無煙焰侵邊。忽準本州關報﹐仰收官錢四千貫文﹐抵擬支還明化宮。黃宗古系在京先納寄庫鈔子錢﹐樁造明化宮使用﹐旣承指揮﹐勾集明化宮道爲士朱世元等取問﹐稱本宮𨿽有徒弟黃宗古﹐雲遊八年﹐不知存亡﹐那得預知本宮遺火﹐因何有錢在官﹐難便信憑。不逾旬日﹐黃宗古親執饒州翻換便錢公憑歸來﹐並更有金銀祠部約一千餘貫﹐謂師主曰﹕昨棄師雲遊﹐入梓巖山﹐逢一道人﹐邀宗古到艸庵中對話。貧道有願在心﹐終未能了﹐聽吾囑付﹐吾知饒州鄱陽縣明化宮﹐至祥符五年十月內﹐爲火德星君踱入陳國分野﹐正照饒州一郡縣鎭﹐同時合遭火災。蒙眞武面奏北帝及火星曰﹕饒州地善人慈﹐今當火運﹐伏望聖慈哀憐減降。今觀近郭鄱陽縣﹐有明化宮內﹐三淸大殿後壁﹐畫饒州諸縣境邑地裏圖﹐若將明化宮不害道眾焚毀﹐祈當一郡火災﹐必須應禳得過。火星聞此﹐不敢拒違﹐自問眞武曰﹕此處曾有眞君香火殿宇無﹖答曰﹕有。因而嘆念眞君乃金闕上淸老君弟子﹐應屬森羅天主﹐候明化宮降火日﹐當爲存畱本殿也。至時﹐道行奔走避免。竊恐無人興續宮庭﹐可請宗古去汴河一帶綠化﹐眞至東京聚蓄錢物﹐歸鄕修蓋。吾乃鄱陽故人﹐候歸明化﹐卻得相見﹐遂遣宗古離庵﹐行數步回視﹐更不見庵﹐亦無人迹。宗古恍然如雲霧問出得梓巖﹐復到泗州汴口。從此﹐將隨身西山十二眞君簽一百二十道﹐手擭眞武影幀﹐發心起賣簽卦﹐每一簽四文。道術盛行﹐逐日般費之外﹐常有五七百金。所得簽錢﹐逐處買金銀﹐寄附。前後經六年﹐約聚錢及五千餘貫﹐寄畱五嶽觀。忽一日﹐路逢饒州商販之人來報﹐宗古稱明化宮遭火燒盡﹐所以將上件錢物﹐就在京納於官庫﹐出給鈔子憑據﹐候歸饒州鄱陽縣支會。及至歸鄕﹐其宮果遭火災﹐惟畱眞武一殿。宗古又自細認本殿立身眞武面部﹐與在梓巖山相遇道人無異。道士朱世元等﹐遂赴鄱陽縣﹐請領元寄納鈔子錢﹐及將到祠部之類出賣﹐不逾五年﹐鼎新復建明化宮一所。了畢﹐據黃宗古從始至末﹐其前項綠由﹐經饒州陳請﹐別行記錄。其時﹐知饒州謝懋等﹐特具保明﹐申奏朝廷。後承回降﹐改明化宮爲寧安宮。其道士黃宗古﹐號通祥大師。賜紫並舊存眞武殿﹐加賜護國二字。

水雲護波

單州求食婦人楊素眞﹐因在京﹐散祿右職袁淸往來其家﹐見伊別無親屬﹐卻有奩具等物﹐遂誘引離鄕﹐泛舟孟陽湖﹐夜宿葦岸。袁淸飲醉素眞﹐推墜深潭﹐謂伊必已沈死﹐急喚梢公等人﹐言縣君因醉渴﹐叩船取水﹐失身墜落。卻令移蹤撩救﹐虛發哭聲。速要回州﹐作功德追薦。旣到濮州﹐將素眞奩物﹐約千餘貫典賣﹐互用在此﹐居房半載。忽於街市﹐見一布衣婦人﹐念經求化。袁淸見之﹐將謂是楊素眞魂魄﹐噤口不能言。當時﹐素眞叫報廂巡﹐解送州府﹐下所司根勘。據袁淸招伏﹐因問素眞如何得命﹐次到濮州。稱自祖任班行﹐不幸父母亡歿﹐因居單州﹐流落風塵。𨿽身系娼婦﹐而心實慕善﹐常時供養眞武﹐逐日看誦道經。後於天慶觀﹐求施金書小字《眞武妙經》一卷﹐用彩帛袋子﹐帶在髻根頭糯內﹐不曾離棄。是夜﹐被袁淸推落急水中﹐但覺如雲霧﹐身泛虛空﹐頭頂上﹐似有鬼神光輪旋轉﹐叫云﹕護持寶岌。至天明﹐神鬼散去﹐不覺身在湖岸艸徑﹐全身濕透﹐惟所系金書經符不濕。在近人家﹐憐憫素眞﹐喚引歸家﹐整救蘇醒。詢其所在﹐卻是孟州界分。從此﹐賣衣裝﹐換布素﹐誦道經﹐求日給。因經歷河陽濮州﹐不期遇此冤家﹐若當其行意之際﹐無髻內之經﹐卽永沈水底﹐作無主屈死孤魂﹐有何出期。今濮州看詳袁淸情法二重﹐具奏朝廷﹐準中書批狀﹐其袁淸不許用官引赦﹐依法施行。素眞請得餘剩物件﹐兌買祠部﹐改名仲嚴﹐投禮慈慶宮女道士湯晉通﹐出家披戴。從此﹐發心出街緣化﹐建造三淸七元二殿﹐及創眞武寶閣。天宮慈化轉輸法藏依金書﹐救得自身﹐《眞武經》本子﹐印施五千卷。又蒙宰相向公具奏﹐奉聖旨﹐楊仲嚴特賜紫服﹐並賜慈慶大師號﹐仍改賜宮額爲護聖宮。

風霧卸函

駕部郎中王一表﹐致仕歸宿州﹐因悟殺生﹐發心寫道經一藏。募到陳方等十四人﹐逐日對眞武像前﹐各令精潔端楷﹐不誤一字。內有周惟吉﹐敏捷稍倍﹐寫於餘人。驀然﹐惟吉右手患風﹐筋脈拘急﹐用筆不前﹐其經卷不住裝寫﹐漸得成辦。陳方等十三人寫下經卷﹐各曾對校﹐惟周惟吉一十七函﹐爲王一表憑托﹐本人更不勘讀﹐一例裝入函﹐當來發心﹐捨入太淸延福宮。綠本宮系內道場﹐合先奏聞﹐蒙聖旨差到內侍任奇等﹐監送延福宮。爲未有正藏﹐權寄眞武殿安著。才開殿門﹐忽有黑霧遮障﹐狂風旋轉﹐良久﹐風霧𨿽息﹐用案排疊經函﹐忽有全函卸落﹐累次裝疊不住。王一表遂將卸下經軸﹐看觀﹐俱是周惟吉所寫。王一表驀聞人在身畔言﹐云盡是作僞貪工﹐漏落因綠﹐功德不備。又無人在左右﹐柢有泥塑直符背立。王一表自知非理﹐遂借眞本勘對﹐脫落稍多﹐就覓書生塡寫補換﹐再排入殿內。其周惟吉所患﹐右手瘡腫﹐膿蛆滴瀝。緣市求丐稱云﹕因與王郎中寫藏經﹐欺曲瞞隱﹐誤賺因緣﹐見獲果報。時內侍任奇等知得因依﹐入內面奏﹐奉聖旨﹐就延福宮建造藏殿﹐安著王一表所進道經。

簽詞應驗

雍熙中﹐越州大禹廟祝詞令官楊防﹐一生供養眞武﹐常爲州民燒獻香紙﹐保求事﹐無不應。時戶部侍郎陳疇守越州﹐忽蒙急詔赴闕。陳疇疑懼﹐未央吉凶。乃喚陰陽人占問。從人取覆﹐有楊防﹐事奉眞武﹐詳解簽詞﹐最可準托。尋往乾明觀眞武觀﹐抽得黃眞君第四簽。楊防消詳云﹕此簽主一百二十日內惡死﹐切不可向東北鬼門上受權勢﹐及爲旌騎統領行軍。陳疇大怒﹐將楊防柳禁﹐候一百二十日有纖粟災禍﹐情願將一官﹐奏換楊昉恩澤。若限外無事﹐卽仰本州勘招﹐擅興扇惑﹐前後取財入己論髒﹐依法編配。其後﹐限過已久﹐越州準勃﹐疏放楊防﹐授本州助教﹐準前充禹廟祠令。其陳疇到闕﹐授鄹州安撫﹐兼本路兵馬鈐轄﹐收齊州虎頭山何淸等逆黨。疇受動﹐未去間﹐思惟楊防斷簽﹐𨿽未全應﹐似乎有驗。綠鄭州正是束北鬼門﹐又充本路鈐轄﹐亦是統攝兵馬旌騎之意。因朝辭﹐面奏前項因依﹐遂徑往虎頭山﹐收何淸等。卻於前路遇夜﹐遭何淸等迎敵﹐軍隊衝散﹐疇夜黑乘馬奔走﹐被馬蹶蹄﹐墜於探濠﹐自知其身﹐如被垂發神人連馬提起在岸﹐復尋元路﹐就佐官軍馬。次日﹐整頓前進﹐遂斬戮何淸等逆黨。卻回京師﹐不赴鄴州差遣。從此﹐驚恐失心﹐染患尋醫。再進剖子﹐舉奏楊防元定危難﹐全賴眞武救護。以此保奏﹐賜楊防前項恩澤。仍令越州﹐就郭立眞武殿宇。陳疇自備俸錢﹐就乾明觀修齋設醮﹐報謝眞聖。

相術指迷

宿州致仕駕部郎中王衷﹐再蒙詔充國子司業﹐遂於家堂﹐回奏眞武﹐求簽得吉﹐乃進程。忽於汴河塘岸﹐遇一道士﹐只揖稱攻神相。王衰邀上船﹐獻荼﹐乃問﹕高隱何地道士﹖云﹕是華山雲臺觀徒弟﹐姓裴。王衰以一百二十金﹐欲求一相。裴道士云﹕气色喜盛﹐須遷編撰。衮曰﹕見受司業﹐亦系國家制撰。又問官職位壽所至。道士便起上岸﹐回首云﹕但記﹐在後不可受史閣之職﹐與庚辛方爲事。若受之﹐主死於餓雪﹐骸骨不收。道士向東而去﹐更不受資。王一表不以爲事。後因西域不寧﹐時全臺保舉王衰﹐可充奉使。其王衮﹐元授駕部守司業﹐今權禦史大夫﹐充天章閣待制﹐衰甚有喜色﹐忘卻道士之言。迆逞至西鄙﹐蕃君李萬全宴會問﹐出言相諷﹐累遭玷辱。將及出界回國﹐慮負辱責﹐卻說誘從人﹐潛馬走入羊山﹐連被雪壓向巖穴中﹐旬日不食。忽見裴道士再來曰﹕吾非凡人﹐乃汝供養眞武也。汝若依吾指教﹐莫授禦史大夫天章閣之職﹐則事亦可免。庚辛﹐則西蕃方所﹐雪中當餓死﹐正是今日﹐爲之柰何﹐吾且去矣。衰悔已不及﹐遂死於羊山﹐骨殖拋棄。從人忘命歸國﹐有司取問﹐進呈契勘﹐王衮本非奉使﹐不功乃屬前定。若眞武相衛明指迷﹐徑自不知避﹐故喪其命。其生前權借授禦史大夫﹐充天章閣待制﹐今來更不追還﹐贈同正賜﹐並依品官例支賜﹐招魂禮葬。

胡淸棄業

東京咸平縣胡淸﹐賣熟食爲業。因五月五日縛殺鸚鵝﹐偶然刀在手中寸折﹐物命不死﹐刀反傷手﹐湯湧出擭。胡淸自知殺害禽畜非理﹐因此棄業﹐欲走上京﹐別求營生。在路值夜﹐又遭大雨﹐入一古廟﹐避雨止宿。約三更以來﹐見一披髮仗劍金甲神人﹐叫起胡淸﹕還知有無數物類冤魂﹐隨汝左右﹐今不敢入此門來。汝後尙有三十年天綠﹐切自愛護。言訖﹐踏龜蛇﹐向空而升。淸遂驚起﹐覺天朗月明﹐回看廟中﹐並無塑像並畫相﹐柢有一碑額﹐名鎭國眞武之祠。及到京師月餘﹐曩足罄盡﹐思惟在路廟中﹐眞武喝言﹐向去三十年天祿。此意除是充軍。於是就驍勇習武藝﹐不過二年﹐遇國家殿試﹐呈過弓馬槍棒等﹐種種絕倫﹐於一千人中﹐蒙禦筆點爲第一。先賜三班殿侍出身﹐又宣臨殿﹐降問有何異衛﹐並何處習武藝﹐如此精熟。胡淸具奏遇神人露現﹐喝報今日之事﹐一一應驗。從此﹐又加轉三班奉職﹐久任邊庭﹐轉至作坊使﹐曾任潤州都大巡檢。胡淸終身侍奉眞聖香火。

仲和辭吏

天聖八年﹐京西許州吏人楊仲和﹐差往蔡州﹐勘鞠枉法﹐斷朱惜姐臀杖十三。後承勘官通判徐沂理會﹐課績轉官﹐未該酬獎。在許州天慶觀設醮﹐保助轉官﹐請道士裴君叟﹐拜奏靑詞君。叟手擎靑詞﹐拜伏案左﹐約二時方興。與徐沂云﹕謹資詞文﹐詣玉皇金闕投進﹐方到三天門下﹐遇見北極紫微大帝﹐領佑勝院善惡副判眞武靈應眞君奏事﹐見君叟來投徐沂靑詞﹐蒙眞武賜言曰﹕徐沂勘蔡州錢舉等﹐藏匿家財二十餘萬﹐計囑官司枉法﹐勒有分親弟爲外姓﹐被楊仲和將幹證人朱惜姐﹐故入杖罪﹐爲有此負屈﹐所以陰空不令從許﹐見今定楊仲和等罪惡﹐欲呈奏玉皇﹐令君叟就此投下靑詞﹐急回。自後﹐徐沂任滿離去﹐楊仲和從此辭棄吏門歸家﹐誓修善事﹐解脫罪惡。因贖得眞武聖幀﹐三時香火長齋﹐稱念眞武尊號﹐逐日接待僧道及孤貧。或有人家死亡﹐無力津送﹐仲和卽典賣物件﹐出錢津送。自此﹐家道淪落﹐妻學。死亡。又將幼子賣與李員外家﹐得錢六千﹐亦施與人﹐州郭有居士之稱。經二十年﹐皆藉親知照顧﹐遂居僻巷﹐一心供養眞武。忽遇一貧道人相過曰﹕汝本吏人﹐罪惡如故﹐何得悔悟﹐棄家守貧﹐奉聖無息。觀汝悔心﹐必感天宥。貧道有一冊文字﹐借汝傳之此術﹐可以資身。囑付畢﹐道人忽不見。仲和開視﹐乃西山十二眞君簽。仲和遂置竹簽一百二十﹐竹筒盛之眞武像前。不及旬日﹐民俗翕然來占﹐靈驗如神。如求一簽﹐必當三五十金﹐或畱一百文相酬。至於州官﹐俱來求問。忽有本州新任司戶李成道﹐尋訪楊仲和﹐稱是所生父七八歲時﹐賣與鄰家李輔之。十三上﹐受所養父祖李中立侍郎奏蔭恩澤。十九上﹐銓試﹐注授本州司戶。因知骨肉並死﹐獨有親父楊仲和﹐所以令人尋認﹐皆稱近亦亡歿﹐所有衣物﹐除葬送支用外﹐盡抄割入官。李成道聞此涕泣﹐遂於寺觀修建功德﹐薦悼一日。李成道黃昏獨坐書院中﹐見一老人道裝﹐立於空中﹐謂曰﹕吾卽汝所生父楊仲和矣﹐汝身受貴﹐汝宜忠正。吾因悔過﹐皈依上眞﹐得眞聖傳授西山十二眞君簽﹐拯濟衰朽。今已壽終﹐蒙東嶽照牒稱諭﹐仲和身心正直﹐授麻溪注祿判官。又蒙眞武授記﹐候此差遣了當﹐許爲七元勾當。吾柢有一事﹐未滿心願﹐吾生前供養眞武幀像﹐並簽供具什物沒官﹐見在軍資庫塵垢之處﹐可收取上件聖像等物歸家﹐志誠供養﹐必助汝善果。言訖﹐潛隱不見。後官司估賣其物﹐成道贖得﹐於麻宇逐日供養。忽一日﹐朝廷遣內臣袁良弼﹐因皇后久患心气﹐資香往武勝軍仙圖山﹐投獻金龍玉簡法醮﹐經由許州﹐同知州羅宗孟﹐因見衙庭西南﹐有紅光罩蓋屋宇﹐令人探問﹐稱是司戶廳有官員士庶燒香﹐瞻看一舊畫眞武像﹐並簽一筒﹐紅光罩定不散。時羅宗孟同袁良弼往看﹐良弼試將投龍聖意祈簽﹐抽得鍾眞君第十大吉簽。良弼親錄奏聞。綠文母太后已得夢﹐漸安。據錄進靈簽﹐卻與應夢同意。行下許州取會後﹐李成道被本路提刑余賦﹐用威勢迫脇﹐求眞武幀像﹐並具事什物。才到賦家﹐畫絹片片零落﹐化爲蝴蝶﹐飛向空中。所有竹簽一筒﹐先蒙朝廷索去﹐今大內寶應閣下者是也。其成道奉聖旨﹐許還本姓楊﹐轉授光祿寺主簿。仍贈楊仲和爲悟本府君。楊成道才得轉官﹐亦死。今許州見存楊府君父子祠堂﹐祈求有感。

良嗣感祥

刑南府左班殿直孫良嗣﹐一生供養眞武﹐委有精虔﹐常獲神旣。因觀俗塵﹐多殺物命﹐每自思惟﹐皆是輪回﹐何忍爲之。常出市肆﹐見人攜賣有命之物﹐便須買歸﹐或飛禽用籠罩﹐或魚鰲用水器聚養﹐至天明﹐人未起﹐取出拋放。經十五年﹐良嗣自然達理悟性﹐凡所作爲﹐並有奇感﹐人皆號曰孫先生。忽一日﹐無病而卒﹐卜葬刻積山南。開墳﹐有眾烏銜泥。裝壘土勝﹐地穴出水池﹐化生魚鰲﹐地生芝蓋。下槨時﹐有五色祥雲﹐罩映四向。刻南府應系官庶僧道﹐盡集墳所﹐以香花膳蓋﹐螺鈸法事。祖獻時﹐知府諫議大夫章庭老﹐亦崇道奉眞﹐步至墳前﹐有一小竅﹐現出龜蛇﹐盤旋喜躍。乃知孫先生終歸北極眞武之佐矣。應現靈物﹐移時自然不見。州府地境﹐旣有異人感諸佳祥﹐理當具奏朝廷。續準中書剖子﹐令於孫先生墳所﹐造廟刊碑﹐記其聖應行狀﹐贈孫府君廟爲額。

玄天上帝啟聖錄卷之七竟

玄天上帝啟聖錄卷之八

元晏悟化

潭州年例﹐眾戶率錢﹐起置三月三日﹑四月八日﹑六月六日﹑八月十八日﹐放生社會。康定元年三月三日﹐伏值眞武生辰﹐預先收買飛禽水族等活命﹐籠器盛貯﹐於祥福宮至日﹐徧市迎引﹐臨大江贊詠﹐放生其飛沈之物﹐或向空復墜﹐或水面仰浮。社眾用人撩拾﹐逐一取看﹐爲飛禽者﹐或被膠网枯罩﹐弓彈獵射﹐各有傷折。爲水族者﹐被腎釣張取﹐籃羅采捕﹐鱗甲頭尾﹐皆有破損。眾皆慘然。候齋罷﹐散分靜僻郊野﹐且得城市之人眼不見矣。社眾回官赴齋﹐官主道士周元晏﹐升堂講演眞武經一徧。時會中﹐忽有雲遊道士﹐請問周元晏曰﹕幸對�方海眾﹐在此證明﹐願垂開示此會因緣﹐使�人有所解悟。元晏云﹕潭州一歲﹐有此四會。今日此會﹐乃是眞武靈應眞君生辰。外有四月八日﹐是釋迦佛生日。六月六日﹐卽東嶽泰山掌命府君生日。至八月十八日﹐乃是四海九江龍君神母慶會束海﹐校量水族之辰。並收買禽魚活命等物﹐出籠入水﹐名放生會。學人進日﹕非名放生﹐則是故殺﹐誑殺﹐昧殺﹐貪殺。元晏曰﹕何謂也﹖答曰﹕旣不是殺﹐其今日放者﹐皆不飛不躍﹐何也﹖飛禽本生於林野﹐魚鰲蜆蛤﹐皆產於江湖﹐二等乾濕性命﹐與人無異。除當死﹐償人廚食湯火之債﹐自有受者。還知因有此會﹐致令物命屈死者多﹐故使愚下之輩﹐不避罪業﹐秪圖眼前財利﹐百般計校﹐日夜打捕。守待積聚﹐饑餓迫切﹐萬無十生﹐十無一活。設有存者﹐皆傷中之物﹐是爲故﹑誑﹑貪﹑昧等殺。遞年如此﹐實是造業﹐何謂化生。況眞武乃高天北極正直治世福神﹐豈受人問私殺爲獻。元晏無對﹐遂下座﹐揖畱其道士﹐欲詢姓名﹐不覺隱去﹐更無蹤由。當時﹐卻見所收放不去禽魚等物﹐就籠器中﹐各變白光﹐向空而去。社眾咸睹﹐知是眞武垂慈﹐湣惻生命﹐親自降靈﹐廣施教化﹐誠其殺害。潭州從此罷放生﹐改爲施貧會。時知州陳襄申奏﹐承朝旨﹐將此事爲驗﹐送有司﹐刪制放生爲殺害無益誡文﹐印賜臣僚及宮觀寺捨﹐遵依奉行。

王衮烙鰲

宿州有比部員外郎王衮﹐受太平州蕪湖知縣﹐賦性剛執﹐貪嗜滋味﹐常將活鰲用火烙﹐生取其肉﹐卻入磁器烹僎。有男長修﹐累次與母親勸告誡食﹐終不允從。忽值三月三日﹐縣坊興集放生迎引社會﹐往朝元觀獻紙。王長修往看﹐問觀主道士承子堅曰﹕多見放生社會﹐就四月八日﹐於寺院興集。何爲三月三日﹐卻來道觀集會﹖承子堅云﹕三月三日﹐乃眞武降生之日﹐普通善識﹐於是日﹐如法供養﹐俱放鯉魚鰲鮮之類﹐此是眞武大避之物。緣鯉魚屬北方癸化﹐至夜﹐朝北頂盤七點。鰲如神龜﹐鮮類聖蛇﹐放此三物﹐表無殘害之心﹐各要懺罪消災﹐求恩護福。長修聞此﹐歸說與母﹐轉告其父。衮一向執迷﹐不從諫勸。長修潛於承道士處﹐轉求眞武畫像﹐及傳下降避諱等式﹐歸家與母親妻兄﹐別置一室供養。漸至年深﹐王衮轉駕部郎中﹐充邢州巡轄﹐獨往赴任。將至中路﹐於馬前見一道人曰﹕公莫是駕部郎中王衮﹐前赴邢州﹐此去正是郎中負命之處。衮欲再問﹐道人潛身不見。衮屆邢州﹐思慕魚鰲供廚。綠邢州不產此物﹐遂至央責從人﹐無明杖楚。自後染患﹐漸至經纏﹐醫理不差。忽夜叫﹐言被無數帶殼水旌銜冤纏繞索命﹐咽喉喘躁﹐四肢痛楚﹐坐臥不得﹐死生無門。因此﹐痛悔中不覺右手五指上﹐如被物咬﹐疼不可忍。忽失聲叫眞武眞君一聲﹐覺气壅喉胸﹐徧身極玲﹐漸有喘息﹐良久气和。乃云﹕衮爲性剛執﹐自小好食火烙鰲肉﹐不依妻兄勸誡﹐供養眞武。後受此差﹐至中路遇道人言﹐前去是負命之處。衮愚頑不悟﹐遂遭此疾﹐痛楚難忍。又覺於迷亂中﹐急連稱叫眞君求救。忽覺其身在一山上﹐見眞武眞君前﹐列數行負火刃鰲類﹐銜冤索命。眞武遂指衮曰﹕汝恣殺物命﹐以充口腹﹐冤家業鬼相隨﹐無由解脫﹐汝被天地水三官下降察知﹐罪犯損折二十年壽祿﹐合於邢州身死。綠汝有妻兒克苦齋心﹐事吾香火。晨夕發願懺悔﹐柢爲汝殺害啖食之故。已爲申上三官﹐令特與汝解釋。所殺物命﹐一一令托化轉生水府﹐永無執對。仍與汝奏錄﹐重注壽祿如故。一表蒙眞武授記﹐病苦頓消。因緣奏聞朝廷﹐陳請致仕。誓誠葷殺﹐修奉香火﹐看誦《眞武妙經》十萬徧﹐並寫《道藏》經典﹐捨入束京太淸延福宮。

華氏殺魚

興化軍程嗣昌﹐少爲商賈﹐性剛气傲﹐不呂工二寶﹐不親鄕友﹐眾皆嫌惡。嗣昌賣買﹐不使輕重斗秤﹐不虧他人價直﹐不曾用心秤量人物﹐不慕烹炮﹐少食活物。偶客於密州板橋郊西鎭﹐此婦地多食鵬鴿﹑鴣鳩﹑喜鵲﹐每日街市燼剝無數。因出郊遊行﹐見人或擎鷹鷗﹐或挾弓彈﹐或張网羅﹐不忍觀之。回歸城中﹐夜靜露天﹐於星斗之下﹐發心蔬食。命工刊板﹐印施戒殺圖一千本。適值十月上七﹐眞武下降﹐乘此聖力﹐普願人心回改。有稅務攔頭彭景﹐最是好喫酒肉之人﹐亦受一本﹐歸家讀向妻子華三娘﹐卻生瞋怒﹐用手碎垮﹐棄於穢濁之中。次日﹐華氏買一黑魚﹐方用砧刀﹐如被人把定雙手。其魚跳起﹐尾稍刺入眼中﹐如中一刀﹐滴血在地﹐化爲虫蟻﹐沿上林席﹐陋啖華氏面上。鎭市傳播﹐祗因不敬誠殺圖文﹐立受惡報。忽一日﹐彭景酒醉﹐於市中見嗣昌﹐便出言毀罵﹐稱板橋自來無人誠殺﹐亦自安樂。你是興化客人﹐亂施文字﹐壞卻我妻一目。用手拖拽嗣昌﹐意欲作鬧。嗣昌脫走﹐歸房思悔。時監鎭向孰﹐與巡檢宣旦聚廳﹐見嗣昌腳懸地面三寸許﹐浮空行﹐立於廳前﹐附神而語。＂吾是眞武眞君。向孰等備香設拜﹐遽蒙降言﹕吾見此地居民﹐累劫好食飛禽﹐業障深重。有興化程嗣昌﹐印施誠殺圖﹐是爲最上善行。秪今華三娘不能信受﹐因殺黑魚﹐反害其目。不獨此人受報﹐凡好食生命﹐不悟因業等人﹐難免殃咎。嗣昌恍惚化去﹐不見形影。方行詳究﹐忽據鎭廂申報﹐客人程嗣昌無病身死。監鎭等聞之驚嘆。華三娘患眼在林﹐纏綿半載﹐方得命絕。向孰與宣旦﹐得替歸京﹐將此因綠﹐鏤板印施﹐勸誠殺生。仍終身崇敬眞武香火﹐致上達聖聰﹐蒙宣向孰臨見﹐逐一聞奏。奉聖旨﹐謄送有司照應﹐曾鎰眞武靈驗云﹕三元一神﹐通應十門。偉赫光祥﹐咸眞滅殨。

朱氏舍利

袁州有左班殿直充筠州監稅朱良恭﹐到任一年身死﹐家貧無兒﹐秪有一女﹐同母挈喪還家。不逾年﹐母亦死。其家祖來供養眞武﹐其女朱氏﹐爲鄰里求親﹐並不以爲意。鄰里等人﹐卻誹謗﹐毀其不正之事。朱氏遂於眞武前發誓﹐至死不嫁人﹐願得一患在身﹐爲殘疾之人﹐方絕外求。年四十﹐忽雙目失明﹐亦不召醫﹐從此無人求親。天聖六年九月九日身死。旣無親屬﹐官司須當檢視。袁州據司理趙平取覆﹐其朱氏屍首﹐不容檢驗﹐前有烏龜﹐後有赤蛇﹐沿身遮護。時知州何玨﹐通判王堯臣﹐親見此異事﹐遂召僧道祈告﹐欲退龜蛇﹐卽爲殯葬﹐其龜蛇驀然不見。差四鄰買棺盛貯。尋問侍妮陳菊香﹐據說因被人求親﹐逼抑不允﹐將事誹謗﹐以致發誓﹐不願事人。逐日禱告﹐眞武降靈﹐爲兒照察。在失雙目﹐不久﹐無疾而死。肉體顏色﹐與生無異。臨終時﹐秪言將我屍﹐就壬癸方火化。何玨契勘﹐九月九日﹐正是眞武下降之辰﹐朱氏偶然而死﹐有龜蛇衛身﹐稱化於壬癸方﹐切令依從焚化。才發火﹐其朱氏化身於云端﹐告眾云﹕兒今不入六道﹐轉生於沂州劉籍家﹐不二十年﹐但記有劉生﹐名播天下。見有非毀兒身不正之事﹐任一火焚之﹐乃可辧認。告辭而去。火過骨﹐有五色堅固舍利﹐光明集然。眾皆求請供養。向者﹐亂生誹謗等輩﹐並口患癱痔﹐膿血臭穢。各詣眞武殿﹐一反告懺罪﹐漸獲安愈。袁州人家﹐遞相戒忌非飾口過﹐受持眞武香火。太守具奏朝廷﹐承回降下沂州﹐勘會屯田員外郎劉籍妻﹐九月九日丑時﹐委生一男﹐事無虛冒。準中書指揮本州支官錢﹐就天慶觀眞武殿建醮。並就元北方化處﹐權立照應﹐準備向去檢認異邊施行。

梁公冠簪

磁州有倚郭淸泉女冠道官﹐戒行淸修。磁人敬仰﹐與天慶觀相通。磁人凡有醮筵法事﹐看誦經卷﹐俱請淸泉宮女冠。爲天慶觀道士妬嫉﹐買囑羣小﹐逐日攔截宮門﹐才見有人入宮請召修設﹐遂來攪擾﹐兼起謗言。因此﹐漸次無人來請召修設。有女冠梁寂眞﹐年十七歲﹐曾授北極法錄﹐持課靈感。遂早夜發香﹐對眞武像前哀訴﹐伏願速彰報應。尋有刑部員外郎黃勉﹐新知磁州赴任﹐將近城﹐夜宿平原鎭驛﹐夢見一人﹐紫袍金帶﹐稱吾是淸泉宮北極殿掌籍判官﹐爲見磁州知通佐官﹐皆不歷事﹐惟務欺曲。且如淸泉宮﹐見被天慶觀道士妬毀﹐阻絕檀信。如明公到任﹐須治此枉屈。黃勉驚覺﹐記錄。到任兩月餘﹐偶過淸泉宮﹐入謁北極殿﹐細認著紫判官顏貌﹐似前夢中之人。黃勉歸衙﹐遂指揮軍巡等﹐言與淸泉宮事件﹐限半月﹐要見公事。將及限滿﹐有村落社眾六十餘人﹐年例來淸泉宮﹐建保田蠶法醮。其夜﹐復有浮浪之人﹐結集成羣﹐趕逐社眾﹐被軍巡捉到莊花三等十四人﹐押下訊問。及勾到天慶觀道士陳有章二十六人勘招﹐州司量與科斷。惟首惡陳有章並莊花三﹐並與編配奏裁。黃勉又夢前日判官﹐告說爲天慶觀﹐亦是奉安北極四聖香火﹐若將有章庾配﹐有玷吾教﹐不須申奏朝廷。黃勉遂令結案﹐疏放陳有章﹐其莊花三﹐編管別州。不久﹐梁寂眞染患瘡痍﹐臭穢身死﹐葬於東門外官地。經半年﹐因通判蘇應之出城﹐相度窖務﹐聞臭穢襲人﹐其地皆稱﹐淸泉官葬梁寂眞在此。蘇應之立追淸泉宮主首姚寂衝等﹐移往僻處藏殯。便令開土﹐但棺蓋浮懸一道﹐不見屍首﹐秪有冠簪一條﹐及赤蛇碧龜在內﹐所是臭穢﹐變爲異香。應之焚香拜謝﹐遂取龜蛇﹐賫見黃勉。因詳梁公在生﹐崇修眞武香火﹐故得尸解之道﹐獲顯龜蛇異事。宜送淸泉宮眞武殿供養﹐三次送入殿﹐三次相纏出門﹐臬外張口二有傷人之意。黃勉卽焚香禱祝﹐莫是別要添置香火﹐待奏朝廷﹐別立殿宇。其龜蛇卽回旋入殿﹐一陣風起﹐龜蛇不見。本州開析保奏﹐續降指揮﹐令守臣支上供錢﹐如法建造眞武殿。並立梁寂眞祠堂﹐贈通應妙化仙師。自後﹐本宮興隆﹐教法大振。

天地垂鑑

廣南賓州衙宇﹐有伏屍精怪﹐前後官員﹐不肯注授﹐非自身染患﹐則兒女死亡。雍熙中﹐有禮賓副使楊從信﹐一生慕道﹐書符篆錄﹐爲人救治疾疫﹐侍奉北極四聖香火﹐各有感應。才到任三日﹐屬官來問﹕可就延福禪院寢膳﹐綠州衙多有不祥﹐切恐深夜驚動從者。從信旣感眞靈護身﹐柢於州衙臥處﹐備新果茶酒淨水等﹐取隨身眞武供養。至夜﹐戌末亥初﹐用黃絹一丈二尺﹐用辰砂書篆六丁神將追魂錄一道﹐奏告眞武。禱祝畢﹐隨紙錢燒去供養。經七晝夜﹐州衙安然﹐皆無驚怖。至第十日﹐從信亦無響報。再懇眞武﹐願速報應。當夜二更﹐聞窗壁震動﹐如風雨聲﹐燈燭皆滅﹐或見電光閃爍﹐良久平定。五更二點﹐從信聽得有人敲房門﹐從信起身潛窺﹐見供養眞武燈火如初﹐於案前一艷糙婦人﹐叩窗叫言﹕念兄是周朝張忱侍郎之女﹐聘與賓州刺史姚文吉﹐此人寵信偏婢範香春﹐同謀將兒用練帶勒殺﹐就本房掘地坑埋。不久﹐姚文吉等﹐去提領修築潼關﹐爲事不端﹐遂被羣馬踐向山坡﹐寸骨不收。今兒身沈墮於此﹐魂魄常守其屍﹐不得解脫。今因禮賓禱祝眞武﹐差六丁神將同城隍土地﹐搜捉兒去﹐押送風壞囉山﹐展轉沈爲下鬼。兒告言冤屈事理﹐蒙眞武慈憫﹐特與授記﹐得超人天。切念兒屍尙在束房南邊壁下﹐約探六尺﹐若得出離﹐便得超生。今來懇告﹐爲兒作主。從信候早﹐令人鍬掘﹐果有全副骸骨﹐取出用捆木盛貯﹐於延福禪院殯寄﹐州衙從此安靜。從信因勸諭世人﹐親敬上眞香火﹐以求保護之福。且謂善惡無門﹐惟人所召。若平等無欺﹐天地垂鑑。況有妖魔﹐敢爲禍患。凡爲人﹐但心慕大道﹐敬奉天地﹐動止之間﹐神明衛護﹐何懼邪祟。惟供養眞武﹐卽獲正道﹐永鎭羣魔﹐迎納嘉祥﹐門庭淸靜。於是賓民悉皆承稟﹐無不虔恭。後從信歸京﹐差充皇城內巡檢﹐兼兌官令官。偶陪禦祀祀家神﹐因奏此﹐奉聖旨﹐送有司勘會﹐賓州舊無宮觀﹐宜令轉運司相度﹐限五年﹐建宮觀二所﹐選道士焚修﹐官給錢糧供贍。特賜福聖﹐並乾熙觀爲額。

神靈奏舉

東京咸幹縣戶部侍郎裴宗敏﹐有三子﹐彥先﹑彥修﹑彥和﹐俱受父蔭。彥先謹願敬奉道法﹐其彥修﹑彥和﹐操心欺曲﹐豈顧天地。當入京注差﹐又應舉﹐惟彥先往崇福觀眞武殿﹐焚香求告﹐願保扶諸弟﹐同預科撰。抽得黃眞君第四簽﹐詳其簽意﹐乃兄弟憂戚之兆。遂言與二弟﹐各宜謹守。而彥修﹑彥和﹐反致嫌責云﹕我等之命﹐何爲取信於泥裝塑畫。後各就試﹐彥修﹑彥和不中﹐惟彥先獲薦及第﹐授大理評事﹐守明州推官。彥修注賓州﹐遷江縣尉。彥和授金州監酒。彥修﹑彥和﹐從此嫉妬。見兄應中高科﹐皆怨天地無平等主文﹐不擇藝能﹐心憤憤。自兄赴任明州﹐不惟廢罷香火﹐後二弟亦各赴任﹐臨行﹐又將家堂供養三淸諸天星幀等﹐焚棄而去。彥修赴遷江縣尉﹐到任兩月﹐因巡捕海寇孟軍三等﹐被伊捉去﹐不殺﹐割下舌尖放還。彥和赴金州監酒﹐二年﹐虧欠課利四分﹐蒙按察奏劾﹐委官攝勘﹐詐稱患死。兄彥先﹐於明州具狀﹐遞申朝廷﹐願納官罷任﹐贖弟過愆。續蒙回降﹐候任滿﹐別聽指揮。彥先禮事公正﹐吏民贊揚﹐知通及提轉等司﹐皆同罪保舉。又蒙中書指揮﹐候裴彥先得替到京﹐令有司引見﹐莫測聖意。及至朝見﹐奉問裴彥先始末﹐有何內學。奏云﹕臣自祖以來﹐崇敬神天﹐香火不絕﹐別無內學。聖旨云﹕因去歲九月九日夜寐﹐忽夢家政堂福神眞君顯助﹐保舉卿之名字﹐言卿有柱國之功﹐常懷忠孝。又稱你有二弟﹐𨿽爲命官﹐此乃敗國亡家之人﹐不宜委任天籍﹐注定合勾鑿姓名﹐不延壽祿﹐以顯彥先行與道合﹐上應神靈﹐下至朝臣﹐例皆奏舉。其彥修﹑彥和﹐行邇不善﹐神祇降災。爲善爲惡﹐無非顯報﹐使人畏之誡之。裴彥先當殿轉授太子中允﹐賜誹﹐知洪州豫章縣事。

聖井辧異

懷州開勝脂鋪謝景元﹑景修兄弟﹐兄好遊冷﹐弟慕崇信本家自祖有家堂眞武﹐凡事祈求﹐無不感應。景元耽酒呼博﹐家計漸壞。乃思景修常言﹐家堂眞武靈驗﹐因懇告云﹕今欲與人賭錢﹐保當贏他人財物﹐須得吉玫。累次信用﹐贏得一二百貫。後復懇求﹐吉兆而去﹐輒輸一百餘千。發怒歸來﹐將眞武堂盡皆拆棄。景修再自修完。後景元賭博日輸﹐種種不利﹐轉生怨恨。一日﹐景修上京販賣﹐其兄毀拆聖堂﹐其本像用刀碎劈﹐棄向井中。景元三日後﹐忽患徧身瘡癩﹐膿血滴瀝﹐死活不能。景修在京﹐夢一小童﹐披髮跣足﹐渾身俱黃﹐頭戴石盤棚﹐大哭告云﹕手足皆傷﹐疼痛不任。近看﹐卻是數塊損碎黑木頭。遂驚覺起來﹐自省家堂眞武﹐必遭毀壞。遂歸懷州﹐見家堂委遭毀壞﹐兄病惡瘡在將。雇匠者修蓋﹐及下井取眞武木片﹐輳成全身。不期此井﹐汲上水漿﹐色如琥珀﹐別有一般香異﹐傳聞州府。時知州史館馬荀﹐聞此奇異﹐是日﹐率州官來景修家﹐令人汲水辧認﹑見香異非常。及具述景元受報﹐見患惡瘡。馬荀令汲一盞井水﹐與景修喫。才飲水罷﹐雲霧四合﹐見景修空中立身﹐彩雲遮擁﹐仙鶴前引﹐揖謝馬荀及辭眾云﹕今朝見金闕﹐白日上升。馬荀備奏﹐準禦紮﹐令懷州別造官屋﹐兌換謝景修﹐連井屋基破﹐以省錢修蓋謝景修眞人上升觀一所﹐及蓋殿宇奉安聖井﹐不許汲水。或遇民問疾患﹐許汲救治﹐特『賜聖水觀額。每歲撥恩澤披戴。焚修道童二人﹐仍賜莊田房廓錢﹐充常住所。有兄嫂一房﹐盡歸景元存養。自後﹐家業熾盛﹐一子及第﹐後代異事也。

焦湖報惡

淮西巢州居民﹐不論貧富﹐競好啖鰲﹐不顧腥厭﹐觸犯天曹。日月昏暈﹐星宿無光。乃有九天采訪使者﹐檢察上奏﹐遂感玉皇﹐動命北極紫微大帝﹐及天地水三官嶽神取問﹐巢人罪業已積﹐得何所報。北極奏云﹕此地歷勸貪殺﹐四足水族﹐冤魂相執﹐旣合償還﹐須連地址除滅﹐俱令解說。玉皇告北極曰﹕眾生惡積﹐信不可容﹐合傾城蕩爲大洲﹐方得淸淨。於是﹐北帝宣告眞武曰﹕汝爲三界遊奕﹐察人善惡﹐奏注福罪﹐豈不知巢州積劫以來﹐好殺龍鰲﹐此乃厭觸﹐上犯玉帝勝遊﹐罪惡不該赦宥。令此一州﹐溺爲水僑﹐汝宜謹之﹐急速奉行。眞武奏北帝曰﹕巢民𨿽有重業﹐未必俱是殺害水族之人﹐若盤行傾陷﹐終負冤枉。容臣會問﹐等第而行。眞武遂令從官天呈神將﹐化爲大鰲﹐浮游巢溪﹐漲塞市橋。時州官遣吏爲轄﹐就水宰肉﹐分偯郡官。其次﹐巢州皆得肉啖。於是﹐天罡回報眞武﹐巢州城土﹐委合化爲大水。𨿽變爲大魚﹐死浮要處﹐全不擇腥濁﹐悉皆分食。眞武嘆曰﹕此地眾生﹐罪業彌探﹐不可救度。眞武自化雲遊道士﹐降下巢州﹐求化淨水。前後經遊七日﹐民間徧行﹐悉皆腥厭碗器﹐無一淨處。行至小巷﹐獨有一家﹐見一老嫗﹐復前求水。嫗以椀盛水與喫。乃問婆婆何姓﹐作甚生﹔業。婆曰﹕姓焦﹐本爲昊人﹐寄居此二十餘年﹐賣粉食爲活。家有一男一媳婦﹐共三口。道士問曰﹕汝家水椀﹐因甚不腥﹖婆曰﹕自到巢州﹐爲見人凶地惡﹐家家好殺水族﹐不知罪福。老婆戒殺食素﹐其水並椀﹐皆得淸淨。道士告曰﹕吾非凡人﹐乃天神也。念汝有善業﹐故來化汝。不久﹐巢州有洪水﹐汝急攜子走避。未委汝身﹐要何果報﹐吾有三事﹐汝當選取一願。一欲子孫爲官食祿。二欲便獲富有榮華。三欲永受香火欽崇。任取一意。婆拜曰﹕何敢過求富貴﹐若得久遠﹐一竈香火不絕﹐柢此是願。眞君曰﹕汝今每日早晚﹐上州衙門側﹐看石碑下一石龜﹐若見龜眼俱赤﹐急攜子及婦﹐出南門去﹐逢見聖女山卽住。眞君言訖﹐化白光不見。焦婆從此﹐逐日上州衙門看石龜眼﹐將及月餘﹐人謂焦婆風狂﹐被人戲譫﹐用朱色抹其龜眼﹐皆紅。焦婆觀見石龜眼赤﹐領男並婦﹐走出南門﹐奔馳十里﹐有山名聖女。焦婆上山﹐回顧一巢州﹐遺巡洪水四合﹐浩渺無際。忽於雲中﹐見一神人﹐披髮胱足﹐著昏黑袍﹐形相與求水道士無異﹐叫云﹕焦婆﹐其水屬汝所管﹐柢此得香煙不絕。囑付隱隱而去。焦婆令其子緝艸爲捨﹐自忘寢食。晉朝聞水陷巢州﹐差官訪問﹐四遠莫知所因。遙望聖女山﹐獨有一家。官吏上山﹐來見焦婆﹐詢問因由﹐具奏。先賜供給焦婆口食﹐仰鄰郡逐時送給。不久﹐焦婆並男﹑婦﹐相繼身死。朝廷立廟﹐封爲靈顯聖母﹐及命其水﹐從聖母本姓﹐謂之焦湖。四通船舫﹐至今祭奠祈禱﹐無不靈驗。今屬淮西路無爲軍巢縣﹐四接廬﹑壽﹑舒﹑和等州通運。參詳報應﹐善惡甚明。巢州周回二百餘里﹐爲洪水所陷﹐改巢源爲焦湖﹐中存聖女山。特封焦婆﹐號靈顯聖母。後爲風浪四起﹐漂溺舟船。官民柢以恩願﹐祈請聖母而已﹐其風濤凶猛轉惡。有行醫老母﹐在西晉城進狀﹐稱是焦湖植利之家﹐爲見焦湖風浪傷溺人船﹐官司惟禱於聖母﹐殊不知﹐聖母本塵俗人柢﹐因戒殺蔬食﹐遇眞武﹐獻水淸淨﹐發聖爲巢水土地。蒙國家﹑改名焦湖﹐封號靈顯﹐承此天地之恩﹐尙未能報﹐何爲卻興風浪爲害。蓋是舊日巢民報償﹐水族冤魂相執﹐卒無解脫﹐所以造作毒風惡浪﹐競傷人船﹐遞相報對。如要消伏﹐除是眞武﹐可以救此。言訖﹐忽然不見。晉朝看詳投狀﹕老母乃是焦湖土地﹐靈顯聖母化身。報說﹐當急速依應行遣﹐尋差使命﹐並道士﹐同往靈顯廟﹐啟建道場﹐獻禦香﹐奏懇眞武﹐祈請風浪不生﹐往來寧靜。道場經一月﹐焦湖風浪頓息。使命欲回﹐忽於雲霧中﹐現一符吏曰﹕臣是中界直符﹐受眞武將軍差﹐報官家﹐焦湖波濤﹐是巢州殺害電鰲酬償﹐冤執不能解脫﹐致興妖禍。今朝廷禱祈平安﹐已蒙眞武面奏北極﹐因朝三淸﹐得玉皇動旨﹐並降吉祥甘露﹐已將焦湖惡報冤鬼﹐與水族等﹐解結洗滌﹐並送束嶽泰山府及地府冥司﹐系名收錄﹐量度輕重﹐報盡受生﹐焦湖今得平息。直符遂退。時晉朝再遣使降香建醮﹐於聖女山﹐報謝天地﹐仍就山建眞武殿﹐劫賜爲額﹐並加贈靈顯順聖之號。

虛財化礫

韶州明陽宮有洞天﹐名靑羅福地﹐昔神仙張嶽修眞之處。遞年於五月五日正午時﹐有雜色飛烏﹐俱來洞前飛舞嘻噪﹐人謂眾禽隨鸞鳳來儀。因作散禽齋會﹐拮率錢物﹐置備紙馬﹐以此名目﹐懺獻諸天星宿。燒過紙贈﹐積聚天曹﹐無名收寄﹐致蒙北極紫微大帝問殿前四聖神將。時眞武出班奏曰﹕此非天曹合收﹐系韶州明陽宮詭詐﹐規取稱有鸞鳳來儀﹐誑達天曹。又蒙帝問﹕若明陽宮五月五日﹐奏獻不實﹐因何是日諸禽飛聚。眞武復奏曰﹕此日午時﹐系臣下降到彼﹐諸禽競來﹐受臣法气﹐解結披毛宿綠重業﹐所以舞躍嘻噪而去。帝曰﹕天曹將無名紙馬收受﹐將作何用﹖眞武奏一寫可行下東嶽﹐樁畱支用﹐來年必無人燒獻。其明陽宮﹐次年復會﹐四遠人民﹐盡至洞前聚集。過申酉﹐無一翅來。忽有一髦頭道人﹐用手指定宮門﹐默然而立。繼令人召到﹐卻言﹕今歲飛禽不集社會﹐永爲罷去。仍告與前項因依﹐教本宮向去五月五日午時﹐就洞前焚香﹐求禱眞武眞君﹐解禳累年虛名﹐率財冒達天曹罪。若不信﹐三年內﹐看有報。道人起身入靑羅洞﹐更不見出宮門。不信﹐次年又率集其會﹐羣飛又不至。及三年﹐是日因化紙﹐狂風吹起紙火﹐從庫堂沿燒﹐約二時問﹐宮庭化爲瓦礫之地。韶州收錄住持道士張安象﹐勘招前項故違聖諭﹐致遭天火﹐具奏取裁。準中書指揮﹐五月五日早朝﹐據司天臺奏﹐觀見天行飛火﹐合燒韶州背逆正道宮觀。及有內臣淩招慶﹐附神降言﹕眞武亦報火燒明陽宮﹐爲從邪惑眾﹐率財非用﹐積犯天曹﹐化諭不改。今奏到事理﹐合其應驗。所是明陽宮﹐更不立額﹐秪建眞武殿並小道院﹐別選羽士十人焚修。張安象特兔次﹐還俗疏放。合行關告諸路道俗﹐今後稟信天地﹐無令有背正眞之道。

假燭燒塵

南安軍開隆觀﹐元是太上無極淨虛天主祖氏宅基﹐綠南安居民惟崇眞武﹐每至下降﹐盡來燒獻香紙燈燭等。觀前有一雜貨鋪﹐本觀凡有會設合用物件﹐皆於此鋪收買﹐惟用蠟燭尢多﹐卻將臭穢牛脂觸朱破布﹐僞作眞淨蠟燭出賣﹐不惟煙气燻觸上聖﹐兼祭賽求福﹐反求穢瀆。被星辰天眞及嶽讀神明﹐奏達三淸玉皇曁天皇﹐北極令下天曹諸司檢鉆。忽一日﹐看眞武殿香火行者﹐夢一神人﹐報云﹕觀前賣蠟燭者﹐曾三世爲人﹐世世惡業。今姓黃名禹﹐猶賣穢脂假燭﹐觸犯天曹﹐罪惡貫盈﹐永失六道﹐合爲微塵。今系佑聖院眞武管察善惡﹐旣受天符﹐以報黃禹之罪。明日﹐當自知之。行者驚起﹐告於道眾﹐言猶未畢﹐黃禹店前﹐有一老兒﹐商量買燭十條﹐要獻天曹﹐須是眞燭可矣。黃禹怒云﹕我二十餘年賣此燭﹐盡獻天曹﹐何故云假。令先買一條﹐取火點看。不覺驟風﹐起吹火焰﹐沿燒屋宇﹐老兒亦自不見。其黃禹因貪救物﹐致令火逼﹐燒爲灰塵。經一時辰﹐獨燒此家﹐不畱分文。至火滅﹐店內有一大柱﹐不曾濫火﹐正面如斧劈一片﹐上有天書隱記。士人道流﹐俱來驗讀﹐並知是眞武眞君聖邊。官司令人用紙筆抄錄﹐才了﹐其柱又從裹面火出燒盡。其意﹐與觀中行者昨夜之夢相似﹐通露罪惡﹐詳此情由﹐速招果報。南安軍太守﹐不敢隱蔽﹐尋錄一宗事情二申奏朝廷﹐蒙看詳批降﹕人之處世﹐善惡由心。善事如江海潮波﹐來無形影﹐去無根源。惡有速報﹐如天地產物﹐是處皆應﹐可不謹之。宜下南安軍﹐依此立石碑於觀門﹐以顯眞武垂報無差。仍布告中外﹐以戒永世。

叔功賜銜

劫寶應閣﹐惟神陰相。克示顯靈﹐宜可叔功。特賜眞武﹐永充定國無礙慈悲家政殿﹐授上銜玄初鼎運上淸三元都部署九天遊奕大將軍﹐左天呈北極﹐右垣鎭天﹐眞武靈應眞君。奉先正化寂照圓明莊嚴寶諍齊天護國安民長生感應福神﹐智德孝睿文武定亂聖功慈慧天侯。水之精﹐贈同德佐理至應大道顯明武濟陰盛翊聖﹐左正侍云騎護國保寧輔肅玄初太一天大將軍。火之精﹐贈同德佑理至惠誠重感慈普濟陽辯武聖﹐右正侍云騎護國保靜輔肅守玄太一天大將軍。封贈如前。奉禦制贊入閣﹐謐爲策寶。

萬物之祖﹐盛德可委。精貫玄天﹐靈光有偉。

興益之宗﹐保合大同。香火瞻敬﹐五福攸從。

玄天上帝啟聖錄卷之八竟

