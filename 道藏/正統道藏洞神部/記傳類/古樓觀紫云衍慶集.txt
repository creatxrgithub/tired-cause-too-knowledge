古樓觀紫雲衍慶集

經名﹕古樓觀紫雲衍慶集。元朱象先編撰。三卷。底本出處﹕《正統道藏》洞神部記傳類。

古樓觀紫雲衍慶集卷上

句曲朱象先集

大唐宗聖觀記

夫至理虛寂﹐道非常道﹐妙門凝邈﹐無名可名。爰自太始開圖﹐混元立極﹐三才奠處﹐萬品流形﹐莫知象帝之家﹐未賭谷神之域﹐希夷瑣閉﹐淇滓封奇﹐及夫烏邇勃興﹐隱書詮奧﹐至化因玆而吹萬﹐玄教由是以開先。聖聖襲明﹐道德授受﹐於是混元之教﹐風動天下﹐水行地中矣。宗聖觀者﹐本名樓觀﹐周康王大夫文始先生尹君之故宅也。以結艸爲樓﹐因卽爲號。先生稟自然之德﹐應玄運而生﹐體性抱神﹐韜光隱耀﹐觀星候气﹐物色眞人。會遇仙轎﹐北面請道﹐二經旣演﹐八表向化﹐大教之興﹐蓋起於此矣。玆觀中分秦甸﹐面距終南﹐束眺驪峯﹐接晴嵐之浥浥﹐西顧太白﹐集積雪之皚皚。授經之古殿密淸﹐路牛之靈未特立﹐市朝屢易﹐仙邇長存﹐物老地靈﹐每彰休應。卿云日覆﹐壽鶴時來﹐樹無窠宿之禽﹐野有護持之獸。文始藥井﹐韓梵未墮﹐老君輩車﹐確然不朽。至於穿寄盜竊﹐進退自拘﹐似有摯維﹐悉皆面縛。昔周穆西巡﹐秦文束獵﹐並枉駑回轅﹐親承教道。始皇建廟於樓南﹐漢武立官於觀北﹐崇臺虛朗﹐招徠雲水之仙﹐閒館錯落﹐賓友松喬之倡。秦漢廟戶相繼不絕﹐晉宋謁版﹐於今尙存﹐實神明之奧區﹐列眞之會府。後魏文帝變夷風於華俗﹐立仁義之紀綱﹐崇信教門﹐增置徒倡。有陳先生寶熾﹐穎川人﹐夙有幽逸之姿﹐幼懷林壑之趣﹐松風入賞﹐名嶽畱連。玉皇之道﹐旣弘銀榜之宮云構。續有王先生子玄﹐言窮名象﹐思洞隱微﹐念在玄空﹐累非外物﹐含神自靜﹐儀聖作師﹐並德音孔昭﹐郁爲宗範。周太祖定業關內﹐躬受五符﹔隋文皇沐芳禮謁﹐獲聞休徵。迨隋德將季﹐政教陵遲﹐六飛失馭﹐四維圯絕﹐夷羊在牧﹐輩巷滿野﹐家習兵凶﹐民墜塗炭。皇帝命世應期﹐榮鏡區宇﹐戡難靜亂﹐亭毒無垠﹐廣大配乎天地﹐光華方諸日月﹐數階庭之莫莢﹐聆鳳和嗚﹐照景星於玄云﹐觀麟郊藪﹐緝禮裁樂﹐化俗移風。農夫勸於時雨﹐隴余滯穗﹔工女勤於蠶績﹐杼軸不空。九服韜戈﹐三邊靜拆﹐西戎革面﹐束夷獻舞﹐朔南洎聲教﹐漠北盡來王﹐德化遐漸﹐無幽不暢﹐三善克懋﹐非假二疏。一有元良﹐萬邦貞固﹐昭一均天縱﹐道契生知﹐篤尙玄根﹐欽玆聖躅﹐以武德三年詔錫嘉名﹐改樓觀爲宗聖觀。宸宸興念﹐纂冑所先﹐啟族承家﹐鼻於柱史﹐得一以靈﹐蹈五稱聖﹐弱爲道用﹐柔爲至堅﹐損之又損﹐以至於益﹐瓜艇綿長﹐慶源悠侵﹐爰初啟祚﹐致醮靈壇﹐自然香气﹐若霧霏空﹐五色云浮﹐如張羽蓋。七年﹐歲惟作噩﹐月在黃鍾﹐六轡齊釀﹐百辟咸從﹐親幸觀所﹐謁拜尊儀。軒後之詣崆峒﹐神農之上石室﹐順法行禮﹐異代同規。觀主岐平定﹐精金格之書﹐究玉岌之文﹐知來藏往﹐盡化窮神﹐豫鑑天休﹐贊弘景福。法師呂道濟﹑監齋趙道隆﹐玉器凝潤﹐鶴情超遼﹐辧析連環﹐辭同炙輾﹐對歇天旨﹐妙沃帝心﹐乃謂片言小善﹐尙題鉗碣﹐蚓夫皇輿迂駕﹐抱酌希微﹐大道資始﹐鑪錘萬物﹐不有刊勒﹐其可已乎。侍中江國公陳叔達﹐朝宗羽儀﹐詞才冠秀﹐奮玆洪筆﹐爲制嘉銘﹐其詞曰﹕眇矣靈化﹐玄哉妙門。飛形九府﹐煉气三元﹐黃庭祕錄﹐金格微言。玉京畱記﹐金鰲還魂﹐揚塵束海﹐問道西昆。物色函關﹐存容淸廟。建標伊始﹐層壇云峭。綺井虹伸﹐風窗電笑。玄都正律﹐帝臺仙召。抱髓捫星﹐飡霞引照。豁虛罔象﹐無名至要。高廂久縣﹐淸泉余療。宅心勝倡﹐遊息眾妙。絕壁翠微﹐漂流丹竅。鞠艸如結﹐周原甚突。聖道將弘﹐重光顯曜。明明我後﹐積德累功。陶涎寓縣﹐叱喫雷風。庸稽大室﹐禮盛鄧宮。時乘正位﹐道配玄穹。四維載仰﹐百世斯隆。有截示外﹐無思自束。祥符浹遠﹐瑞采澄空。百神咸秩﹐千齡是崇。宗玄壯觀﹐詔蹕康莊。云行輦道﹐吹髮山梁。飛文協一﹐接禮神皇。五旌回首﹐六轡齊釀。宸儀展敬﹐享福無疆。巍然高碣﹐播此遺芳。給事中騎都尉歐陽詢撰﹐武德八年二月十五日建。

大唐宗聖觀主銀靑光祿大夫天水尹尊師碑

聞夫眞人者出巨殼﹐歷倚杵﹐騎輩廉﹐從惇圍﹐臣雷公﹐妾密妃。朝擢發於湯泉﹐夕晞首於暘谷﹐仍丹丘以長嘯﹐戴翠華以高遊一自非殖因曠劫﹐肅恭大浩從事於金房之前﹐鏤心於玉晨之上﹐攜靑童而應黃錄者﹐奚以成後來之妙相乎﹖繼絕景而胤希聲﹐則尊師其人矣。尊師諱文操﹐字景先﹐隴西天水人也。後秦尙書僕射緯之後。緯仕長安﹐故爲扈人焉。若乃郁爲帝師﹐降邇於唐勛之代﹐光乎王佐﹐應命於周武之朝﹐家籍代資﹐可略言矣。曾祖洪﹐宇文朝商州長史。大父舒﹐隋文州別駕。昭考珍﹐皇朝散大夫﹐以先知授。尊師特稟異气﹐垂實冥華﹐始降邇也﹐其母袁氏夜夢玄妙玉女授九老丈人之符﹐寤而記之﹐每存思也。數月而聞腹中誦經聲﹐且時時有異光繞身矣。及載弄之始﹐目光炯然﹐眸子轉盼﹐若有所見矣。袁氏以其所夢﹐有徵心志而不言也。及勝衣之日﹐自識文字﹐惟誦《老子》及《孝經》。乃曰﹕此兩經者﹐天地之心也。此後見好殺之字﹐若蹈水火﹐視無禮之文﹐如墜泉谷。稍長﹐聞有尹眞廟﹐乃精心事之﹐不近俗事。因讀《西升》《靈寶》等經﹐漸達眞教﹐旣得玄味﹐便契黃中。聞師者傳道之父母﹐行道之神明﹐無數劫來﹐妙經是出﹐不因師學謂之長昏﹐遂章惶無己﹐求師不暇。時有周法者﹐內音之先嗚﹐上皇之高足﹐乃願參軒效駕﹐陪景嘯空﹐奔走禮謁﹐以申宿志。周法見之﹐乃謂尊師曰﹕汝於劫會之中﹐已受龜山之錄也。便訓以紫雲之妙旨﹐授以靑羽之隱法﹐一入其心﹐謂赤松﹑王子喬可與撫煙月矣。年十五﹐道行已周﹐有名於遠近矣。屬文德皇后遵上景而委中宮﹐於時搜訪道林﹐博采眞邊。尊師卽應玄景﹐行預綠云﹐奉敕出家﹐配住宗聖觀。𨿽剪芝瓊園﹐采琳玄隴﹐意每遠出﹐未近謝也。將欲沐浴束井﹐棲遲南昌﹐保護昆侖﹐窺奇渾沌矣。故屬想丹煙﹐遊心紫度﹐褊尋五嶽﹐備涉九元﹐尋三君之祖气﹐成七晨之慧眼。旋謁周法﹐便居終南。寂慮於溫泉﹐冥精於寒谷﹐有年日矣。旣通八景﹐又達九天﹐知來藏往﹐多所曉悟﹐若有神日﹕周法上遷。及省所居﹐已去順也。貞觀末年﹐行喪旣畢﹐永徽三年﹐乃遊太白﹐入重玄也。見所未見﹐聞所未聞﹐此後丹字紫書﹐三五順行之法﹔扶晨接晝﹐九六逆取之方﹐咸得其要。尊師所有遊山異邊﹐祈醮靈應﹐並有別錄﹐此不載之。至於顯慶以來﹐國家所賴﹐出入供奉﹐詢德諮量﹐救世度人﹐轉經行道﹐玄壇黃屋﹐帝座天言﹐束都西京﹐少陽太一﹐九城二華﹐展敬推誠﹐三十餘年﹐以日擊月﹐始終不絕﹐有感必通﹐凡是效驗﹐君臣同悉﹐救書往復。日月更回﹐神道昭彰﹐歲時交積者﹐不可具載﹐並傳於帝居﹐一二要者﹐略舉其目。初﹐尊師遊﹐太白高頂﹐雲霧四周﹐聲振萬壑﹐此處缺六字﹟1千仞﹐復有像充九色﹐其高十仞﹐欣然長往者﹐意已篤焉。高宗之在九成宮﹐有孛彗經天﹐長數丈﹐以問尊師﹐尊師對日﹕此天誡子也。子能敬父﹐君能順天﹐納諫徵賢﹐斥邪遠佞﹐罷役休徵﹐責躬勵行﹐以合天心﹐當不日而滅。上依而行之﹐應時消矣。是故高宗以晉府舊宅爲太宗造昊天觀﹐以尊師爲觀主﹐兼知本觀事。儀鳳四年﹐上在束都﹐先請尊師於老君廟修功德﹐及上親謁﹐百官咸從。上及皇后﹑諸王﹑公主等﹐同見老君乘白馬﹐左右神物﹐莫得名言﹐騰空而來﹐降於壇所﹐內外號叫﹐舞躍再拜﹐親承聖音﹐得非尊師之誠感也。由是奉敕修《玄元皇帝聖紀》一部﹐凡十卷﹐總百十篇﹐篇別有贊。時半千爲尊師作也﹐紀贊異秩﹐繕寫進之﹐高宗大悅﹐終日觀省﹐不離於玉案﹐乃授尊師銀靑光祿大夫﹐行太常少卿。尊師固讓﹐不得已﹐辭官而受散職焉。永淳二年﹐天中有望﹐告成有日﹐萬乘雷動﹐千騎風馳﹐天子乘閣道而禦帝車﹐艸官陪六儀而承七曜﹐將禮於天樞﹐幸中嶽也。金繩未舉﹐玉檢猶潛﹐而六龍頓轡﹐三光斂色﹐聖體不安﹐旋於皇極。屬紫微虛位﹐白雲上徵﹐萬國號訴﹐四方遏密﹐太后諮訪尊師﹐尊師日﹕眞坊仙境﹐亦著代謝﹐物有榮悴﹐气有初終﹐大道之常﹐幸康神器。陛下宜存思諒間﹐極想欽明﹐密理百神﹐潛花萬姓。文操人問地上﹐物裹天中﹐所有靈明﹐倍百祈請﹐亦望二十四結﹐火燒而憂盡﹐七十二教﹐水煉而法成﹐皆見先徵﹐以明後事。乃著《松惑論》四卷﹐《消魔論》三十卷﹐《先師傳》一卷。垂拱四年﹐將賓玉帝也﹐上足時道成咸願奏章以延福蔭﹐尊師止之日﹕有順宜遵﹐不可犯禁。言訖委化﹐顏色如常。粵以長壽四年四月十四日﹐遷兆於終南文仙谷。弟子侯少微等﹐追思龍漢遠慕龜巖﹐冀德音與天地同久﹐神道共陰陽齊化﹐昭花騫林﹐冥滋柏樹﹐俾斯貞石﹐文若三光。其詞日﹕去矣。大仙﹐悠哉上玄。玉谷白芝之座﹐金。闕紫蘭之前。旣嘯景於瓊札﹐固交歡於碧泉。出三萬六千之厚地﹐入三萬六千之遠天。咀九華之翠菊﹐坐五色之紅蓮﹐常吟外景﹐每握內篇。春霞飛乎絳雲﹐秋風生乎紫煙。裴回高黃嶺﹐顧步太白巓。三秦四塞帝王國﹐京兆長安龍鳳川。煌煌兮四明路﹐浩浩兮八景年。今已向上襲前果﹐何時來下降宿綠。當乘道之气﹐應傳道之味。必使氤氳六合中﹐自然昌揚﹐萬劫通。稽首空歌步﹐願得乘九素。天下同此心﹐非獨騫之林。銀靑光祿大夫﹑行太子右諭德兼崇文館學士﹑上柱國﹑平凍縣開國公員半千撰。開元五年十月二日﹐弟子侯少微建。

大唐聖祖玄元皇帝靈應碑

至矣哉﹐皇法於天﹐天法於道。居大寶者﹐必尊祖以配天﹐孩庶類者﹐咸宅生以母道。故四維張國﹐遠宗玄教﹐三後在天﹐代紹明德﹐然後彌綸區宇﹐昭格神只﹐其能系二美之盛烈﹐首千古之洪化者﹐卓哉煌煌﹐歸我唐室矣。皇上受圖享國蓋三十載﹐功伴天地﹐孝誠祖考。其高明也﹐布星辰以有倫﹐其博厚也﹐振河海而不泄﹐至於揖艸後﹐叔彜倫﹐陶鑄堯舜﹐漱隘軒頊者﹐乃皇上之餘事也。嘗端居宣室﹐緬懷至道﹐惟德動天﹐夢啟靈應﹐惚恍有物﹐希夷玄通﹐實元祖之明命﹐錫無疆之寶歷。乃潛志玄象﹐遵誥旁求﹐西亙太白﹐束連鄂杜﹐號周史之經臺﹐枕泰山之幽谷﹐肇居尹氏﹐集法倡爲道門﹐後遇皇唐﹐易樓觀爲宗聖﹐藥井尙喋﹐仙軾仍存﹐卜勝宗玄﹐此爲淑落。飛泉噴石﹐重林閥景﹐苔蘚地偏﹐以恆深煙﹐云畫晴而不散﹐眸容挺出﹐赫然有光﹐煥白虹於玉座﹐紛紫气於仙境﹐洎遘睿覽﹐宛符夢寐。嘻﹐蓋聖人有以見天下之迹﹐而擬諸形容﹐聖人有以見天下之動﹐而觀其會通者﹐可舉之一隅矣。其始近也﹐焚芝木﹐辟葷擅﹐寂歷無聲﹐擎跪有則。初靡荔席﹐次登靈壇﹐徐肩彩杠﹐少息華館﹐淸籟颼颼於艸樹﹐天香氛氳於崖谷。及路轉莽倉﹐風順崆峒﹐云鶴斕以導輿﹐艸仙扈而成列﹐逮地邇天苑﹐閩輳國門﹐霓旌鳳簫﹐風馳海合﹐絳節羽蓋﹐波屬霧委﹐萬姓翹首於西城﹐百辟候儀於北闕﹐顯顯如也。皇上乃捧升露寢﹐奉先思孝﹐集仙府以陳齋﹐圖混成而告遠﹐不崇朝而通八景﹐未浹旬以褊六合﹐故旱臣率舞慶靈﹐稱觴獻壽﹐森旗伐鼓﹐何其盛哉。於戲﹐玄元之道﹐旁確萬物﹐眇爲化先﹐稀韋氏得之而挈天地﹐伏犧氏得之以襲气母﹐至若王母西昆﹐比之如朝菌﹐麻姑束海﹐涵之如夏虫﹐沖虛馭風﹐蓋錙銖於糠枇﹐王喬控鶴﹐方嫡幹於蓬蒿﹐信無上歟﹐信元气歟。且天啟皇唐﹐儲北罔極﹐其功神者其應大﹐其源靈者其流長﹐昔王室將傾﹐我則電擊以存國﹐介丘望幸﹐我則云行以告成﹐汾睢瑟祀﹐我則順子以尊後﹐陵寢肅雕﹐我則述經以明孝﹐可謂重椅坤軸﹐再紐玄綱﹐曼衍歲蘿﹐皆皇極之大造也。其修缺禮﹐補樂章﹐存朴以嗇文﹐陳兵以訓武﹐奔四夷以歸化﹐主百神而授職者﹐可勝言哉。古有仁片言而受福﹐樹一善而獲應﹐況网羅眾制﹐包括鴻徽﹐以神化之頁明﹐協靈命之幽贊﹐克含修祉﹐不亦宜乎。玉眞長公主以天孫毓德﹐帝妹聯貴﹐師心此地﹐杳捐代情﹐奉黃錄以法潔﹐瞻白雲而志遠。觀主李玄則監齋顏無待﹑上座傳承說﹐爲學日益﹐爲道日損﹐逍遙山林之下﹐彷徨塵垢之外﹐因聚而議日﹕今自道以佑主﹐自主以佑人﹐下覃六幽﹐上契三極﹐風後力牧﹐協宣朝政﹐關睢麟趾﹐宏被國風﹐禎祥薦臻﹐妖珍不作﹐足以規萬葉﹐示將來﹐赫赫巍巍﹐以表靈旣﹐而乃謝奚斯頌魯之義﹐闕穆滿銘鼻之遊﹐是上蔽天休﹐下虧臣禮﹐綠事誼斷﹐蒙竊惡焉。於是益壓宰李嗣琳﹐同荷湛恩﹐以備能事﹐博詢墨客﹐以贊皇道。時戶部郎中沛國劉同升﹐才淸起艸﹐譽美郎官之列﹐文慕上林﹐能揚天子之事﹐共遵大雅﹐以換其辭﹐奉爲頌日﹕終南之北洞眞境﹐關令尹眞宅玆嶺。陰陰松柏造華頂﹐艸結華樓龍護井﹐靈仙之窟肅而靜。惟皇夜夢眞人來﹐神光赫赫金銀臺。瑤容綽約冰雪開﹐霓裳羽駕紛裴回﹐前聖後聖相感哉。帝心虔求齋玉京﹐王公百辟咸致誠。云旗彩仗森出迎﹐日月晏溫顥气晶﹐眞容來兮受天慶。眞容來兮聖人壽﹐千春無涯百福有﹐眞容來兮寶歷昌。遠郊卻馬雄四方﹐紫殿敷座煙雲香。拜手稽首天地長﹐玄元之祚萬斯唐。朝散大夫守倉部郎中上柱國戴遊撰序﹐朝散大夫守戶部郎中劉同升撰頌。天寶元年歲次壬午七月十五日建。

大元重修古樓觀宗聖宮記

終南山者﹐中國之巨鎭也﹐稽之古典《書﹟大禹》《詩﹟小雅》﹐皆所稱美焉。亦曰中南﹐以其在天之口﹟2﹐居都之南也。至若盤地紀﹐承天維﹐奔走艸仙﹐包痛玄澤﹐靈气浮動﹐艸木光怪﹐則又爲天下洞天之冠。故古之閎衍博大眞人﹐以遊以處﹐謂之仙都焉。古樓觀者﹐眞人尹氏之故宅﹐終南名勝之尢者也。按《史記》眞人當姬周之世﹐結樓以艸﹐望气俱眞﹐已而果遇太上老君﹐延之斯第﹐執弟子禮﹐齋燻問道﹐遂受《道》《德》二篇五千言焉。眞經旣傳﹐大教於是乎起矣。原其旨也﹐主之以太一﹐建之以常無﹐有以沖虛恬淡養其內﹐以柔弱謙下濟其外。蓋將使人窮天地之始﹐會萬物之終﹐去智與故﹐動合於自然﹐以之修身則壽而康﹐以之齊家則吉而昌﹐以之治國平天下則民安而祚久長。其指甚簡﹐其事易行﹐由是時君世主﹐莫不尊是道而貴是德。周穆王親訪靈躅﹐爲建祠宇﹐度道士七人﹐號日樓觀﹐是則度人立觀之始也。始皇好神仙﹐於此構淸廟﹐漢文慕黃老﹐於是立齋宮﹐魏晉周隋以來﹐或鑾輿躬謁﹐或詔敕繕修﹐給戶灑掃﹐賜田養道。有唐啟運﹐高祖武德三年﹐詔改樓觀爲宗聖觀。宋室興﹐端拱元年﹐復賜觀額日﹕順天興國。是則歷朝崇建之略也。若夫玄孫道子﹐聚則形﹐散則气﹐坐在立亡者有之﹔通眞達靈﹐曰升舉﹐日尸解者有之﹔以道輔世﹐爲帝師者有之﹔飛篆誠魔﹐拯民瘓者有之﹐垂科立教﹐開化人天者有之﹔枕流漱石﹐不屑世務﹐﹟高尙其事者有之。歷觀先師傳所載﹐祖玄述妙﹐世有其人﹐是又知源深而流長﹐仙脈綿綿而未艾也。爰自白鹿升虛之後﹐陵遷谷變以來﹐聖邇未湮﹐斑斑可尋者﹐可指數也。驚然若赴谷之龜﹐凸然如覆幾之盂﹐古殿隱隱而見乎木杪者﹐授經臺也。邃而幽﹐深而曠﹐窈窕而入﹐蜿蜓而上者﹐文仙谷也。望之巍巍然﹐蒸嵐郁黛﹐朝夕乎其上﹐靈光寶气﹐秀發乎其問者﹐煉丹峯也。停天一之水﹐含內景﹐吐玉津﹐爲金液大還之用者﹐丹井也。裹九曲之勢﹐呈千歲之姿﹐不逐炎凍變遷者﹐系牛柏也。傳有云﹕老君旣升﹐所乘薄輩車並藥臼等﹐寶而傳之者﹐千餘歲矣。唐開元中﹐詔入內府﹐遂亡焉。又《關尹》九篇﹐名聞舊矣﹐而世亡其書。唐宋崇道之代﹐詔訪逸書屢矣﹐竟不獲。大元癸巳之歲﹐政淸和典教之日﹐有張仲才﹐沂水羽客也。得是書於浙﹐特詣師席獻之﹐一時驚異焉。嘻﹐以千載之前之尹書﹐歸千載之後之尹氏﹐意者天昌是道﹐而斯文應期而出也﹐不然﹐何緘芥機投如是之妙歟﹑。頃者金天失馭﹐戈革熾興﹐累代宏規﹐例墮灰劫。曁國朝撫定﹐紀綱初復﹐於時淸和大宗師以眞仙之冑﹐掌天下教﹐每念祖宮廳圯﹐盡然於懷。歲丙申﹐自燕來秦﹐躬行祀禮﹐四方宿德﹐不召而集。裴回遺址﹐其存者帷三門﹑鍾樓並二亭耳﹐遂議興復。時有前道士張致堅﹐狀其舊業以獻﹐宗師深稽冥數﹐每得人於詞色之表﹐顧謂同塵眞人李公日﹕祖道中興﹐玄功是耐﹐紹隆修建﹐公不宜後。乃以觀事付之﹐公謝不敏不獲命﹐受之﹐仍請行省田相君雄﹑乾州長官劉侯德山爲功德主﹐繼承總府文據﹐以近觀舊有地土﹐明斥四止﹐永爲贍眾恆產。公於是率徒千指﹐以宗師所委大師韓志元﹑張志朴斜領其事﹐蘿榛棘﹐除瓦臂﹐輦材植﹐斷者﹑陶者﹑規構者﹑耕以鑲給者﹐莫不同誠竭力。彌月漫歲﹐有譽鼓弗勝之意。逮於壬寅﹐稍克就緒。建殿三﹐日金闕寥陽﹐曰文始﹐日玄門列祖﹔爲樓三﹐日紫雲衍慶﹐日景陽﹐日寶章﹔爲堂二﹐曰眞官﹐曰齋心。賓有館﹐眾有寮﹐焚誦有室﹐山門﹑方文﹑廚庫﹑蔬圃﹑水輸﹐至於下院別業﹐以次而具。丹堊藻繪﹐赫然一新﹐其用廣﹐其功速﹐轉天關﹐旋地軸﹐華日月而平北斗﹐其爲力也大哉1。由是觀之﹐非淸和不能知同塵﹐非同塵不能了此綠﹐故一時有尹李古今仙契之語﹐非偶然也。中統元年夏六月﹐以朝命易觀爲宮﹐仍舊宗聖之名﹐作大齋以落之。公之門人提點成志遠﹑知宮仕志安等議云﹕此宮自有周以來﹐累朝崇建﹐事邇或載在傳記﹐或勒之碑銘﹐固已傳之無窮矣。惟今吾師重修之盛績﹐獨無紀述見於後﹐我輩出於門下者幾三千人﹐於師之德不得爲無負也。乃狀其始末﹐詣燕之長春宮﹐請記於掌教誠明眞人。以潤文見﹟3命﹐予以年邁﹐且廢筆硯久矣﹐度其不可違﹐乃案來狀﹐並錄到歷代碑志﹐相與參較而編次之。李公名志柔﹐字謙叔﹐家世治水。自其父志微素喜衝澹﹐嘗事開玄李眞人﹐學爲全眞。公旣長﹐亦與弟子列。開玄愛其察气特異﹐數於根本憤徘之地啟迪之。公亦心領神諭。一旦气質變化﹐有一日千里之敏。其兄志一蠟×弟志藏﹑志雍﹐皆從之遊。初隱於。仙翁﹑廣陽兩山十年﹐及聞長春宗師奉詔南下﹐乃迎謁於燕山﹐玄關祕鎖﹔迎刃而解。其後道價益重﹐名徹上聽﹐賜號同塵洪妙眞人﹐並金冠錦服。諸方建立﹐若宮﹑若觀﹑若庵﹐殆三百餘區﹐然皆以是官爲指南。故興造之日﹐凡在門下者﹐莫不迢遞來自數千里之外﹐服勤效勞﹐惟恐其後﹐是以功成如是之速也。𨿽然﹐是官之復﹐其亦天時道運之所爲乎﹖昔自玄元文始契遇於。玆﹐抉先天之機﹐辟眾妙之門﹐二經授受而教行矣。世旣下降﹐傳之者或異﹐一變而爲秦漢之方藥﹐再變而爲魏晉之虛玄﹐三變而爲隋唐之禳檜﹐其餘曲學小數﹐不可嬋紀﹐使五千言之玄訓束之高閣﹐爲無用之具矣。金大定初﹐重陽祖師出焉﹐以道德性命之學﹐唱爲全眞﹐洗百家之流獘j紹千載之絕學﹐天下靡然從之。聖朝啟＇運之初﹐其高弟丘長春徵詣行在﹐當廣成之問﹐以應對契旨﹐禮遇隆渥﹐且付之道教﹐自王侯貴戚﹐咸師尊之。於是玄元之教﹐風行雷動﹐輝光海宇﹐𨿽三家東落﹐萬里郵亭﹐莫不有玄學﹐以相師授一教法之盛﹐自有初以來﹐未有若此降也﹖今馬革故鼎新﹐豈惟一古樓觀之復﹐其人歸戶奉﹐琳宇相望﹐蓋又作新天下萬樓觀也。嗚呼﹐非天時道還其能如是乎﹗才因歷言之﹐使後之學者有以觀考而知勉云﹐於是乎書。太原李鼎撰﹐中統四年三月十二日建﹐元貞二年重陽『日重上石。

古樓觀紫雲衍慶集卷上竟

﹟1陳垣編築《道家金石略》﹐文物出版社＂1988年版﹐第102﹣104頁綠此碑﹐該處所快六字鳥啊忽湧團光﹐去地』。

﹟2以其在天之口』所缺一。字《這家金石路》第答頁錄此碑﹐作『中』。

﹟3『以潤文見命』﹐《道家金石略》第續l頁作【眞人以潤文見命騙。

古樓觀紫雲衍慶集卷中

句曲朱象先集

終南山古樓觀刊關尹子後序欽惟混元之教﹐玄勢德化﹐博被於天下。原其聖眞契遇﹐二經授受﹐皇肇乎玆山﹐猶日升嶼。夷而燭萬國﹐江出昆侖而吞百川也。然混提其綱﹐道德垂乎五千。文始備其目﹐繼有九篇之述。是述也﹐豈其受之面命而未著之書者﹐故命篇析章﹐致廣盡精而集厥大成焉。以今觀之﹐凡理性命三氏之學﹐無不畢其第。後世業擅顓門﹐難乎悉究﹐或勉於箋解而每虧全體﹐復不若研之正文也。然篇有名義﹐章則無有﹐今摘其尢字爲題﹐爲讀者指要﹐或誚其失古。夫龍經止二篇﹐河公疏爲九九而標以名﹐後世竟遵而弗去﹐蓋有便而無害﹐得禦今之道也。今焉章有目﹐音有釋﹐讀有點﹐刊梓以壽其傳﹐界誦習者﹑不煩降席﹐但精之熟之﹐有餘師矣。其與險玆山面聖眞而受之於當時也奚殊。有志者最之。一虛子斂衽書於說經之臺。

終南山古樓觀宗聖宮圖跋文

天下形勢之雄者﹐在郡曰長安﹔長安形勝之巨者﹐在山日終南﹔終南名勝之最者﹐在宮曰樓觀。樓觀者﹐眞人尹氏之故宅﹐太上老君說《道德經》之處也。爰自結艸爲樓﹐觀星望气﹐聖眞際遇﹐經教宣傳﹐由是道家之學﹐風動天下﹐水行地中矣。自周而來﹐屢經世變﹐以教本所在﹐旋廢旋興。近又廢於金季。國朝開創之初﹐先師同塵眞人承淸和大宗師之命﹐篤意興復。未幾﹐樓殿淩空﹐金碧溢目﹐千年舊觀﹐一朝復還﹐艸木以之生輝﹐煙雲爲之改色﹐南山益秀而渭水增明矣。嘗試論之天下名宮偉觀多矣﹐原其所起﹐斯樓觀者﹐張本之地也。諸方仙蹤聖迹廣矣﹐竅其所以而樓觀者﹐太上開教之所也。論時則無前﹐校尊則莫大﹐是故萬乘數謁﹐詔旨累修﹐良有由也。諦觀先師傳﹐所載自古登仙得道之士﹐出乎其問者﹐無世無之。是宮也﹐其爲道之源﹐仙之祖﹐教之本乎。所以稍弛而更張﹐中微而益著﹐先德所謂終南元气老不死﹐誠篤論也。比者修建告成﹐因以先朝宮圖故新參訂﹐重繪而刊之石﹐使四方學道之士得以稽古而知本云。至元二年十月二日石廷玉題。

大元淸和大宗師尹眞人道行碑

至元二十七年﹐玄門掌教玄逸張君眞人﹐被朝命巡祀嶽瀆﹐馳驛來秦﹐炷禮於古樓觀宗聖官﹐崇祖道也。旣竟﹐因覽山川景物之靈異﹐重樓峻殿之偉觀﹐及思玄元文始﹐自傳經啟教迨﹐今二千四百載之間。𨿽興替不一﹐然道林長盛﹐仙胤相承﹐今又興復於淸和﹑同塵二眞師﹐故世有尹李古今仙契之語﹐信盛﹟事也。二師道行﹐孰不知之﹐然非托金石無以昭示永久﹐同塵則有天樂眞人之文﹐已勒之石﹐若夫淸和之碑﹐義不可考﹐今猶闕然﹐是則嗣教者不敏之過也。乃命提點聶志眞﹑趙志玄纂述師之行狀﹐及錄樓觀古今碑志﹐徵文於鹿溪賈戫。固辭不獲﹐因按其事而次第之。師諱志平﹐字大和﹐姓尹氏﹐全眞嗣教之宗師也。世居滄洲﹐前宋有仕萊州者﹐因家焉。大父而上﹐世以儒業擢進士﹑歷郡守者﹐凡七人。祖公直﹑考弘誼﹐皆韜光不仕。師以金大定九年正月二十日生﹐性有宿慧。甫三歲﹐善記古事。五歲入學﹐日誦千言。十四遇丹陽眞人﹐遽欲棄家入道﹐父母難之﹐往復三返﹐始從其志。初住庵昌邑﹐夢長生劉眞人﹐斷首刳心﹐使其玄解。後立觀棲霞﹐侍長春邱眞人﹐提耳面命﹐付以微言。繼又受《易》於大古﹐得《談》於玉陽﹐眞理融會﹐心光燁然。由是道望日隆﹐爲學者師法。歲己卯﹐太祖聖武皇帝特頒綸音﹐起長春眞人於海上﹐選名德以輔行﹐得十八人﹐師爲之冠。及見上於西域雪山之陽﹐虛席以問至道。對以寡欲修身之要﹐愛民永國之方﹐及上天所以好生惡殺之意﹐上皆嘉納之。聖眷優渥﹐俾掌天下教。於是玄風大扇﹐海宇宗仰。乙酉還燕﹐詔令住太極宮﹐卽今長春宮也。師在席下﹐四方尊禮者云合﹐師曰﹕我無功德﹐敢與享此供奉乎﹖乃退隱於德興之龍陽觀﹐凡二載。長春六付手札﹐示倚重之意。洎長春上仙﹐眾以主教事惇請﹐遂遁迹於東山﹐後以僚士固請﹐不獲已﹐從之。師之典教也﹐肅肅雍雍﹐純焉道化﹐不令以憲﹐人自爲勸。其輔翼教席﹐勝士珠聯﹐琳館道宮﹐所在星列﹐以至山林巖谷﹐十百爲居﹐木食澗飲﹐怡然有巢許之風﹐𨿽丫童之樵汲者﹐亦皆進德業﹐談道性。無妄語﹐教風之盛﹐自三代而下﹐未有若此時也。師以道化之行﹐歸功重陽。繼述先宗﹐注心樓觀﹐每於二者惓惓焉。俄京兆行省田相君馳疏來請﹐適與師意合﹐丙申春﹐自燕之秦﹑竈禮祖宮。而殊庭祕宇﹐以天興之變﹐例墮劫灰﹐四顧蕭條﹐惟山川之靈气猶滃然也。諸方道侶皆裹糧來從。時有前道士張致堅﹐狀其舊業﹐請主於師﹐且乞興造。師復選於眾彥﹐乃以同塵李公眞人﹐惇敏有志﹐輿論所歸﹐遂授以觀事﹐畀任其責。於是規模籌畫﹐役作大舉﹐已而殿閣華煥﹐廣大高朋﹐至者聳觀焉。自上命中書楊公召玄駕還燕﹐至戊戌春﹐師從容謂眾日﹕吾老矣﹐宜去勞從佚﹐會諸耆德。手自爲書付眞常李公﹐俾嗣教﹐因築淸和宮於大房山以爲菟衷焉。庚子﹐重陽祖庭請督葬事﹐欣然而往。所過道路﹐設香華迎拜者﹐日以千計﹐貢物山積﹔略不顧。方歲旱﹐眾禱未孚﹐咸曰﹕師來和气必應。下車而雨。是時陜右甫定﹐會葬道俗﹐常數萬人﹐物議洶洶﹐賴師鎭伏﹐故得完其功。事竟﹐復入樓觀﹐逍遙閒居﹐澹然爲神明遊﹐登臺懷古﹐間形詠歌。有曰﹕周朝興逸士﹐唐代顯尊師。宗祖古褸觀﹐淸和得繼之。推此詩﹐亦以見自任之意。明年還燕﹐無幾何﹐命侍者汛埽淸和之丈室。翌日﹐及宮洮﹐禮聖畢﹐竈香歡茶﹐危坐談道﹐夜參半﹐正衣冠﹐曲肱而逝﹐實辛亥二月初六日也。時異香盈庭﹐經夕不散﹐計聞諸方﹐近者號慕﹐遠者駿奔﹐如考妣焉。初遺言葬大房﹐至是徇眾請﹐葬於五華焉。春秋八十有三。所著有《葆光集》法﹐語曰《北遊錄》中。統辛酉﹐詔封淸和妙道廣化眞人﹐其生平道行具載《金蓮記》﹐並重陽﹑五華兩官所署之碑﹐玆特紀其作新故宮﹐光昭祖道﹐始終之大要者。嗚呼﹗師之至德﹐杳乎其難名也﹐姑以事之顯異者一二言之。昔玄元之西度也﹐垂二經以醒萬世﹐是故傳其道而啟其宗者﹐尹文始也。洎長春之北覲也﹐進微言以蘇六合﹐然而紹其德而擴其教者﹐尹淸和也。噫﹗前聖後眞﹐率由一族﹐道同德合﹐是豈適然相肖也歟。抑聞《關尹》九篇﹐作於文始﹐世可聞而不可見也。𨿽碧虛之瞻博﹐而誤指《西升》政和兩詔﹐徧訪道書而不獲也。歲癸巳﹐客有至自浙﹐以《關尹子》書來獻者﹐言希旨聖﹐讀之皆驚﹐詰之﹐則日﹕始進士孫定得之永嘉山中﹐蓋如李荃得《陰符》於嵩嶽也。噫﹗以千載之前之尹書﹐付千載之後之尹氏﹐幡然出應﹐如芥投鍼﹐由是觀之﹐天其與尹氏者一何著也﹗矧樓觀自文始後﹐在族裔而登仙者﹐代有其人﹐在周則有軌﹐在秦則有澄﹐在魏則靈鑑﹐在唐則文操﹐在今則淸和﹐靈源彌遠﹐仙派彌長﹐以斯三者而驗焉﹐天其祚尹氏者又何厚也﹗噫﹐異哉﹗歲惇牂﹐月大呂﹐望日﹐安西路儒學教授賈戫撰。

賦關尹篇獻淸和大宗師言歸樓觀

車聲歷歷靑牛喘﹐已上崤函萬重險。

赫曦高出紫翠問﹐霜合關門曉仍掩。

晨門令尹神骨淸﹐絳衣大冠如日星。

著龜夜半奇兆﹐知有異人從此經。

車中老氏老局束﹐黃髮金聲色如玉。

從衡爲我論天心﹐棄外形骸一榮辱。

耽耽七虎相啖吞﹐淋漓血肉星日昏。

流沙西流弱水弱﹐折入蔥嶺逾昆侖。

枯樁號風暮煙起﹐身與飛鴻輕萬里。

回天九鼎警飲問﹐宇宙淸寧功一指。

老仙神化其猶龍﹐補大地收元功。

靑冥一去不復返﹐令尹亦老終南束。

終南高逼河漢走﹐上去昭回一揮手。

天虛月白風露淸﹐結艸爲樓近牛斗。

偉哉耳伯幾世孫﹐常恐飛去爲星辰。

紫泥惇車駕綠耳﹐長春宮禦長如春。

蜺旌豹飾光紛隕﹐老歌呼喜旋軫。

寧知今代淸和翁﹐不是當時關令尹。

云夢趙復仁甫撰。

大元宗聖宮主李尊師道行碑

師姓李氏﹐諱志柔﹐字謙叔。其先治水人。世業農桑﹐以門地淸白見稱於鄕裏。昆季凡四人﹐師其次也。生有宿慧﹐及長﹐雅好林泉﹐蕭然有出塵之韻。父志微素嗜玄學﹐先從趙州臨城縣太古高弟開玄眞人李君﹐參受全眞教法﹐及學成行尊﹐所作歌詠﹐深契玄理。泰和辛酉﹐師亦事開玄﹐執弟子禮﹐服勤日久﹐開玄識爲受道器﹐眞詮祕訣﹐付授無所隱。師旣蒙指授﹐自是煉養愈密。丐食邢治問﹐𨿽絕粒數日﹐立志不少衰。尋隱居仙翁﹑廣陽兩山﹐謝絕人事者十有二年﹐心境虛明﹐萬理照徹。爾後﹐開玄及志微俱解化﹐其兄志端﹑弟志藏﹑志雍皆從師遊﹐蓋相尙以道也。已而﹐西山盜起﹐遷邢臺﹐築通眞觀居之。道假日隆﹐遠近向慕﹐願爲門弟子者﹐戶外之屨常滿。庚辰春﹐聞長春宗師拔起海隅﹐道經燕趙﹐師具禮以餞行。迨癸未八月﹐長春奉詔南下﹐師復近於宣德之朝元觀。長春以碩德宿望﹐賜號同塵子﹐且囑以立觀度人﹐將迎往來﹐闡化爲務。師恪遵玄訓﹐於是始建長春觀於漳川﹐奉天﹑棲眞於大名。丙戌﹐復詣燕覲寶玄堂。明年秋﹐長春返眞﹐師杖屨南歸﹐向化者益眾﹐如磁州之神霄﹐相之淸虛林慮之天平﹐廣宗之大同﹐燕之洞眞﹐皆以次而舉。其門弟諸方起建大小庵觀殆三百區﹐化度道流稱是。丙申﹐淸和大宗師自燕入秦﹐禮謁祖宮﹐時師亦侍行﹐適宗聖道士張致堅﹐以廢址系玄元道祖演《道》《德》二篇聖迹﹐天興兵亂﹐焚毀殆盡﹐具狀懇宗師乞爲重建計。宗師以爲無丹山豈能棲彩鳳﹐有任公乃得厭大魚﹐卽以狀付師卑任其責。師奉命率徒﹐刻荊蕪﹐陶瓦璧﹐經之營之﹐日漸成序。丁酉冬﹐眞常宗師署師大名﹑邢洛兩路教門提點﹐曁淸眞大師號﹐俾往來秦﹑魏﹑趙問﹐以辦其事。不十載﹐雄樓傑觀﹐集然一新。庚戌﹐洛州牧石德玉慕師名德﹐詣闕保奏﹐賜黃金冠服﹐加號同塵弘妙眞人。甲寅春﹐詔燕京大長春宮修普天大醮﹐師預高道之選﹐事竟﹐盤桓邢沽諸宮觀﹐有未完者﹐例爲補茸。中統癸亥﹐誠明宗師命督還樓觀。凡有闕略﹐悉皆完飾。方之前代﹐𨿽未大備﹐其已成殿閣﹐峻麗則復過之。至元改元﹐奉德音﹐禁民侵擾﹐及使臣軍旅無聽畱宿﹐以便焚誦。三年丙寅夏六月二日﹐沐浴正襟﹐儼若平日﹐集眾於前﹐戒以修身利物爲念﹐以後事嗣弟子石志堅主領。翌日﹐鰷然順化﹐享年七十有八。方其斂息之際﹐官北焦家巷居民見空界五云浮動﹐仙音朗徹。奔往視之﹐師乃升矣。畏暑流金﹐顏色如生。醮祭者三日﹔權痙於所居之丈室﹐旣事﹐遣介訃喪於山束門人。忽一日﹐大名奉天官掌鶴飛嗚﹐下直壇殿﹐眾目仰瞻﹐須央訃一音至﹐識者以爲師之神遊也。後四年庚午﹐門下耆宿卜以淸明日葬於官東南會靈觀之仙遊堂。師天姿純粹﹐終日危坐。﹕﹖單之毅然﹐若不可犯。逮其卽之﹐教人不＇倦﹐皆嗇气寶神之祕。其次﹐則必以一退已進人﹐罪福之方﹐隨高下接引之。所至之地﹐權豪士庶﹐莫不再拜禮敬﹐北面事之。自非胸古樓觀紫雲衍慶集卷中中誠實所格﹐疇克爾邪﹖以予嘗辱知於師﹐比其葬也﹐石君志堅狀師平昔所行大盤﹐懇來乞文﹐將刻之石。予亦重曦師之有道﹐不敢以固廠辭﹐乃因其實而紀之。銘日﹕

希夷妙道言難窮﹐誠之所感斯能通。

粵有人兮宿慧充﹐開玄嫡嗣同塵公。

蚤年穎布超樊籠﹐仁慈淸儉居謙沖。

虎龍交購全眞功﹐煉就骨肉俱相融。

今名籍鑰濟岱嵩﹐所在請益來參同。

西潮東翔關宗風﹐隨機接物開盲聾。

艸樓灰雄施神功﹐瑤壇勿宇增興隆。

退身閒居德愈崇﹐百年厭世遊太空。

昭照不亡存其中﹐我作銘詩樹琳官。

高天厚她齊始終。

宣授陜西五路西蜀四川道教提點玄明文靖天樂眞人李道謙撰。﹟

古樓觀擊牛柏記

人與物林然在大化中﹐性一而已。特察之於形气者﹐有正偏通塞之異爾。至論其才不才之性j遇不遇之命﹐若動若植﹐則又未始不同也。帷木之生也﹐有蘗而殤﹐有拱而祆﹐有大十圍而無叫用。或爲犧尊﹐或爲溝中之斷﹐其夭壽貴賤所遇者﹐如是之不齊﹐則亦豈非天命乎﹖今以樓觀之所﹐謂系牛柏﹐觀之﹐益信其然矣。昔我玄元道祖﹐當姬周之世﹐將度關遠遊﹐而文始老仙齋燻候見﹐迎歸是第而問道焉。嘗以挽車之牛﹐系之斯柏﹐今閱世二千四百歲矣﹐而蒼蒼之姿尙﹐無恙也。嘻﹐亦異矣﹗。嘗聞大鈞播物﹐非厚禾而薄梯裨也﹐聖人博愛﹐亦非尙而賢鄙愚也。一視同仁﹐理惟公共。今也﹐榮枯者如彼﹐其眾靡凋者若此﹐其獨豈天命之察特異乎﹖豈以藏正气﹐蓄至精﹐有本者如是乎﹗。其有神靈守護乎﹖其亦聖神所臨﹐道德所被﹐而有一槪之益乎﹖是皆不可測而知也。亦嘗爲之品題焉﹐衝然而若蓋之張﹐盎然而若云之覆﹐蜿然若姨之擎﹐駛然而若稅之走﹐利然若角﹐回然若肘﹐其又龍而鱗之﹐辦而鬣之﹐拘之申之﹐去之來之﹐矗之＇倒之。老骨不蠹而鐵石其頑﹐淸風時至而笙竽自嗚。白鶴不來﹐幽貞誰與﹐雪棧霜虐﹐將奚爲哉。嗚呼1。它山之松﹐幾生減矣﹐惟孤根挺然而不役也。庭宇之丹雘金碧﹐化劫灰者疊更矣﹐其靑靑之陰永在也。當時之人﹐子生孫﹐孫生子﹐不可世計矣﹐而蒼官獨立而不改。市朝屢換矣﹐山川陵谷屢遷矣﹐而雅操不與之俱變。旣歷者𨿽得以代數﹐而來壽寧知其極也。自白鹿升虛之後﹐得其所遺皆名耳﹐獨是爲舊家靑氈歟。故世世寶之﹐以爲神物。至元戊寅春三月﹐皇子安西王特降命旨﹐遣提舉段德玉石爲牛﹐安置其下以仿象當時之意。宮宰聶志眞﹑趙志玄奉命忻躍﹐以爲千載之遇﹐懇志諸石﹐昭示無窮。竊嘗因是而思之﹐昔人賭甘棠而思召公﹐不忘有德也。周茂叔不翦庭下之艸﹐仁愛之至而及於艸木也。今賢王緬懷太上傳教之聖躅﹐旣以啟甘棠之思﹐復稽古肖像﹐賁玆靈木﹐則又見博愛之至。一舉兩得﹐仁孰大焉。惟仁則能周物﹐故關尹子曰﹕善吾道者﹐卽一物中知天盡神﹐致命造玄有見乎﹐此則不惟知物﹐物皆有天命﹐至於物我通塞﹐可以融爲一體而皆歸至仁之化矣。其可以一木而外之﹖

三茅山一虛叟朱象先撰。

終南山重建會靈觀記

造化之於人﹐無心焉﹐有心焉﹐予不得而知也。悠悠萬古﹐茫茫天宇﹐其何以窮之哉﹖𨿽然剖石者當乘其瑩﹐逐鹿者必躡其蹤。觀神降於莘﹐則知造化非無爲也﹔觀石言於晉﹐則知造化非無心也﹔觀開衡山之云﹐借海藏之春﹐則又知人之精誠有通乎神明之理﹔觀拜井出泉﹐揮戈駐日﹐則又知人之誠懇有感通天地之理﹔觀冬起雷﹐夏造冰﹐則又知人之智力有奪天地造化之理。由是觀之﹐在彼蒼則𨿽邈邈而遠﹐其感而應之﹐實由此心之誠也。夫心之爲德也﹐廣大無際﹐如大虛空廓焉湛焉﹐不爲物欲所蔽﹐貫通昭徹﹐胳然與天爲一。凡機之動。未有不與造物應者。況乎登九五﹐位大寶﹐貴爲萬乘﹐富有四海﹐而復心心耽玄﹐念念注眞﹐其天人感格﹐固非輿人所可同日而論也。卽此會靈觀者﹐乃唐開元中明皇夢感玄元玉象出現之地﹐觀以是而立也。按《樓觀靈應》碑﹐其略曰﹕皇上受圖享國﹐蓋三十載﹐功俾天地﹐孝誠祖考。嘗端居宣室﹐緬懷至道﹐惟德動天﹐夢啟靈應﹐實元祖之明命﹐示至妙之儀刑。於是潛志玄象﹐遵誥旁求﹐號周史之經臺﹐枕泰山之幽谷﹐睟容挺出﹐赫然有光。洎遘睿覽﹐宛符夢寐。又曰﹕其功神者其應大﹐其源靈者其流長。依如上說﹐則玄感之理﹐一何異哉﹖或者疑之﹐予因訂之曰﹕《中庸》有言曰﹕誠則形﹐形則著。人之有夢﹐蓋亦誠之形也。商高宗恭默思道﹐夢帝責之良弼﹐果求而得傳說。明皇每禮謁眞容﹐故感而見夢﹐此其誠之形而著者也。嘗閱《唐書》﹐當明皇時﹐玄元應現事邊殆非一二。或化老父﹐賣卜春明門外﹔或降丹＇鳳門﹐語田同秀取函谷之符﹔或出現於華淸宮之朝元閣。至於太白山之寶仙洞﹐漢中郡之黑水溪﹐凡此皆事著信史﹐言有憑迹﹐可尋不可誣也。論者謂﹕明皇開元中﹐治幾三代﹐且多善瑞。天寶後以逸豫致亂﹐國步防危。何先後大戾邪﹖予固謂﹕應感之機﹐根諸人心﹐況人主乎。先賢有言﹐有其誠則有其神。此政尙淸靜﹐親注老經﹐研精覃思﹐故有是非常之應。又曰﹕無其誠則無其神。此誠人或衰﹐衰則怠生﹐故災亂亦以之而作﹐必然之理也。然觀其在位四十五年﹐享算七十有八﹐蚤歲之禎祥偉績﹐中歲之皇皇聖政﹐以及晚年就閒養高﹐辟穀不食﹐其將賓天也﹐品玉笛而雙鶴下庭﹐上帝名爲元始孔升眞人﹐以是言之﹐誠聖神英明之君也。觀有唐蘇靈芝所書老君應見碑﹐具述其事。宋趙履信重立﹐倒指計之﹐甲子十周矣。朝市屢更﹐廢興非一﹐近代又羅天興之變﹐殊庭祕宇﹐例墮劫灰。洎皇朝撫定﹐紀綱初復﹐歲丙申﹐同塵李公眞人承淸和大宗師之命﹐興復祖宮。於天元應瑞﹐玄教興行﹐加以二眞師道﹐隆德盛﹐人天欽仰﹐門下之士﹐皆裹糧赴役﹐不遠千里而至。同誠協力﹐百工競舉﹐營造祖宮之外﹐其諸別業﹐又各任興茸。是觀之復﹐蓋藉諸方師友之力。殿宇旣立﹐復以執事者齟齬不合﹐宗師教札惇諭﹐淸規遂定。同塵乃命知官王志安兼任焚修﹐厥後住持者徙易不常﹐日見陵替。蓋同塵之於道﹐躬行實蹈﹐不事形邊﹐一動一止﹐無非教也﹐學者不領﹐從事於邊徹者眾矣﹐以故本微而末勝。至元庚午﹐宮之耆德以門下何公志遠楨幹可委﹐畀典觀事。志遠旣至﹐篤意修理﹐暑不暇扇﹐寒不及鑪﹐歲月不輟﹐煥然改觀。新祕殿﹐構重門﹐創云室﹐辟田疇﹐萃冠褐﹐齊筵醮會﹐歲無虛節。緣力駸駸日盛﹐方爲遐迹歸敬﹐而西山日薄﹐上徵及期﹐以甲午臘月十八日返眞﹐付門弟潘道治以後事。明年冬孟﹐宗主趙公志玄挈道治登經臺﹐以其新觀事迹﹐丐予文以刻石。義不可卻﹐因原開元建觀之由﹐敍述天人誠感之理﹐以爲之記﹐且系之銘曰﹕

蒼蒼大象猷倚杵﹐是中眞精官難賭。遠之不疏近莫取﹐萬形嫂妍誰賦與﹖

緬惟玄元道之祖﹐開天宜爲造化主。一物不遺咸煦嫗﹐妙同水月應何普。

開元天子正當宇﹐醉心龍經嚴教父。悅兮神會若盼許﹐俄形玄象瑞此土。

甲子十周迹未腐﹐蒼碑尙燦靈芝譜。同塵重來奮其戶﹐希聲還要舊家舉。

調古不諧世律呂﹐暖暖姝姝何可語﹖聽渠玄唱鏜鍾鼓﹐聽渠金鼎躍龍虎。

聽渠誠魔奮雷斧﹐聽渠象緯密探數。惟期復朴忘爾汝﹐惟期觀妙參眾甫。

惟期忽悅見眞素﹐惟期襲明續玄楮。相依經臺閱千古﹐屹然道海存底柱。

三茅山一虛叟朱象先撰﹐大德四年眞元日住持潘道治立石。

文仙谷純陽洞演化庵記

南山之陰﹐經臺之陽﹐有石室焉。崆峒圓瑩﹐渾然天成﹐圖志謂之純陽洞﹐方言以爲文仙谷。前代嘗有羽人﹐因純陽仙迹﹐建堂立像﹐以奉香火﹐正大兵遂廢。國朝平定之後﹐歲丙申﹐同塵李眞人承淸和大宗師命﹐興復樓觀﹐仙蹤聖迹﹐舉獲一新。時有周王二道友﹐依洞構殿﹐於玆焚修。洞之坤隅﹐忽生異竹兩幹﹐特起子枝﹐匝立合六十四﹐宛類蔡蓍﹐萬目爭睹﹐以爲道林之瑞﹐逐名神異竹。二友物化﹐棲眞子周志全踵居之﹐住宇未完﹐復加營茸。迨辛巳之歲﹐熙然子王志和挈徒來自劉蔣﹐築室幹洞左以棲托焉。水雲气合﹐芝蘭味投﹐相與遠囂塵﹐樂間寂﹐耕植自給之外﹐一無所營﹐優遊卒歲﹐得遁世無悶之趣。一日﹐知庵關道玄議於眾曰﹕徒侶集﹐香火飭﹐今饒於昔矣﹐宜有銘記﹐以昭於後。乃請於提點秦蜀道教開玄孫尊師﹐因體至元加號眞君之韶﹐采演化之字大書之﹐揭名爲庵﹐復劘石禱予爲之記。竊惟仙翁仙遊之迹﹐朝昊暮楚﹐在處皆有﹐繇是名播寰宇﹐無問貴賤少長﹐咸知景慕而像事之。嘗思夫列仙眾矣﹐奚獨至是哉﹖蓋以願力弘﹐化度溥﹐玄量大而報緣亦大也。近代全眞教啟﹐玄風大扇﹐東盡海﹐西邁蜀﹐南踰江漢北﹐際大漠﹐莫不家奉人敬﹐從風而靡﹐自昔道化之行﹐未有如是翕然之盛也。推其源委﹐重陽甘水之遇﹐五篇祕語之傳﹐實自仙翁發之。是故天章褒錫﹐崇以眞君六言之號﹐得非善道淑世﹐有裨政教而然耶﹗仙翁願念之廣﹐於是乎應。顧此眞坊道境﹐玄元文始傳道之地﹐宜乎博大眞人之所往來。凡羽其服而處於是者﹐當自慶自珍﹐令心與境符而底於道﹐庶無自棄之過。然學者力於道﹐捨五千寶訓﹐何以哉﹖故神仙宗道德以爲本﹐道德托神仙而有傳﹐違道德無以致神仙﹐希神仙必固全道德。昔郴江太守遇仙翁﹐問所業﹐曰﹕所業者老子﹐究其義﹐研其微﹐期遊汗漫與天地同久耳。嘻﹐仙翁豈欺我哉﹗谷神不死﹐是謂玄牝﹐斯天地之心也﹐是亦仙翁之心也。有得於此﹐則無忝爲之云仍矣。復作楚辭﹐俾薦泉菊。其辭曰﹕云冥冥兮靑山隈﹐水泠泠兮流玉臺。盼黃鶴兮杳不來﹐瞻睟像兮心在哉。

思仙風兮汗漫遊﹐飛靑蛇兮麾玉虯。朝百粵兮莫十洲﹐懷舊遊兮重到不。

煮白石兮淸泉﹐聆松兮枕石眠。是日月兮何歲年﹐心寥寥兮獲本然﹖

一經啟兮璨瓊瑰﹐醒萬古兮燭九垓。敞仙閾兮眾妙開﹐雪盈顚兮呼不回。

三茅山一虛叟朱象先撰﹐大德六年四月旣望﹐知庵關道玄何道源建。

玉華觀碑

原夫太極未判﹐道在混茫﹐兩儀肇分﹐道在天地﹐成位乎中﹐道在聖人。聖人者﹐爲天地贊化育﹐爲生民正性命﹐爲往聖啟玄學﹐爲萬世開太平。昔我玄元道祖﹐在周昭之世﹐授經於文始﹐教之所由生也。穆王謁艸樓﹐遺宅爲建樓觀﹐此宮觀所自始也。名幽逸﹐度道士七人﹐此道士所從起也。然則樓觀者﹐其爲玄教之權輿乎﹗厥後秦始因玆而建廟﹐漢武卽此而立宮﹐晉宋詔敕以增修﹐隋唐給戶以灑掃﹐歷代崇敬﹐其來尙矣。近代全眞教祖又出山陰﹐紹玄聖之眞風﹐續無爲之古教﹐道恢方外﹐教闡寰中﹐上而王公大人﹐下而黃童白叟﹐莫不欽崇其道而尊奉之。當是時也﹐山林城郭﹐宮觀相望﹐什伯爲居﹐甲乙授受﹐靡然不勸而自勉。道化之行﹐自三代而下﹐未有如是之盛也。卽此玉華觀者﹐古樓觀之下院也﹐始自國朝乙未歲﹐同塵李眞人領淸和大宗師付托﹐興復祖宮。時有門弟子悟眞大師李守寬﹐自洺水來﹐參覲師席﹐於山之麓﹐得唐玉眞公主邸官故址﹐遂結庵於其地﹐爲棲止之計﹐揭名玉華庵。居僅十稔﹐方欲增茸﹐亡何羽化。同塵復命其徒貞素散人郭守衝徙於是地﹐經營土木而鼎建之。始作於至元癸酉之春﹐畢工於丙戌之冬﹐聖殿眞祠﹐云寮庖室﹐各有攸序。繼又繚以重垣﹐植以眾木﹐位置軒豁﹐卽庵爲觀﹐仍扁以玉華﹐寔祖庭天樂眞人命之也。次年﹐復署貞素以提點觀事﹐蓋貞素之於道﹐師授有源﹐淸儉有守﹐冰蘗之操j遠近著聞。今年九有五﹐童顏鶴髮﹐神思灑然﹐晨夕焚誦不綴﹐殊無懈息之容﹐非所養充裕﹐焉能至是哉﹖一日﹐知觀王守玄﹑何守眞纂立觀事迹﹐求文以鑱石﹐用昭於後。義不容卻﹐因卽其事。而次第之﹐言不盡意﹐系之以辭。曰﹕大道彊名﹐常居杳冥。無色布色﹐無形寫形。品物旣散﹐域滯株停。五行疊運﹐惟人最靈。當愼所履﹐理分渭徑。濁墮欲梅﹐淸升帝庭。峨峨樓觀﹐嘉气蓊靑。道宗文始﹐炳如日星。玉華肇建﹐遠映林坰。水繞綠綬﹐山開翠屏。月朗碧砌﹐風穿綺欞。猗歟貞素﹐名德惟馨。崇隆香火﹐演教談經。範模後學﹐威儀典刑。朝眞懇祝﹐聖壽樁齡。至樂無樂﹐眞空大寧。舉世心醉﹐伊余獨醒。槐安一夢﹐迅如激霆。仙桂不老﹐蕣華夕零。昭示延促﹐刻碑勒銘。

古合王守道撰。以煙大流年淸明日﹐知觀王守玄﹑何守眞綫慧通建。

古樓觀紫雲衍慶集卷中竟

古樓觀紫雲衍慶集卷下

句曲朱象先集

大宗聖宮重建文始殿記文曷從而始乎﹐昔者姬周之世﹐有眞人焉﹐於此望紫雲﹐俱玄聖﹐傳經受道﹐鑿渾沌﹐開鴻蒙﹐章自然﹐明明旣襲﹐教於是乎興焉。復見於靑羊之肆﹐錫號文始先生﹐玄旨其在玆乎。古樓觀卽當時結艸樓之地﹐尋其遺邊﹐所謂授經臺﹑擊牛柏﹐尙無恙。世代曠遠﹐屢羅變故﹐一經廢圯﹐旋卽興修﹐蓋以玄教權輿之所故也。近又盡於金季﹐國朝撫定後﹐伺塵洪妙眞人李公志柔﹐承淸和大宗師命﹐率徒興復﹐直寥陽殿北﹐卽舊址重建文始之殿﹐以嗣師太和﹑太極二眞人配焉。高明巨麗﹐至者聳觀﹐殿旣新矣。以前代碑志殘缺﹐宗源難間﹐亡以開悟後學﹐乃狀其頂末及紀述近代關尹子書出世事實﹐訪予爲刻石之。文辭以不敏﹐不聽﹐因機其事而記之。按《史記》周室衰﹐老子西遊出關﹐關尹曰﹕子將隱矣﹐彊爲我著書。於是著《道德》上下篇五千餘言而去﹐不知所終。切觀聖眞契遇﹐汲汲然以著書爲請﹐有以見其憂世之切﹐思復隆古之治﹐意則至矣。至於泄先天有物之機﹐啟後天不盡之傳﹐微文始﹐其孰能發之。是旣書受而得旨矣﹐於是千日淸齋﹐窮數達變﹐乃復著書九篇﹐號《關尹子》﹐此又《內傳》所紀﹐與《漢﹟藝文志》所錄書名正合。寥寥千載而下﹐求其所謂《關尹》九篇之書﹐則世莫之見﹐討於藏室無有也。宋碧虛子素博古﹐嘗叔老經而及此﹐乃斥《西升經》是政和中刊藏典﹐凡兩詔郡國﹐搜訪道門逸書﹐所獲𨿽眾﹐而此書竟無聞。是知方外眞仙之書﹐造物者之所斬﹐固然﹐終不可泯﹐行之有時爾。國初﹐全眞教啟﹐淸和嗣教之五載﹐有得《關尹子》書於永嘉山中﹐持詣教席以獻者。義玄辭古﹐自成一家﹐見者聞者﹐莫不胥慶﹐咸謂尹氏典教而尹書出世。非天時道運﹐其能如是乎﹖閱其書﹐首言非有道不可言﹐不可言卽道﹐非有道不可思﹐不可思卽道﹐翻老子語也。若謂道豈不可言﹑思哉﹐其不可言思者﹐卽道也﹐指法瑩切﹐信夫老子之脫胎也。在當時也﹐宜乎莊子聞其風而悅之﹐稱之爲古之博大眞人﹐自以其學出於關尹﹔列子則見而師之﹐故多請問之辭。以二子之高致而屈服如是﹐豈苟然哉﹗。然老子之書﹐則尊道貴德﹐它不及言﹐而是書也﹐大綱舉﹐眾目張﹐蓋所以集大成也。是故遊太初﹐契一息﹐萬物寓﹐天地冥﹐凡直指道之道者﹐豈復容啟喙。卽其道之事者言之﹐如曰女嬰龍虎﹐卽今之丹道﹔篷豆瓦石問答﹐卽今之空宗﹔水可火因﹐南夭北壽﹐卽今格物致知之學。互會兼曉﹐若此者眾﹐後代理性命三氏之學﹐於時未啟﹐而此書悉已建明。由是觀之﹐闡重玄﹐開眾妙﹐其爲門闡亦大矣。第造履者﹐不無堂奧之別也。逮世下降﹐源遠振分﹐各以所得之重﹐樹爲顓門﹐然學者自壯之耄﹐本宗有不能悉﹐求其具體﹐尢難其人。頃年以來﹐尙玄之士頗有作爲箋解者﹐然燭此昧彼﹐未免管窺之誚。今驗夫書﹐首有劉向表﹐末有葛洪叔﹐按其說﹐漢蓋公授曹相國參﹐參薨而書葬﹐孝武得之方士﹐淮南王遂復匿之﹐晉稚川遇鄭思遠﹐得聞且重言愛誦﹐闡拜而幸其親受。核是數說﹐則知前代受者皆寶祕自善﹐不與世共﹐要自稚川後﹐祕絕無聞矣。今皇元啟運﹐華夷混一﹐文同軌會﹐而書乃出焉。海內學者﹐有志是道﹐不遐搜﹐不艱致﹐人傳家授﹐咸得受持﹐亡白首望洋之嘆﹐何其幸歟﹐抑嘗思之古者﹐芝艸生﹐卿云見﹐職史者猶或以爲瑞而書之策﹐今載道之書不世而出﹐則其關盛衰﹐興教化﹐非常事也﹐是宜志之本源之地﹐以俟太史之采﹐亦俾學者知得幸之所自焉。嗚呼﹐非天所界﹐其孰能與於﹖此且是宮自周而來﹐興廢廢興﹐不知其幾矣﹐物之成毀﹐固有數也。依山而望﹐若秦之阿房﹐漢之未央﹐隋之仁壽﹐唐之九成﹐其成也﹐莫不極一時之盛﹐然而數世之後﹐遂化爲禾黍丘墟矣。而是宮自穆王建樓觀以來﹐代更二十一姓﹐年曆二千四百﹐𨿽嘗例墮灰劫﹐然稍塡而更振﹐暫弛而益張﹐不趁物遷﹐不隨代盡﹐玄胤繼繼而世守﹐觀往知來﹐則𨿽與山並久可也。噫﹗。是所謂基道址德﹐不老之壽域歟﹖離塵蛻俗﹐物外之仙都歟﹖今焉廟貌重新﹐日嚴祀奉﹐將以啟來者固有之善﹐然而四方萬里之士﹐有誦其書領其意﹐猶若親承而面奉﹐蚓終南萬古聲容在玆﹐而獲蹈靈場﹐登祕殿﹐瞻眸象洋洋乎如在其上﹐如在其左右﹐是豈有古今仙凡之問﹐而亦孰使之然哉。經不云乎﹕悅兮忽其中有物﹐窈兮冥其中有精﹐其精甚眞﹐其中有信。於此有見﹐亦可以反諸身而自得之矣。嗚呼﹐其懋哉﹗。時大德昭陽單關之歲陽復日。計籌山人杜道堅記。宣授保和觀妙大師﹑陜西五路西蜀四川道教提點兼領重陽萬壽宮事孫德或題額。

名賢題詠

樓觀畱題

蘇子瞻

烏噪猿呼晝閉門﹐寂寥誰識古皇尊。靑牛久已辭轅軛﹐白鶴時來訪子孫。

山近朔風吹積雪﹐天寒落日淡孤村。道人應怪遊人眾﹐汲盡階前井水渾。

門前古碣外斜陽﹐閱世如流事可傷。長有遊人悲晉惠﹐彊修遺廟學秦皇。

丹砂久窖井泉赤﹐白木誰燒廚鰲香。聞道神仙亦相過﹐只疑田叟是庚桑。

說經臺

劍舞有神通艸聖﹐海山無事化琴工。此臺一覽秦川小﹐不待傳經意已空。

寄題樓觀

蘇子由

老聰厭世入流沙﹐飄蕩如雲不可遮。弟子憐師將去國﹐關門望气載還家。

高臺尙有傳經處﹐壞壁空畱駕犢車。一受遺書無復老﹐不知何苦服胡麻。

樓觀

石曼卿

早駕靑牛說二篇﹐又聞白鹿禦三天。本期帝者能行道﹐豈爲人問只學仙。

鹿邇若來非偶爾﹐檜形如望共凝然。遲畱永日空遺境﹐樓閣參差隱暮煙。

再生柏

古柏死多日﹐再生因盛時。年光枯舊幹﹐春色復新枝。

已朽仲尼骨﹐重興徐甲屍。如何造化意﹐向此獨難知。

樓觀畱題

王紳

伯陽遊歷到姬周﹐關令邀歸結艸樓。先識束方橫紫气﹐果然西上駕靑牛。

築臺講道五千字﹐鑿井燒丹幾百秋。開殿焚香思妙旨﹐南山疊蟑暮煙浮。

又

王禹傳

罷歸關令存遺宅﹐羽駕眞人有舊丘。水石自捨仙气爽﹐煙雲常許世人遊。

悠悠天道推終始﹐擾擾塵纓滯去畱。君看一官容易捨﹐老來�止占山陬。

書五郡莊道院

蘇子瞻

古觀正依林麓斷﹐居民來就井泉甘。亂溪赴渭爭趨北﹐飛烏迎山不復南。

羽客衣冠朝上象﹐野人香火祝春蠶。爾師豈解言符命﹐山鬼何知托老聰。

壬寅二月十八日﹐遊樓觀﹐復過玉眞公主祠堂﹐畱詩堂上。時捨弟轍子由﹐在京師﹐寄令次韻。明年十一月三日再至﹐因書二詩於碑

陰

蘇子瞻

溪山愈好意無厭﹐上到巉巉第幾尖。深谷野禽毛羽怪﹐上方仙子鬢眉纖。

不慚弄玉騎丹鳳﹐應逐嫦娥駕老蟾。澗艸巖花自無主﹐晚來胡蝶入疏簾。

次韻

蘇子由

謝公行意未能厭﹐踏盡登山屐齒尖。古殿神仙深杳杳﹐香鑪煙翠起纖纖。

庭花寂歷飄瓊片﹐巖檜蕭疏漏玉蟾。帝子暮歸人不見﹐斜風細雨自開簾。

唐玉眞公主﹐字持盈﹐睿宗第九女﹐始封崇昌。景云元年﹐與金仙公主俱入道﹐進號上淸玄都大洞三景。今樓觀南山之麓﹐有玉眞公主祠堂存焉。俗傳其地日郎宮﹐以爲主家別綰之遺址也。然碑志湮沒﹐圖經廢舛﹐始終興革﹐無以考究。惟開元中戴縱樓觀碑﹐有玉眞公主師心此地之語。而王維﹑儲光羲皆有玉眞公主山莊山居之詩﹐則玉眞祠堂爲觀之別綰審矣。因盡錄唐人題詠刻之祠。中元佑二年歲在丁卯﹐秋七月望日﹐河東薛紹彭題。

奉和聖制幸玉眞公主山莊因題石

壁之作

王維

碧落風煙外﹐瑤臺道路賒﹐如何連帝苑﹐別自有仙家。

此地回鑾駕﹐緣溪轉翠華。洞中開日月﹐窗裹發雲霞。

庭養衝天鶴﹐溪畱上漢樁。種田生白玉﹐泥寵化丹砂。

谷靜泉逾響﹐山深日易斜。禦羹和石髓﹐香飯進胡麻。

大道今無外﹐長生詛有涯。還瞻九霄上﹐來往五云車

玉眞公主山居

儲光羲

山北天泉苑﹐山西鳳女家。不言沁園好﹐獨隱武陵花。

過玉眞公主景殿

盧綸

夕照臨窗起暗塵﹐靑松繞殿不知春。君看白髮誦經者﹐半是宮中歌舞人。

玉眞觀

李莘玉

高情帝女慕乘鸞﹐鉗發初簪玉葉冠。秋月無云生碧落﹐素藥捨露出淸瀾。

層城煙霧將歸遠﹐浮世塵埃久住難。一自簫聲飛去後﹐洞宮深掩碧瑤壇。

尋趙尊師不遇

姚鵠

羽客朝元晝掩扉﹐林中一徑雪中微。松陰繞院鶴相對﹐山色滿樓人未歸。

盡日獨思風馭返﹐寥天幾望野雲飛。憑高目斷無消息﹐回首煙霞可再期。

題企秀軒壁

唐求

數里綠山不厭難﹐爲尋眞訣問黃冠。苔鋪翠點仙橋滑﹐松織香梢古道寒。

晝傍綠畦蕩嫩玉﹐夜開紅鰲撚新丹。孤鍾已斷泉聲在﹐風動瑤花月滿壇。

畱題樓觀

薛周

結艸終南下﹐云蘿一徑深。人窮文始邊﹐誰到伯陽心﹖

古木含天理﹐淸風快客襟。勞車行計促﹐空愧負長昤。

又

張蕓史

參差樓觀拂層穹﹐猶想當年望气雄。白鹿有蹤仙馭遠﹐靑牛無邇夜壇空。

霓旌影濕靈溪月﹐糾檜寒生玉宇風。欽想天家尙黃老﹐翠華曾此奉琳宮。

題樓觀南樓

紛紛塵事日嬰懷﹐一見南山眼暫開。好是晚云收拾盡﹐半空蒼翠望中來。

說經臺

張善淵

十畝園丘翠拋深﹐聖人遺美尙堪尋。天風吹響庭前柏﹐彷佛當年道德音。

樓觀

章子厚

初入山門气象幽﹐春風先到紫雲樓。雪消碧瓦六花盡﹐煙繞丹楹五色浮。

大道徑庭終易見﹐神仙窟宅不難求。淸人果有招徠意﹐授道臺邊借一丘。

贈龐道者

張商英

褫了朝衣卸了冠﹐宦情分付夢魂問。因尋太上長生訣﹐偶到終南第一山。

土木形容殷七七﹐水雲情性許閒閒。身中火棗無人會﹐此藥重來便駐顏。

贈玉泉庵主

胡叔文

山棲未是出紅塵﹐別有單方上玉京。要識混元眞面目﹐碧窗著耳聽溪聲。

遊樓觀

司馬康

華發蕭蕭苦見侵﹐臢思休影欲投陰。未能免俗自知悔﹐正恐入山今不深。

殿閣憑高元勝絕﹐塵埃到此總平沈。杖頭卓處皆吾有﹐何必千巖萬壑尋。

登經臺

史戡

竹杖芒鞋上翠微﹐飛樓傑觀與天齊。乘雲徑欲淩空去﹐遙認家山望眼迷。

雄踞高臺第一峯﹐危欄正在白雲中。看山終日意不足﹐紫翠橫陳知幾重。

五郡莊懷古

張景先

南北與束西﹐相逢似有期。一言生義气﹐四海作連枝。

列郡依紅錦﹐全家茹紫芝。孤懷本無問﹐惆悵不同時。

書經臺小室

日落遙岑秋气淸﹐荒臺古木亂蟬聲。仙人一去鶴不返﹐劍客重來丹已成。

靜對竹鑪煙縷直﹐細看月窟桂花生。此心舊有蓬萊約﹐欲簡歸來問姓名。

戊子秋遊樓觀

楊奐然

蓬萊隔滄海﹐虎豹護天關。白髮知誰免﹐靑牛竟不還。

茶分丹井水﹐詩入艸樓山。顧我負何事﹐區區鞍馬間。

樓觀懷古

王良臣

紫雲樓閣面山鬼﹐霜葉零風滿綠苔。矮柏擊牛人不見﹐杖華尋褊說經臺。

說經臺十詩

淸和尹眞人

說經臺上東回首﹐目斷燕山不見涯。返照本來淸靜界﹐不知何處是吾家。

說經臺上萬綠忘﹐過目惟存九九章。顧我一生心已足﹐終朝東向謝重陽。

說經臺上意沈吟﹐一片閒心照古今。觀透百家空費力﹐五千文外更何尋。

說經臺上意如何﹐遠盡塵中人事魔。三島未歸仙境遇﹐五千終了屬淸和。

說經臺上燕心香﹐親見宗師受道章。一自玄元歸去後﹐五千文義愈昭彰。

說經臺上意悠悠﹐返顧周行四十秋。海角天涯俱歷褊﹐未知此地肯心畱。

說經臺上會知音﹐道德精思味要深。莫學空談虛口過﹐道心明似說經心。

說經臺上五華賒﹐東望雲山萬疊遮。去路未知誰主宰﹐乾坤總屬大方家。

說經臺畔水流聲﹐朗朗還同經句淸。道在胸中聲入耳﹐令人心地轉分明。

說經臺上說經探﹐一字還同一鎰金。心昧玄言沈地府﹐性通妙語合天心。

和淸和眞人經臺十詩

秦彥容

道德林開道德花﹐靑牛西去隔天涯。說經臺上渾成物﹐依舊相傳令尹家。

天下兼忘我亦忘﹐沈煙瀟灑谷神章。松梢鶴是遼天客﹐半夜唳天驚一陽。

嫩讀歸藏又嫩昤﹐本來無古亦無今。超然黍米珠中宿﹐天眼龍睛沒處尋。

鬼不能神柰我何﹐高提三尺斬妖魔。靑松影裹無他事﹐獨倚寒云飲太和。

一榻淸風一竈香﹐主人靜對不言章。守關令尹飛升後﹐莫道長生理不彰。

說經臺下水悠悠﹐支軛林荒不記秋。試問松梢千歲鶴﹐丹鑪端的爲誰畱﹖

無名大朴少知音﹐山自高兮水自深。不到說經臺下路﹐幾時窺見聖人心。

太華終南路已賒﹐更將秋靄暮云遮。誰知別有通天竅﹐玄牝門中是我家。

夜半風傳玉笛聲﹐遊仙路遠夢魂淸。五千文字元無說﹐月掛冰壺表裹明。

悟徹兩篇深更深﹐解將大地點成金。願分上善江頭水﹐一洗人間未了心。

和淸和眞人經臺十詩

黃道朴

說經臺上傲煙霞﹐始信浮生果有涯。白鶴不來人換世﹐靑山應笑我無家。

年來身世兩相忘﹐坐對南山讀舊章。回首說經人不見﹐古臺荒艸半斜陽。

我欲忘言底用吟﹐道無終始古猶今。欲知玄牝綿綿理﹐只向儂家靜處尋。

世短人浮可柰何﹐一眞總被六根魔。爭如會取先天理﹐默默昏昏保太和。

巖落松花鶴夢香﹐靜中深體谷神章。至今關令傳經處﹐日月高名萬古彰。

臺空人往事悠悠﹐風月淸閒春復秋。此日登臨訪仙邇﹐歸心還被白雲畱。

終南山水有淸音﹐翠竹蒼捂歲月深。欲識洞天奇妙處﹐野猿溪烏亦無心。

未厭眞遊去路賒﹐艸樓深處碧雲遮。靑牛畢竟知何在﹐矮柏猶存令尹家。

說經臺上聽泉聲﹐夜靜泉聲分外淸。妙理無窮誰會得﹐一輪寒月道心明。

三復玄言味轉深﹐篇分上下等千金。好將太古常存道﹐化取艸生未了心。

說經臺

披云宋眞人

說經臺上艸茫茫﹐聖祖玄元古道場。紫气印開周洛邑﹐靑牛踏破尹家莊。

五千祕語風生幾﹐九萬靈仙月滿堂。休道野花無耳性﹐至今猶聽谷神章。

樓觀

郭周卿

木杪蒼煙向日開﹐半空金碧照崔鬼。丹砂火冷井仍在﹐紫气影沈人未回。

萬古風煙歸史筆﹐一番猿鶴傍經臺。自憐不得飛仙術﹐徒對西風賦七哀。

說經臺

自停玉塵幾經年﹐人去臺存倍黯然。不爲靑牛會稅駕﹐豈聞黃耳亦登仙。

首言擬卻當時馬﹐繼論如烹大國鮮。文字五千今尙在﹐玄中又復見重玄。

樓觀

李顯卿

路轉穹林畫幀開﹐倚天樓觀郁崔鬼。東來紫气疑猶見﹐西去靑牛杳不回。

竹外輕煙浮茗鰲﹐松梢凍月照琴臺。蚌蟻生死人間世﹐遐想仙其祇自哀。

說經臺

說經人去已千年﹐木杪遺臺尙壽然。寰海至今傳妙旨﹐猶龍無復見眞仙。

風號地籟笙竽合﹐日照山花錦繡鮮。須信谷神元不死﹐晚來幽烏替談玄。

從大宗師遊樓觀登經臺畱題

誠明張眞人

猶龍千載去不返﹐靈邇相望盡得遊。望气只應存故宅﹐傳經誰更結高樓﹖

松蟠古道蒼蚪臥﹐水繞長林碧玉流。日夕南峯一登眺﹐野煙晴處綠蕪稠。

和義卿大師遊樓觀詩韻郭擇善

聖學經綸冠九州﹐皇華風馭萃英遊。齋心夢入華胥國﹐走筆題詩白玉樓。

艸閣棲眞騰紫气﹐經臺倚竹瞰黃流。裴回妙得招來趣﹐銀漢香風桂樹稠。

又

衛致夷

本陪仙仗尋眞邇﹐喜入淸都得勝遊。風引泉聲來午枕﹐雨餘山色入晴樓。

古今賢聖崇玄化﹐早晚煙霞屬羽流。日暮高臺試回首﹐碧雲深鎖亂山稠。

又

李道謙

幾到淋宮興未休﹐杖華時復一來遊。白雲深鎖燒丹鰲﹐翠靄高橫望气樓。

山烏飛嗚穿野竹﹐巖花零落逐溪流。靑牛去後知何在﹐空有門前綠艸稠。

登經臺

謝希翼

憑高一覽小咸秦﹐雨洗河山畫幀新。紫气曾迷函谷月﹐淸風長慕艸樓人。

靑牛靈方勇切又音泛駕歸何處﹐老柏淩雲不記春。孤坐西軒思古事﹐落花狼藉烏聲頻。

又

句曲山人

說經千載有遺臺﹐白鹿升虛者不回。惟有靑山依舊好﹐門前相對畫屏開。

重遊說經臺

寇元德

千古談玄地﹐煙霞鎖玉肩。重來疑隔世﹐一覽頓忘形。

老柏森新翠﹐丰碑集舊經。茫然視塵宇﹐渺渺一浮萍。

說經臺

文道廣

山中花烏四時好﹐臺上煙霞千里明。此是玄元言外意﹐誰能著眼聽無聲﹖

又

孫德或

玄教宏開眾妙門﹐元綱帷在五千文。此身何幸遊廊麻﹐時上經臺禮道君。

樓觀

李同寅

童童老檜蔭星壇﹐丈室軒楹紫翠間。有耳未嘗聞俗事﹐舉頭長得見雲山。

說經臺古喬林合﹐煉藥鑪空落照閒。一自靑牛西駕後﹐更無紫气入函關。

又

劉元鼎

束來紫气照鹹秦﹐聰耳昂藏廈出艸。傳道偶逢關令尹﹐猶龍長憶廣桑君。

一簪華發先天始﹐萬里靑牛隔世紛。俗艸不生臺上土﹐夜聽山鬼誦玄文。

又

玄談密授函關吏﹐萬古終南一艸樓。陵谷依然人世換﹐玲煙叢柏外靑牛。

系牛柏

趙仁矩

混元捉得一蒼龍﹐化柏全憑至聖功。望犢老枝猶偃賽﹐帶煙古葉密朦朧。

蒼蒼常有歲寒操﹐鬱鬱如沾德教風。祇恐看時雷雨惡﹐怒隨霹靂上遙空。

書企秀軒

馬紹庭

終南古樓觀﹐金碧郁崢嶸。丹鰲暮煙暗﹐經臺秋月明。

山川無俗气﹐松竹有淸聲。企秀軒中客﹐徜徉了此生。

登經臺

王贊

一徑出蒼翠﹐偸然迥絕埃。烏啼山愈靜﹐蘚滑霧初開。

丹熟鑪無火﹐經存邇有臺。彷徨嫩回步﹐援筆紀重來。

說經臺登望次玉局翁韻盧處道

風流王謝聽渠儂﹐大匠何曾棄拙工。四百元勛兩胥史﹐蕭曹卻似解談空。

又

河山百二爲誰雄﹖辦與坤靈學晝工。試向說經臺上望﹐漢家文物艸連空。

樓觀

賈文裕

寶構蟠蟠紫極宮﹐宮前流水咽銅龍。荒臺古篆存遺旨﹐老柏洪糜有道蹤。

十里洞房云作屋﹐四圍石壁劍爲鋒。夜深一榻眠方穩﹐又聽朝元閣上鍾。

說經臺

道海傾頹著力難﹐此臺眞可塞狂瀾。素王旣遠斯文喪﹐何處人間有杏壇。

再過樓觀馬紹庭

靑牛何事忽西轎﹐望气終南先有樓。千載聖眞成契遇﹐兩篇道德爲傳畱。

臺前翠瑛新連舊﹐洞裹丹砂春復秋。今日重登廓胸臆﹐榛蕪盡諍柏松幽。

樓觀畱題高書

傳經人去杳冥間﹐老柏依然傲歲寒。世變幾回余劫火﹐鑪空無復覓仙丹。

地臨束北秦川小﹐山接西南蜀道難。說與阿師應被笑﹐滿簪華發又那鄧。

又

損齋

丹鰲莓苔合﹐經臺艸樹荒。南山閱千古﹐依舊郁蒼蒼。

樓觀張好古

祕殿巍峨鎖翠煙﹐尋眞偶到洞中天。靑牛寂寂人何在﹖丹井依依世幾遷。

望气固難追往事﹐授經猶可想當年。猶龍心法今誰繼﹐獨有全眞得正傳。

說經臺

紫气東來演二篇﹐眞風千古播垓挺。深根固蒂文𨿽簡﹐治國修身義最玄。

靈境不隨塵世改﹐聖經喜有翠泯鑰。一軒高外煙霞窟﹐輸與華陽老謫仙。

畱題樓觀張立道

大篆丰碑點綠苔﹐崢嶸樓閣聳三臺。擊牛古柏束柯在﹐煉藥寒泉坎井開。

煙鎖尹君文始殿﹐雲藏老子說經臺。凡胎聖境眞難遇﹐疑是遊仙夢裹來。

企秀軒

企秀軒開感興多﹐終南山色翠嵯峨。困思一枕黃粱夢﹐又被詩魔攪睡魔。

畱題經臺林君一

終南毓秀何佳哉﹖艸靈訶護升天臺。當年瞻彼現紫气﹐靑牛果自束方來。

煙霞縹緲駐仙轄﹐瑯函燦燦畱瓊瑰。忽乘丹鳳返碧落﹐幾見滄海飛塵埃。

老柏再生復千載﹐森森蔭茁玄門開。坡仙題品刻翠瑛﹐我來拂拭生莓苔。

傳經不待意已化﹐後人胡爲乎疑猜。河山百二特一覽﹐頓然胸次生崔鬼。

秋煙澹澹日已暝﹐信眉一笑空裴回。

世傳《玄元出關圖》像儀失實﹐因稽古訂正﹐命姚安仁寫之。瑰瑛傳示諸方﹐嘉其筆力精峭﹐爲作《山愒》以贈之

朱象先

靑牛西出關﹐千載紀玄瑞。云何傳此像﹐儀刑失初意。

每爲識者嫌﹐尢重嗣者愧。峨峨南山臺﹐授道有遺址。

諸方號指南﹐正調當在是。聾石擬寫眞﹐適遭姚處士。

靜思閱三日﹐一掃已大備。河山認崤函﹐衣冠見周世。

聖眞欣會遇﹐道气盈天地。將開淸靜門﹐要醒舉世醉。

再讓仍再進﹐洞見當時禮。凝娣不似畫﹐我疑親側侍。

君能狀此圖﹐天機一何邃。胸中妙丘壑﹐幽妍生筆底。

豈令張與昊﹐獨擅畫家美。寶帖散寰海﹐追美三千歲。

名同金石傳﹐會從此日始。

奉題希聲堂

張廣微

大道元非語默傳﹐紫雲何事泄重玄。當時賴是無言說﹐紙上拈來已五千。

贈別一虛臾

杜南谷

海陵仙人一虛子﹐方瞳玄鬢長如此。胸中一點天地眞﹐淸气逼人過秋水。

我昔被君居燕然﹐掛劍長春偶相會。別去笑指黃金臺﹐翻然西度函關外。

浮空紫气上終南﹐穩駕靑牛休地肺。煙霞猿鶴爭歡迎﹐疑是玄元見文始。

丹峯樓觀尙依然﹐摩掌古柏正逾醉。從玆與了未了綠﹐莫向時人話前事。

今猶古兮古猶今﹐天上人問復何異。不須忙去升昆侖﹐逍遙且住人間世。

他年我亦事西遊﹐分席經臺校玄旨。

古樓觀紫雲衍慶集卷下竟

