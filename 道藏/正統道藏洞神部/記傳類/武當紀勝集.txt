武當紀勝集

經名﹕武當紀勝集。元羅霎震撰。一卷。底本出處﹕《正統道藏》洞神部記傳類。

武當紀勝集

龍興路雲麓樵翁羅霆震撰

樵歌首章

采樵遠到太和山﹐山在神仙洞府問。風露九霄丹闕近﹐乾坤萬古白雲問。

昤情月脇邊消遣﹐步武天心處往還。樂地更多天更闊﹐不知身外有塵寰。

次章

洞天福地滿寰區﹐拱北來朝北帝居。赫赫武當聯艮嶽﹐巍巍大頂壓坤輿。

無邊聖化身金闕﹐最上神霄相玉虛。嘉會風雲依日月﹐祝香班幸列霞倨。

界山

天上人問娃步殊﹐到均陽境入云衢。飄飄自有神仙气﹐踴躍東風詠舞雩。

浪河

涓滴流成海樣多﹐雨餘萬壑總鯨波。杖華穩代商川橄﹐拜賜晴天過險坡。

梅溪

壬癸儲精毓聖神﹐坎中陽露發生仁。仁根徧地南枝暖﹐帝造充爲天下春。

觀莊

沆淦餐英天上仙﹐也儲天凜富天田。山中火棗交梨外﹐腐積困倉介壽年。

城子裹

匝綠堆紅錦四圍﹐天然圖畫此山溪。循環一壇通門徑﹐松竹巖前桃杏蹊。

蒿口

一邊蕭艾一芝蘭﹐利欲關頭道義關。凡聖兩岐爭轉腳﹐五云多處是蓬山。

天下武當

入聖超玄第一關﹐均陽福地甲人寰。際天所覆宗辰極﹐萬古乾坤共此山。

接待庵

薄海擎香獻壽煙﹐誰能辟穀挾飛仙。驛亭餉飽靑精飯﹐著力登山卽九天。

茅坡土地

貢巖縮酒薦芬芬﹐外護靈山效職勤。若是有功當上賞﹐也同封土賜元勛。

山神堂

不假丹靑亦闡靈﹐祠庭气力地精英。道心泯作人心者﹐霹靂無聲也震驚。

外朝峯

艸木通靈感聖恩﹐山山隨眾謁金門。遙岑回首招仙倡﹐接引同班覲至尊。

黑虎祠

變豹初頭未炳文﹐文章不露已超羣。玄天約束巡廊了﹐爪距深藏鐵色云。

浩劫之家

鰲極初來直至今﹐戶庭歲月幾何深﹖羲農以上人如在﹐幼子童孫太古心。

痙劍堠

有誰出岫片雲孤﹐花月爲妖媚半途。雷斧暗藏黃壤酒﹐邪精褫魄死鄧都。

磨鍼澗

淬礪功多粗者精﹐聖師邀請上天京。我心匪石堅於石﹐小器成時大道成。

羊河江

地不居延蘇子卿﹐水非紙乳始何名。源頭卻是靈泉脈﹐到海門邊流也淸。

磨劍澗

帝眞合是鎭玄天﹐奉劫鎔金冷紫煙。三尺展開橫海嶽﹐肅淸宇宙一龍泉。

隱仙巖

鑪鼎消磨日月多﹐山中衮繡一靑蓑。白雲也不知仙迹﹐今在何天嗚玉坷。

山門

洞天深廈萬峯靑﹐乾戶弘開夜不肩。步步此關參得透﹐一條仙徑上靑冥。

朝帝峯

上聖天臨駐曉鑾﹐龍翔鳳舞萬山盤。前峯宰執峨冕冤﹐望闕嵩呼祝壽安。

誦經臺

仙梵聲揚感萬靈﹐靈壇字字響天庭。當時聽講龍君座﹐依舊連珠列五星。

望仙亭

大頂今爲啟聖鄕﹐十洲三島在均陽。眾眞想象歸旌諦﹐朝跨蒼龍夕彩凰。

會仙坡

蓬萊十四聖天人﹐聚太和山謁帝眞。說透微危精一外﹐一般堯舜禹心神。

會仙橋

洲泉浩浩駕星河﹐普濟諸天謁太和。幾度好風明月夜﹐鏘鸞躍鳳響嗚坷。

日月池

天德輝華炯帝前﹐地無兩曜地非天。山中光景天爲一﹐晝夜雷嗚兩洞泉。

五龍官

金闕巍煌逼紫微﹐純腸气數發光輝。三峯示現眞頭角﹐護駕衝升夾日飛。

聚仙巖

近五龍宮擬會朝﹐帝家玉帛萬諸侯。山頭整肅班聯處﹐依約五城十二樓。

聖誕朝賀

一萬誠心萬聖眞﹐祝香何地不身親。年年春月如朝市﹐海角天涯也有人。

天宮

寶山懸隔世塵囂﹐高九層霄又九霄。樓閣五云新彩結﹐三淸三境共逍遙。

上升朝賀

武當如布滿乾坤﹐沖舉皆親見帝尊。大頂根頭高第一﹐登高雷拜謁天合。

三淸殿

太上官庭本自然﹐瑤空梵黑有無邊。垂光移下三眞境﹐別个人問天上天。

玉皇殿

重明麗正儼端門﹐金闕人天兩至尊。宗主萬方臣六合﹐顯幽一樣宰乾坤。

玄帝正殿

宮闕威嚴肅洞天﹐羣峯環翠立羣仙。巍巍韻座端辰極﹐億兆神人拜禦前。

明眞殿

元始初來幾化身﹐再投父母造乾坤。天宮內展家庭禮﹐上界雙親帝後尊。

蓬眞殿

三天十四聖聯班﹐勛德巍煌宇宙問。金闕化身開帝座﹐風雲慶會武當山。

七皇閣

一一胚渾太極先﹐玉淸而次至玄天。在天堯舜湯文武﹐作者均如古聖賢。

桂籍殿

職聯上相主文昌﹐積行名賢席寵光。到此卽登蟾闕內﹐高枝攀動九天香。

元皇殿

三淸宰輔判玄元﹐義重金蘭兩聖賢。七曲分靈同闡化﹐摩夷天亦太和天。

三茅眞君殿

赤城戲罷跨龍來﹐兄弟相聯自衮臺。榮甚西班增焜耀﹐主人金闕倚天開。

五龍閣

夾日迎將帝駕升﹐賞功知得便飛騰。彰施采色金鱗甲﹐同上淩煙最上層。

雷堂

洞淵帝帥宅神霄﹐霹靂聲雄誠萬妖。收斂神功歸掌握﹐威而不猛肅班朝。

雷司趙帥堂

前身鄧嶽鬼中王﹐制闡京西鎭古襄。風雨攝歸玄帝部﹐更教天上總關張。

雷司孟帥堂

當年壯志在中原﹐破蔡亡金正爲元。天恐雷霆無斜察﹐三天借重溥天恩。

五龍井

興漢元年聚處星﹐湧泉成坎匝祠庭。淵潛一一飛天去﹐地脈香甘萬古靈。

五百靈官祠

神人萬億戴玄天﹐列職分司者半千。兩序樞趁風夾動﹐臯夔稷契舜羣賢。

鍾樓

擎天立柱駕梁虹﹐發越鯨音气量洪。如法大嗚應大和﹐金聲玉振九霄中。

步云樓

非霧非煙最上頭﹐九霞光裹露喜燒。朝元第一層高處﹐玉筍班聯碧玉霄。

功德司

錄善天官有職存﹐末將香火當奇勛。其問行滿三千者﹐捲捲金書玉冊文。

海山堂

洞府中問洞府開﹐普天共作一蓬萊。煙飄雨笠風雲會﹐不是神仙不到來。

提舉知官位

規模上界統羣仙﹐小樣鈞衡領眾賢。坐定老君高玉局﹐主持天下洞中天。

知副宮位

爲保爲師道體同﹐聖眞均賴亮天工。心心協濟周公事﹐此是靈壇一召公。

眞官堂

輔正除邪禁不祥﹐職嚴主宰鎭祠場。誘吾松桂欺云壑﹐袖有彈文奏帝傍。

齋堂

味飽云廚養气元﹐煙瓢露缽起龍蟠。丹田更有黃金粟﹐粒粒神仙不老丹。

紫雲道域

化身開化到人問﹐元是天眞天上班。再造武當三洞府﹐方蓬瀛列海三山。

祖堂

道派相傳奕葉光﹐仙魂多在白雲鄕。孝思縹緲鑪煙裊﹐通地通天一瓣香。

宣慰祠堂

泰山後裔舊臣鄰﹐身是仙山會上人。硬鐵脊梁功德主﹐此心道老在高眞。

尊宿堂

飽唐日月香山老﹐傲漢乾坤芝嶺仙。嘉會風雲環四座﹐逍遙今古靜中天。

官廳

煌煌曉日駐縿鸞﹐指準聯班祝壽安。聞闔一開天北闕﹐嵩呼雷動儼衣冠。

淸心堂。

穩泊虛舟安樂窩﹐山林那解有風波。一泓止水澄方寸﹐納得無云泰宇多。

塵勞道倡

野馬塵埃擾俗綠﹐賤中剩有貴神仙。香泉萬斛云千頃﹐晝日耕云晚汲泉。

眞常遺烈

開辟靈壇棘刺林﹐空拳做出屋黃金。萬年香火炎炎盛﹐一片中興鐵石心。

承應仙遊

幾捧天書雨露香﹐風霆握在掌中央。劍函蛻了仙魂往﹐尙想鞭鸞入帝鄕。

沖虛庵

融融幽雅冰和气﹐洞洞莊生室大空。玄教宗儒天地闊﹐無邊風月艸庭中。

月庵

八窗一樣玉玲瓏﹐放大光明此性中。皎皎萬山天不夜﹐全家住在桂華官。

白雪庵

長年境界住瑤華﹐鶴氅交輝六出葩。淸夜更添香滿屋﹐四圍鋤月種梅花。

雲山書隱

治平大學大勛庸﹐寓在明明德性中。出岫略施膚寸用﹐飽藏時雨待束風。

講師函丈

再抽關鑰啟顓蒙﹐學漆園翁河上公。洞府藏身人不見﹐藏心更在六經中。

五龍頂

寶蓋擎空節節拋﹐飛樓湧殿碧雲動。分明煙霧中頭角﹐一振星峯乾一爻。

天池

絕頂峯高幾萬尋﹐銀演注水慶源深。早爲四海蒼生計﹐火日如焚便作霖。

上龍池

第一泉高際碧穹﹐中藏神物養威雄。時來帝命蘇霖雨﹐先下天邊海若宮。

黑龍潭

淵底潛鱗且墊蹤﹐坎宮純水養神功。恩波滿注高峯頂﹐四海風雲在此中。

煉丹池

先天祖气久胚渾﹐鑪鼎陰陽更互根。滴滴金膏仙造化﹐半泓泉壇有天門。

金鼎峯

耳鉉規模三足形﹐儼然九牧鑄初成。帝家重器傳千古﹐柱地承天鎭八弦。

金鎖峯

妖魔牢錮鐵鄧都﹐更煉精剛禁逆徒。霧繞煙圍添館鑰﹐兩問淸肅一邪無。

龍廟

一身造化挾風霆﹐受用鑪煙杳气形。聽候九天符命到﹐八荒霖雨捲滄瞑。

六甲峯

天縐萬億眾威靈﹐奉劫分曹斕帝庭。顯現震束陽木位﹐將軍戈甲立眞形。

六丁峯

炎炎陰火赫眞精﹐爻列云端耀日明。幾檄八公山艸木﹐號風吼雨震天聲。

疊字峯

蒼頡神通造化靈﹐云章鳳篆切生成。層層又似磨崖頌﹐摸寫中天日月明。

三公巖

云頭一品列崇岡﹐气象尊嚴坐廟堂。開闔風雷神變化﹐經邦論道理陰陽。

九卿巖

兩問气數屬陰晴﹐軒豁云房瑣闖靑。大小諸峯端筍坐﹐宛然面棘位王庭。

中質峯

格樣桓圭立正班﹐羣山霞佩列回環。分明人在朝元殿﹐面抱天光近聖顏。

大筆峯

撐天柱地管城君﹐脫穎緘封五色云。一紙靑霄供翰墨﹐星辰日月炳乾文。

中筆峯

第二中山振姓毛﹐子孫收拾總英豪。大書德行安銀管﹐揭在云頭甲第高。

讀書巖

六經未作用先存﹐玄教仍從此入門。中有玉虛師相位﹐贊襄天上帝王尊。

千丈峯

五倍參天蜀相高﹐喬松碟訶怒風號。撐擎宇宙西南蓋﹐一柱巍巍奠極鰲。

五總山

天上連珠列宿精﹐人問政府位朝廷。常眞現出神龜象﹐宇宙中問統气形。

小筆峯

誰制纖毫頓碧雲﹐王家無用艸書人。仙舫擬寫箋天表﹐翰染浮香達紫宸。

師子峯

山頂巖巉聳具瞻﹐獸中王者勢尊嚴。秋風艸木金毫動﹐萬怪嗥狐總伏潛。

中鼻峯

相盡羣山面目妍﹐當心大貴準隆然。臺頭兩孔撩天坐﹐透頂燻香玉陛前。

香鑪峯

嶺頭日暖瑞生煙﹐金獸濃燻介壽年。帝造無私公四海﹐壽家壽國壽人天。

竹筱峯

稈荀行鞭出艸茸﹐嶺高叢矮蘸煙濃。長房選取爲仙杖﹐投葛陂中也化龍。

桃溪道域

漁郎今度訪云關﹐髻霏仙源在此問。人向玉京天上去﹐蛻函空鎭劍文班。

桃源洞

天香泛作武陵春﹐山自多仙豈爲秦。聖代子孫均介壽﹐衣冠那更是秦人。

紫蓋峯

山光閃爍暮煙凝﹐高罩鱖稜最上層。帝輦在天閒彩仗﹐淩霄想見舊飛騰。

大蓮峯

君子亭亭樣一般﹐根株闊遠萬山盤。花開十丈如船藕﹐泰華峯頭至小看。

小蓮峯

玉井移來藕子孫﹐那資雨露發生春。他時借與菩提座﹐結束西方一聖人。

標子坡

地產英華剩土芬﹐山靈萃作果中珍。秋風顆顆金丹熟﹐待與蟠桃壽帝君。

落帽峯

掛卻塵冠住嶺雲﹐一頭改便舊精神。天風也捲烏紗去﹐端冕趁朝拜紫宸。

紫芥雲峯

仙家法雨起蓬萊﹐膚寸悠然徧九垓。天下山川之所出﹐一時慶會此中來。

三斗巖

鼎分石竅枕崔鬼﹐對月何人共一杯。莫是汝陽酣醉日﹐朝天畱下酒壺來。

藏雲巖

從龍𨿽好且潛蹤﹐五色光韜繡谷中。縱是有心休出岫﹐一天時雨待春風。

大明山

聖境純陽粹毓乾﹐祥光煥發四無邊。匪朝匪夕乾坤別﹐常是中街正午天。

搓牙峯

突如古木枕嵯峨﹐春到生生意亦多。斫取一枝雷吏斧﹐也同仙客上天河。

聚雲峯

瑞气浮空以類從﹐帝眞乘駕是神龍。異香蓊郁靈山頂﹐萬聖來朝天九重。

朱砂巖

造化鑪丹煉逼眞﹐養成火樹艷精神。仙家碎入黃金碾﹐宇宙回陽物物春。

眉稜山

古之吏隱可廉頑﹐芝宇分明元魯山。怒見元規塵滿面﹐撐開雙眼看人問。

伏魔峯

咫尺天門已化魚﹐以潛爲躍且舒徐。隆中不必求丞相﹐諸葛今來此地居。

兪公巖

山翁愛殺碧山棲﹐郡是河問振紫芝。背負河圖神易去﹐想從上古訪抱羲。

鸚嗚峯

凡羽成仙住碧雲﹐占高地步越超羣。洞天之曉先天下﹐器大聲閎舉世聞。

常春巖

滿谷仙花錦繡莊﹐四時不斷九天香。帝眞充拓生生造﹐一粒丹回宇宙陽。

獨陽巖

分曉先天已畫圖﹐山山艮象易規模。畜之火者其天大﹐骨力純陽別个無。

寵門山

買桂供薪到嶺尖﹐煙樓可撞聳羣瞻。漢王到此衣曾燎﹐熱起中天火德炎。

手爬山

水淺蓬萊雲路遙﹐羣仙來此駕天橋。同時高展麻姑爪﹐攀到峯頭是碧霄。

尹喜巖

道之所隱卽仙靈﹐心印函關道德經。不待叩州乘鶴去﹐此山仙已是天庭。

健人峯

堅亥雄奔步九州﹐向前開辟幾千秋。斷鰲怒見共工觸﹐頂住天西北角頭。

外雲巖

出山失腳偶從龍﹐施雨歸來睡思濃。且放希夷伸四體﹐不愁夢不到商宗。

雲霧巖

隱豹藏龍瑞气蒸﹐眞仙同此宅眞靈。颼車來往無形表﹐想有樓臺混杳冥。

滴水巖

密敲金鎖澑星河﹐好在垂銀一綫多。不是爲霖牢閉鑰﹐琳崖轉石起風波。

大靑羊澗

水脈應連洛洞中﹐滿溪怪石是癡龍。地仙九館知非遠﹐根境來朝天九重。

小靑羊澗

洞庭放牧怨終身﹐龍女𨿽神未入神。潔己驅來求證果﹐片心剛化石鄰鄰。

歇仙巖

禦气乘風徧萬天﹐眾眞日夕走云耕。暫停坷佩瑤華洞﹐列坐飛觴玳瑁筵。

早蠢峯

玄天鎭古肅天威﹐絕頂高張黑殺旗。不假大神雙臂力﹐風雲四面永撐持。

希夷巖

仙家妙法得心傳﹐夢飽煙霞伴腳眠。推枕起觀天下事﹐和云移榻華山巓。

亂石峯

初平深入碧煙霞﹐遺下羊羣幾歲華。本體若經仙點化﹐慢山光焰總丹砂。

仙倡巖

煙霞老友友煙霞﹐弄月吟風共一家。大頂頂頭天路近﹐往來同駕五云車。

玉仙巖

金鼎從教龍虎蟠﹐仙方松柑是心丹。洞門一旦云開鑰﹐萬里飛昤宇宙寬。

伏魔峯

峭壁靑高石劍鉆﹐帝眞劫命鎭靈壇。龍泉鎖向金蓮匣﹐不耀光芒鬼膽寒。

陽和峯

一樹靈芽頓紫煙﹐土膏日暖盎藍田。道人元气春生裹﹐滿塢白雲耕午天。

雲霞觀

幾道金光問色鮮﹐頡頑飛佩萬神仙。五龍無著班聯處﹐別創寥陽一洞天。

龍池

半泓停蓄禹門濤﹐地位安排慶會遭。待得九霄雷霹靂﹐一頭直上碧雲高。

雷洞

保毓先天復地陽﹐天君跨定玉龍藏。其中運動乾坤軸﹐一勺靈泉雨八荒。

南巖改天乙眞慶萬壽宮

開啟天藏拓聖疆﹐純陽仙占地純陽。雲霞玉彩非人世﹐照滿寰區焰焰光。

洞淵丈室

手握風霆立教門﹐神人混合策奇勛。擎空樓閣身撐拄﹐現世衝升藏嶺雲。

甘露泉

玉井淵深浸碧漪﹐帝眞元日煉丹池。水香萬古皆天酒﹐願脫沈愈飲一卮。

天橋

懸崖飛瀑到峯腰﹐初入修眞已九霄。人亦架空聯閣道﹐瞻前畦步萬程遙。

南巖三殿

聖帝西班聖友束﹐聖尊父母位居中。左盤右繞香云蓊﹐天乙紫微眞慶宮。

南巖眞官祠

大頂當前聳具瞻﹐溪山環翠面峯尖。武當奇絕中奇絕﹐起眼天眞在屋檐。

又前眞官祠

萬壑千崖萃秀英﹐莊嚴元不待儀形。莫言眞有神明在﹐土木無靈也炳靈。

南巖海匯

鍾鼎何如水火鑪﹐貴人喜捨入玄都。祖師約會傳心印﹐各付升仙受命符。

住持仙隱

金淵玉海漲文濤﹐八月天風駕海高。豪气收藏雲壑裹﹐只從仙島跨金鰲。

試心石

天下人情自險鐵﹐神全境界定平夷。坦然履道虛巖小﹐萬丈高深不是危。

飛升臺

陸降精神久帝前﹐有形未是道眞玄。層巖拋卻塵軀體﹐六合周行宰萬天。

謝天地巖

暫感穹祇不脫聲﹐懸崖根底達天庭。穩藏蛻骨方輕舉﹐自在神遊侍玉淸。

萬戶谷

仙屋縱橫滿翠蓬﹐嶺雲探鎖碧重重。洞中天地元來闊﹐封邑人家盡可容。

牛漕澗

老君昔日度函關﹐靑犢曾騎過此問。今次出圖龍馬現﹐道人玩易弄潺湲。

靑羊澗

千載吟香說謝池﹐西堂一句夢中詩。托根蘋藻來供祭﹐超入王風古盛時。

皇崖峯

地拔重坤易靜專﹐道言上應大安天。瓤稜金爵盤金闕﹐非有非無廣漠邊。

顯定峯

不教大噫撼乾樞﹐泰宇光生靜境虛。直下流形標艮嶽﹐極風天上五云居。

下天門峯

三境逍遙大頂頭﹐高高引盼五云浮。鴻開第一層初上﹐如到玉京十二樓。

天門峯

下瞰洪崖上碧蒼﹐心無職瞼乃康莊。九天間闔當頭近﹐一轉身來侍玉皇。

中天門峯

第一關疑帝者居﹐煙霞縹緲翼瓊瑭。登蚪踞虎攀巢鵲﹐挾得飛仙步碧虛。

鉆天五里

攀幾層崖上翠翹﹐只消半堠可逍遙。臺頭穿透虛巖竅﹐一餉時問到碧霄。

飛升臺

寶山絕頂有天宮﹐鑪鼎層成小華嵩。四十二年梯級到﹐唱鸞嘯鳳彩雲中。

上天門

最上關頭又進程﹐第三重在九霄行。身高日月低雲霧﹐更有何天是玉淸。

大頂

天柱巍巍大武當﹐千崖萬壑眾尊王。乾天聖道尢高峻﹐獨帝玄天相玉皇。

大頂聖壇

孤峯絕處凜威嚴﹐四海擡頭聳具瞻。十萬里光神目電﹐眞靈萃在五云尖。

王母宮

斗布喬松蓊翠寒﹐瑤池宴後駕靑鸞。蟠桃換骨蟠仙闕﹐就便年年祝萬安。

擊馬峯

待詔金門陸翠微﹐玉聰停駐踏朝暉。劃然雲路牽駭驥﹐得意朝天去似飛。

望州峯

帝先天地宅均陽﹐啟聖鄕如父母鄕。每一上心登絕頂﹐萬年燕寢護凝香。

紫霄峯

翼翰摩肩石聳樓﹐俯觀平地五云浮。煙霞窟宅如開鑿﹐蕩蕩玄天在裹頭。

紫霄巖

高倚縱霄枕斗魁﹐棲眞樂地繡蒼苔。仙家喚作天宮闕﹐那見人問風日來。

太淸巖

大赤天居杳靄中﹐地仙那得過剛風。奠形別向雲山頂﹐幻出朝元道德宮。

紫霄仁聖宮

聖師指引宅穹高﹐四合雲峯湧翠濤﹐乾位當陽端鮪座﹐方瀛海上跨金鰲。

風雷祕府

祖師心印閣靑冥﹐震巽威行走萬靈。登紫霄峯親領受﹐此身天界一樞庭。

靈虛巖

肩牖玲瓏日月雙﹐誰籠杳靄下洪厲。人心方寸神明捨﹐天上玉堂雲霧窗。

紫虛宮

建楚靈壇闡化初﹐祠庭想見大規模。空中樓閣空遺迹﹐安得如天復聖圖。

紫虛巖

乾兌當陽最上峯﹐盤旋五萬里來龍。天開第一修眞宅﹐丈席中問帝九重。

太和巖

萬壑千崖朵秀奇﹐此中依舊古雍熙。一區老氏春臺地﹐長在唐虞盛際時。

太子巖

崖壑陰陰地杳冥﹐皇儲擠得學仙靈。衝升萬古玄天帝﹐昔代君王幾壽齡。

望雲峯

出岫無心亦有之﹐乾坤普施八方維。巖巖壑壑油然意﹐絕頂焚香坐看時。

翠雲巖

世態紛紛變詐同﹐白衣蒼狗頃時中。靑靑一气浮千古﹐依約慈仁束極宮。

延長宮

金鼎丹空龍虎寒﹐此松虛老玲仙壇。何時再敞蓬萊殿﹐望五云束祝壽安。

望頂峯

人品參差紫翠巓﹐眾尊此地士希賢。前峯第一賢希聖﹐卻沒出齊只有天。

復朝峯

滿袖天香出禁門﹐喜同王母宴西昆。依然戀闕丹心在﹐連趁班朝面至尊。

太常府

獻納司存日月邊﹐夷夔禮樂舜班聯。白雲官守白雲洞﹐地在名山職在天。

佑聖府

掌天北極職天樞﹐北極樞庭職亦如。奔走雷霆神號令﹐幾多三界密文書。

元和遷校府

兩問萬類一均陶﹐列籍眞仙合寵褒。時若帝朝羣考績﹐玉京天上總夔臯。

天乙眞慶宮

帝居坎上紫微垣﹐四海分靈萬派源。一脈太初生气水﹐萬年雨露溥天恩。

威烈王廟

生世精嚴志慕玄﹐叨恩準劫護靈山。寂無形響杳冥際﹐雷電風霆目睫問。

云窟庵

養晦靈山第幾重﹐艸廬牢閉又藏蹤。陰霾窩底深盤泊﹐約莫前身是五龍。

紫霄靈泉

半泓石下小山揪﹐海縱揚塵不絕流。涓滴飽供千萬眾﹐神功普化幾潭秋。

九渡澗

鶴駕遙遙去不還﹐儲君仙向白雲山。溪流豈隔慈闈路﹐待到天宮面聖顏。

九波務

瑤華懸隔碧溪灣﹐幾次垂光此水問。一掬釀泉千日醉﹐新丰老客也童顏。

展旗峯

七巖星布聳瞻依﹐大蠢高牙擁六飛。掘散之彌六合﹐舉風偃雨赫天威。

千年艾

山有神靈艸亦靈﹐一丸气力幾參苓。枝枝葉葉人司命﹐天在根頭永壽齡。

萬年松

天英地粹混蓬蒿﹐豈在掀昂聳漢高。枯槁頃時回造化﹐風霜不老壽根牢。

金星石

气數純剛妙合凝﹐西方太白瑞光騰。流輝散得乾坤滿﹐華嶽其山寶藏興。

銀星石

曩同球鏤貢梁州﹐畱鎭靈山最上頭。粒粒丹砂天下寶﹐祥光徹夜燭天浮。

松蘿

萬縷垂絲掛碧煙﹐幾千年久尙翩蜷。十分換得朝衣闊﹐金闕全身徧萬天。

不空禽

道宗莊老學虛無﹐爲善孳孳亦舜徒。相彼烏分言外意﹐三千功行實工夫。

烏鴉

來梧臺中效駿奔﹐紀官如鳳職賓門。朝天有客羣呼報﹐領袖鶴班覲聖尊。

半部樂

太淸雅奏世希音﹐非竹非絲五色禽。韶舞平分羣祝慶﹐來儀靈鳳一般心。

我師禽

道無不在性存存﹐蠢動含靈必有尊。職教之功同覆載﹐此身誰可外乾坤。

白雉鸚

羽衣純碧益州神﹐東向靈山護聖眞。化作翔庭巢閣鳳﹐翼扶帝輦上天津。

靈壽杖

喬松老骨谷神耆﹐太乙眞精古杖菜。免得孔光姦手污﹐住山歲數與天齊。

騫林樹

七寶林中上界奇﹐枝枝翡翠葉琉璃。若非大頂居天上﹐安得靈根獨有之。

定心松

蒼官天挺挾人豪﹐片石無根萬丈高。倚作泰山窺斗絕﹐擎空翠蓋鐵身牢。

云竹杖

全身賜紫晦林泉﹐當國持危是大賢。世道康莊天步穩﹐葛翁禮請伴神仙。

天燈

陰崖絕壑澑淙淙﹐暮夜玲瓏八面窗。恍見九霄神變化﹐幾枝光焰炯銀缸。

石燈心

寸寸剛腸道體全﹐無窮光焰照無邊。蘭膏不斷燒難燼﹐萬古人問是曉天。

黃精

苗帶純陽伴鹿眠﹐根頭充實幾經年。夜鑪和月烹金掖﹐飯不靑精亦可仙。

蒼木煎

賤同艸芥貴金瑰﹐換骨成仙火是媒。造化鼎中熬煉到﹐長生藥不在蓬萊。

黑虎丹

威風肅肅賽熊組﹐野壁山墻暮夜余。匕劑中問牙爪奮﹐癢病疾痛是黔驢。

川芍餅

疾攻頭目苦虛疼﹐攻疾仙家藥力弘。片片雪花魁蜀產﹐不須灌頂說三乘。

艾煎元

荊榛叢裹有參苓﹐帝造鍾英地又靈。任是七年眞病久﹐汞鑪勛業炳丹靑。

甜茶

修眞苦淡味仙靈﹐自種云腴摘玉英。亙古與人甘齒頰﹐春風百萬億蒼生。

武當圖本

步九層霄閱太和﹐盤旋八百里山河。千章錦繡詩難盡﹐一幅丹靑畫了麼。

風月好懷時更別﹐煙雲變態處如何。看圖看透圖之外﹐方見山問景趣多。

武當紀勝集竟

