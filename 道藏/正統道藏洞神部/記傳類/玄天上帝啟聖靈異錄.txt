玄天上帝啟聖靈異錄

經名﹕玄天上帝啟聖靈異錄。元徐世隆等撰。一卷。底本出處﹕《正統道藏》洞神部記傳類。

元創建眞武廟靈異記

翰林侍講學士兼戶部侍郎徐世隆撰

皇帝踐祚之十年﹐奠新大邑於燕﹐落成有日矣。是歲冬十二月庚寅﹐有神蛇見於城西高梁河水中﹐其色靑﹐首耀金彩﹐觀者驚異。盤香延召﹐蜿蜓就享而去。翼日辛卯﹐復有靈龜出遊﹐背紋金錯﹐祥光絢爛﹐回旋者久之。夫隆冬閉藏之候也﹐龜蛇潛墊之類也﹐出以是時﹐其爲神物也﹐昭昭矣。旣而﹐事傳禁掖皇后﹐遣中使詢於眾﹐咸以爲玄武神應。於是﹐有旨以明年二月甲戌﹐卽所現之地構祠焉﹐昭靈旣也。謹按文耀鉤云﹕北宮黑帝﹐其精玄武﹐皇北方之神也。我國家肇基朔方﹐盛德在水﹐今天子觀四方之極﹐建邦設都﹐屬水行方盛之月﹐而神適降﹐所以延洪休昌景命﹐開萬世太平之業者﹐此其兆歟。嗚呼﹐廟旣新矣﹐神其禮止。自玆已往﹐俾雨暘時若﹐年谷屢丰﹐躋民仁壽之域﹐皇我聖後輔佐聖天子﹐敬恭神明之意也。世隆承乏文職﹐獲睹玆瑞﹐敢迹其實﹐爲之記云。

至元七年二月

日。

元創建昭應宮碑

史部尙書臣徐世隆奉勑撰

國家肇基朔方﹐以神武定天下﹐列聖相承。際每之外﹐罔不臣妄。主上誕膺天命﹐嗣守大統﹐稽考典章﹐用潤色鴻業﹐建宗廟﹐修禮樂﹐立官制﹐文物煥然爲之一新。惟是宮殿未備﹐羣臣請定都於燕。上可其奏﹐乃以至元三年﹐新都於故城之北。越六年十二月庚寅﹐城之西﹐高梁河之南金水中﹐有蛇出焉﹐長尺餘﹐首耀金彩﹐背負靑章。見者異之﹐咸奉香迎拜﹐蛇馴而近人﹐引頸顧陌﹐蜿蜓入盤嗅香﹐久之而去。明日﹐復有神龜﹐玄文綠質﹐游泳岸曲﹐若出而效靈者。眾以爲龜蛇天地之關軸﹐當隆冬閉藏之候﹐鱗介所墊﹐今疊出互見﹐必有由而然。太府監玉牒尺不花﹐被中官命監工役西郊﹐適睹此事﹐遂入奏聞皇后﹐使訪問博物大臣﹐以玄武神見爲對。遂出內帑物﹐俾卽其所見之地構祠焉。特遣玉牒尺不花尼原缺箴役﹐以行工部尙書段天佑﹐鳩工眠師﹐復繪圖以進。皇帝若曰﹕神聖能陰庇吾民﹐可不吉鐲祀享﹐以答靈旣乎。乃詔大其楝宇而爲之。宮旣成﹐賜名日昭應。仍動詞臣文於石﹐臣世隆謹按漢張衡《思玄賦》云﹕玄武縮於殼中﹐騰蛇蜿而自斜。蓋蛇龍類陽也﹐上應乎乾綱。龜玄物﹐陰也﹐下應乎坤軸。惟陰陽交和﹐而神應斯至。今主上聖德﹐神功格於上下。沈幾開闔﹐旋乾轉坤﹐其厲精爲治﹐綜核名實﹐有漢宣帝之則焉。其創制立法﹐移風易俗﹐有魏孝文之度焉。至若愛民如子﹐禮賢如賓﹐捨己從人﹐以辭色假借臣下導之﹐使言則唐之文皇﹐不啻過也。加以敬戴不息﹐肅恭神明﹐是宜上帝降靈﹐以彰明德而昌景運﹐不其偉歟。臣世隆敢百拜稽首而獻銘﹐銘曰﹕玄武維星﹐黑帝之精。其來有徵﹐其占有成。其符﹐龍德之馨。皇帝曰﹕嘻﹐神格是飲﹐神保是承﹐匪宮匪庭﹐曷以將時享之。誠乃隆其楝﹐乃高其楹﹐門寢靖深﹐神之攸寧。於以奠水德之靈﹐其水惟金﹐其島惟瓊﹐神臨其問﹐壯帝之京。以永天子﹐萬年之禎。

至元七年九月

日。

元創建昭應宮碑

翰林學士知制誥兼修國史臣王密奉勑撰

聖人有天下﹐莫不以神道設教。皇帝龍飛尊禮﹐百神咸秩。無文皇后﹐躬親內政﹐德協宸極。凡所以幽贊神明﹐興崇祀典者﹐實勤備焉。謹按有司所具事迹﹐維至元六年﹐都邑肇新﹐中宮諭旨太府﹐監度西郊高梁河鄕隙地﹐以居新附之民﹐廬捨旣營﹐市肆亦列。乃以季冬十有九日庚寅﹐致祭於金水之神。時方盛冬﹐墊虫壞戶﹐動物局踏﹐俄有祥光照耀﹐附水西來﹐迎而視之﹐有蛇其長尺許﹐背靑章而首金色。眾見其靈異﹐駭而聚觀。太府監玉牒尺不花﹐乃率其屬﹐焚香羅拜﹐承之以盤﹐蛇蜿蜓來登﹐延頸四顧﹐若飲若享﹐移晷而去。明日﹐復有神龜浮於波面﹐背負玄文﹐金碧集錯﹐回旋泛泳﹐引首向岸者久之。觀者咨嗟嘆息﹐以爲昔所未見。玉牒尺不花﹐以其事奏聞皇后﹐乃遣問諸博物大臣﹐其對以爲龜蛇黑帝之精﹐季冬水王之月﹐以是月而有是祥﹐其玄武之靈驗歟。國家肇基朔方﹐奄有四海﹐今京邑告成﹐而是瑞來格﹐神理不言﹐應以象類﹐蓋昭昭矣。於是皇后分禁中供用之物﹐命太府監玉牒尺不花﹐卽於所見之地﹐興建廟貌﹐以奉香火。仍命行工部尙書段天佑一同商度﹐給其工役。落成之日﹐賜其額日昭應宮。重門宏敞﹐閥殿深嚴﹐單飛遊題﹐金彩溢日﹐遂爲京畿偉觀。昔周室方興﹐大任大姒﹐以思齊之德﹐流肅雍之化。時有騶虞麟趾之瑞﹐形於篇什﹐播之詠歌。今皇后德伴任姒﹐化並西周﹐是宜神龜靈虺﹐見瑞呈祥﹐與縐虞麟趾之應﹐蓋異世而同符矣。噫﹐明者見微而知著﹐睹物而諭理﹐皇后懿鑑淵衷﹐沈幾先物﹐出捐金帛﹐修崇宮室﹐非資燕暇之安﹐非以奉遊觀之樂﹐蓋將昭揚神麻﹐紹隆景運﹐輔成聖天子神道設教之意耳。臣盤旣書其事於後﹐拜手稽首﹐擊以銘辭﹐銘曰﹕德有感﹐神無方。靈何符﹐彰聖皇。彰維何﹐冬季月。蛇蜿蜓﹐龜奮墊。哲人占﹐黑帝精。皇祚安﹐天下平。宮於河﹐後有旨。萬斯年﹐福天子。天子聖﹐後相之。嘻萬方﹐徵訓詞。

至元七年九月

日。

元賜武當山大天一眞慶萬壽宮碑

翰林學士知制語兼修國史臣程巨夫奉勑撰

皇慶元年春三月﹐京師不雨﹐徧走羣望不雨﹐詔武當道士張守淸﹐檮而雨。明年春不雨﹐禱而雨。夏又不雨﹐又禱又雨。旣沾旣渥﹐仍大有秋雨。宮大悅。初均房之問﹐有山曰太和﹐又日仙室﹐以玄武神居之﹐名武當。踞地八百里﹐峯七十有二﹐最高日紫霄之峯﹐峯之最勝者﹐曰南巖。前有洞天二﹐日太安皇崖之天﹐日顯定極風之天﹐上出浮雲﹐下臨絕澗﹐猥啼烏嗥﹐豺虎所家﹐人可投足者﹐僅尋文許。道家言﹐龍漢之年﹐虛危之精降而爲人﹐修道此山﹐道成﹐乘龍天飛﹐是爲玄武之神。至唐貞觀益顯﹐天下尊祀。宋理宗時﹐詔道士劉眞人作宮南巖。不克﹐漢束異人魯大宥隱居是﹐日艸衣菲食﹐四十餘年﹐救災捍患﹐預知禍福﹐時人神之。天兵被襄漢去﹐渡河訪道全眞﹐西絕沃隴﹐北瑜陰山﹐至元十二年歸﹐與道士汪眞常等﹐修復五龍紫霄壇宇﹐獨結茅南巖﹐或請作宮庭﹐曰﹕非爾所及也﹐其人將至矣。二十一年秋九月﹐師自峽州來﹐年三十有一﹐願爲弟子。大宥欣然日﹕吾待子久矣。卽授道要。明年春正月﹐大宥仙去。師躬執阱釁﹐墾山鑿谷﹐種粟爲食。維帥其徒﹐剪薈翳﹐驅鳥獸通道﹐東自山趾絞口﹐七十里至紫霄宮﹐五里至南巖。南巖北下﹐三十里至五龍宮﹐又四十里抵山趾蒿口。歲三月三日﹐相傳神始降之辰﹐士女會者數萬﹐金帛之施﹐云委川赴。乃構虛夷峻﹐撻木穹谷。刊在窮壓﹐卽巖爲宮。廣殿大庭﹐高堂飛閣。庖庫寮次﹐旣嚴且備。炫晃丹碧﹐繆輻云漢。像設端偉﹐鐘鼓壯亮。引以石徑﹐蔭以杉松。積工累資巨萬﹐計歷二十餘載乃成。墾田數百頃﹐養眾萬指。至大三年﹐今上皇帝﹐儀天興聖。慈仁昭懿壽元皇太后﹐聞師道行﹐遣使命建金錄醮﹐徵至闕﹐及禱雨輒應。賜宮額日天一眞慶萬壽宮。提點甲乙住持。制加神父啟元隆慶天君明眞大帝﹐神母慈寧玉德天后瓊眞上仙﹐賜師號體玄妙應大和眞人。延佑改元春二月﹐大司徒臣羅源﹐奉皇太后旨命﹐乘駟奉香幣﹐還山致祭。冬十月﹐集賢大學士臣陳顥﹐請加賜宮額﹐日大天一眞慶萬壽宮。命翰林學士承旨﹐臣劉賡書之。申命翰林承旨﹐臣巨夫撰碑文﹐集賢學士臣孟俯書丹﹐中書省參知政事臣世延篆額。臣巨夫竊惟聖天子原淸靜之本﹐躬垂拱化﹐父天母地﹐懷。柔百神﹐陶成萬類﹐子育兆姓﹐宵衣吁食﹐期屬於治﹐可謂至德也。已師以云柄霞舉之倡﹐而能振道濯德﹐焦心苦志﹐奮樹堂壇﹐以承天休﹐亦可謂豪傑之士矣。師閱疏果毅﹐方嚴質茂﹐𨿽大祠祭﹐不待沐﹣浴更衣﹐所感必應。𨿽身被顯寵﹐如始入山﹐其有道者耶。若神之德﹐廣大混茫﹐變化無方﹐謂則宿所﹐鍾詛不信然。。臣巨夫謹拜手稽首﹐而獻詩曰﹕

翼斡之墟均房間﹐白雲峨峨武當山。根盤千里阻且艱﹐七十二峯羅煙鬢。

帝遣玄武驅神姦﹐被髮長劍衣黫黫。穹龜修蛇猛且間﹐乘雲而來禦風還。

跋余望之杳莫攀﹐眞人學道鐫堅頑。飛上千仞誅榛菅﹐斡旋天樞啟天關。

瓊樓珠宮翠回環﹐霞披霧映黃金鐶﹖湛恩大號帝所頒﹐神來居之佩珊珊。

寒松蕭颼水潺湲﹐飛香滿空馥蕙蘭。願神永永哀民難﹐汛掃穢濁無恫癥。

我皇萬歲禦九寰﹐興聖怡愉長朱顏。

延佑二年三月

日。

元加封韶

上天眷命﹐皇帝聖旨﹕朕聞越有貴神﹐是爲玄帝。發祥大國﹐學道名山。位鎭北方﹐開皇家之景運。威加海內﹐殄庶域之妖氛。旣昭服於純釐﹐宜推尊於聖父。元包有極﹐所以融一炁之胚胎。慶衍眞源﹐所以綏萬年之祉祿。庸加美號﹐用答殊休。聖父淨樂天君明眞大帝﹐可加封啟元隆慶天君明眞大帝。主者施行。

延佑元年九月

日。

上天眷命﹐皇帝聖旨﹕昔有上仙降生﹐玄帝一炁﹐難名其妙用﹐萬方咸仰其英威。晬宇天臨﹐顧洋洋而如在。祥光日耀﹐信赫赫以長存。昌期旣協於剖符﹐大號宜加於鏤牒。著母儀之特盛﹐配父道之常尊﹐聖躬有賴於擁全。慈仁允洽帝祚﹐益期於昌熾福祿來。仍聖母善勝天后瓊眞上仙﹐可加封慈寧玉德天后瓊眞上仙。主者施行。

延佑元年九月

日。

上天眷命﹐皇帝聖旨﹕武當福地﹐久屬職方。靈應玄天﹐宜崇封典。蜷言眞武﹐昔護先朝。定都人馬之宮﹐嘗見龜蛇之瑞。𨿽昭應已修於明杞﹐而仙源未表於徽稱。爰命奉常議﹐行褒禮﹐謂元者善之長。聖德合於一元﹐聖則化而神。元功同於三聖﹐拯濟民生而仁周。宇宙廓淸﹐世運而威。暢風霆﹐訂鴻名而旣嘉﹐宣寵光而何忝於戲。天道主宰謂之帝﹐四字庸鎭於山川。帝室眷命受於天﹐萬年永安乎宗社。思皇多祉﹐佑我無彊。特加號曰玄天元聖仁威上帝。主者施行。

大德八年三月

日。

上天眷命﹐皇帝聖旨﹕建用皇極﹐以協雨暘。敬重明神而消旱嘆﹐感通一理也。惟爾水神﹐原於道家之說﹐於昭地軸之名﹐克相予守土之臣。傷農閔雨﹐使年谷以順成。厥靈赫然於戲﹐靡神不舉。用追迹於先王﹐依人而行﹐尙蜷懷於下土。可封靈濟將軍。主者施行。

泰定二年十二月

日。

上天眷命﹐皇帝聖旨﹕咸秩無文﹐異於災旱。寰轍有規﹐一典也。惟爾火神﹐原於道家之說。式著天關之名﹐克相予守土之臣。傷農閔雨﹐使年谷以順成。厥靈赫然於戲﹐二气良能以至誠而有感。百神受職﹐宜定功以行封。可封靈耀將軍。主者施行。

泰定二年十二月

日。

上天眷命﹐皇帝聖旨﹕朕嘉修眞之流﹐貴得道之士。形神俱妙﹐僻處山林。精气純全﹐能興雷雨。信若人之高躅﹐實斯世之罕聞。欲示褒揚﹐其頒換汗凝眞靈妙保和法師﹐武當山天一眞慶萬壽宮住持宮事張守淸﹐爲老子學﹐奉玄帝祠﹐登萬仞之層巓﹐構千間之大廈。功用𨿽成於使鬼﹐行能自足以服人。龜蛇常交媾以現形﹐狼虎隨奔騰而斂迹。素心旣固﹐玄化彌彰。爭稽首於講筵﹐幾四千輩。不及脇於外席﹐垂三十年。近臣有稱贊之言﹐太后有徵求之命。屢逢亢旱﹐方虞率土之災。申禱上玄﹐並獲甘霖之喜。功已沾於庶物﹐身宜佩於殊榮。加賁冠簪增輝﹐岔壑於戲鎭安。侯服眞慶﹐爲南紀之靈祠。輔翼我家﹐玄武主北方之王气。惟竭心思而致檮﹐庶幾福錄以來。崇欽哉﹐維時服我明訓。可賜體玄妙應太和眞人﹐宜令張守淸準此。

延佑元年十月

日。

啟聖嘉慶圖序

玄天以水德鎭北方﹐有國家者﹐實嘉賴之。而臺終所臨﹐武當爲最。顯其斕運之功﹐育物之德﹐昭乎古今﹐迨非啟聖諸記所能歷數也。逮於皇元﹐肇基朔方。德運同符﹐天人胥契。故於克定﹐立功之始窮。冬沍寒之時﹐而示現金水。誕開禎祥﹐其兆靈邦家﹐類匪前聞所得同也﹐而未有以傳。山之眞慶宮提點張洞淵﹐因金水新事﹐發啟聖舊﹐編集而爲嘉慶圖。圖釋以文﹐得梓鏝以行世﹐將以上揚鴻業﹐光昭神麻。𨿽圖不盡事﹐事不盡傳﹐而得著夫天運攸歸之符﹐方配玄天於無彊﹐則此圖之傳﹐非獨爲斯道幸也。

時皇慶壬子夏﹐五嗣天師張與材﹐書於大都之崇眞方丈。

玄武著靈尙矣﹐武當山乃昔修煉上升之地﹐故昭灼顯異﹐他杞莫並也。聖朝混一區宇﹐至元問﹐龜蛇冬見於高梁河﹐遂卽其地作大昭應宮﹐以表其異。今張洞淵﹐原神所由﹐爲嘉慶圖﹐以信後傳遠。夫神與人相依而行﹐人非神﹐何以尊。神非人﹐何以發揚顯休。大暴於天下﹐則是圖也﹐豈徒然哉。

延佑改元夏﹐五玄教嗣師昊金節頓首書。

天一眞慶宮﹐元和遷校府﹐此二宮府﹐本出淸微法中﹐雷困黃君﹐傳之於混隱眞人南君﹐張洞淵於淸微法有所受﹐故取以名其宮。復取啟聖記中數十圖﹐加之聖朝高梁河﹐示現龜蛇之瑞繼其後﹐因日嘉慶圖。當代天師曁諸公叔之詳矣﹐奚待餘言之贅哉。且高眞在天﹐惟輔有德。當世祖皇帝混一區﹐夏以仁守位﹐四夷八荒﹐罔不臣服。生靈兆庶﹐罔不樞吟。是以嘉祥日至﹐靈瑞雲集﹐天人相與﹐眞萬世一時之會也。洞淵發明斯瑞﹐使天下共知﹐以傳不朽﹐是可尙也﹐故爲之書。

時皇慶改元立秋日﹐翰林學士承旨﹐資善大夫知制誥﹐兼修國史張仲壽書。

《易》曰﹕天一生水﹐地六成之。夫一者﹐數之始也。水者﹐萬物成形之始也。生數奇﹐成數偶﹐於位爲北方。北者﹐背也。北方象人背﹐故北極出天最高。又北之爲文﹐從人相﹐背陽﹐至冬至而止﹐又自冬至而復生。於卦爲坎﹐水之爲文﹐象形爲坎卦﹐束西分流於乾坤之四德。曰貞貞者﹐正固也。二義在天鬥﹐牛女虛危﹐室壁七宿﹐列於北方﹐成形爲玄武。玄武者﹐龜蛇也。靑龍白虎朱雀﹐皆一物﹐而玄武獨二物。不謂之龜蛇﹐而謂之玄武者﹐玄之爲色﹐赤而黑﹐龜蛇則然。有鱗甲﹐武之象也﹐玄武之神始降。宋眞宗時﹐爲祠徧天下﹐皇元之興﹐實始於北方。北方之气將王﹐故北方之神先降。事爲之兆﹐天旣告之矣﹐武當山在西南方﹐巍然高且大﹐玄武神依焉。黑衣被髮﹐仗劍踐龜蛇﹐人往往見之﹐至今常然。天一眞慶宮主張君洞淵﹐篤於信道﹐彊立不撓。皇太后聞而召之。會京師旱﹐自去年九月不雨﹐至於三月。天子以爲憂﹐皇太后使人持香﹐從張君禱焉﹐先雨。張君爲之日時﹐已而﹐果然雨數日乃止﹐遠近皆沾足。皇太后厚賜之﹐盡散與其眾﹐不以一錢私己。其行若是﹐眞所謂絕無而僅有者哉﹐是宜神之相之也。張君持所刊嘉慶圖﹐繳余爲序﹐余爲誦所聞而書之。

皇慶元年夏四月廿二日﹐集賢侍講學士中奉大夫趙孟俯序。

一者﹐天之淸气﹐水之生數。老子曰﹕道生一。眞慶宮以天一名﹐道原之所自出也。紫霄天柱﹐巖巖峻極﹐非玄武﹐孰能當之。洞淵張先生﹐以弘願定力﹐爲此山開宇宙﹐其徒唐中一﹑劉中和﹐充拓師說﹐作啟聖嘉慶圖﹐出相叔事﹐稽古之力﹐聚在此書﹐皆信而有徵者。行之四方﹐傳之百世﹐升學道之人﹐寓於目而得於心﹐因有相﹐以悟無聲之妙。不測之神﹐無窮之化﹐𨿽有百千萬億﹐而心之精微﹐惟一而已。大易以元首四德﹐元亦一也。乾日亨﹐嘉之會。坤日積﹐善之慶。萬民萬物同一﹐太極受此淸气﹐得此生數﹐含弘厚積﹐以全天一之眞。浩浩淵淵﹐均囿乾坤。嘉慶中道﹐力無盡﹐福德亦無盡﹐此嘉慶圖之所以作也。覽者無貳爾心﹐洋洋在上﹐實鑑臨之。

至大。辛亥白露節﹐云西耐庵道人趙炸拜手書。

天之高﹐不可知也。日月星辰之象﹐吾得而觀焉。地之厚﹐不可度也。山川艸木之形﹐吾得而察焉。神之妙﹐不可測也。變化應感之邇﹐吾得而擬議焉。是道也﹐洞淵張先生其知之。其作玄武嘉慶圖﹐是已其言曰﹕武當之爲山也﹐七十有二峯﹐皆奇偉怪絕。而所謂紫霄峯者﹐又七十二峯之中峯也。然則﹐其能出雲雨﹐見靈怪也﹐固宜矣。又曰﹕其帝而神之者﹐曰玄武。玄武者﹐在天爲虛危之宿﹐在地托龜蛇之靈﹐於五行爲水﹐於五色爲玄﹐而其數則一也。夫一之爲一也﹐𨿽數而言之則一﹐固造化之所由。分卽數﹐而言之則一﹐固十百千萬之所由起也。然則﹐其寓夫地之中﹐而行乎天之一﹐非天下之所謂至神者歟。洞淵曰﹕自是而上﹐吾不可以言諭也。自是而下﹐吾猶得以邇言之。於是﹐與其徒唐中一﹑劉中和﹐取其瑰異顯著者﹐圖而傳之﹐將使天下觀者動心駭目﹐必有以啟夫敬畏感慕之意焉。子從玄教大宗師嗣宗師﹐知洞淵之有功於武當也。曰洞淵居武當﹐攻苦食力﹐廿有餘年。梯危架險﹐經營締構﹐作宮室以奉香火﹐幾以窮山幽谷﹐比壯麗於通都大邑﹐則洞淵規畫運量﹐其可以淺淺窺哉。其佐而成之者﹐同棲巖學之士也。會子弟佐邑﹐在武當爲近﹐故得詳言之。

皇慶元年正月十日﹐虞集書。

坎宮之神﹐曰玄武﹐生太極之初﹐應天一之數﹐周流八極﹐靈變莫測。其所以利萬物﹐福蒼生﹐德之溥也。歷代崇奉﹐罔不精虔。武當乃住世修眞之所居。翼斡之下﹐聳七十二峯﹐鬼神守護甚嚴﹐人邇罕到﹐天柱紫霄峯﹐尢爲峻極。洞淵張先生﹐開此山﹐構殿宇﹐規模宏麗﹐古昔未有。凡二十七年而後成﹐自非精修之至者﹐能如是乎。高弟唐中一﹑劉中和﹐繼承師志﹐思惟玄帝實錄﹐流布未廣﹐作嘉慶圖形﹐諸有相而叔其事﹐自初至終﹐至爲周悉。募工饅梓﹐以傳於世﹐俾觀者因相以明其事﹑因事以知其靈﹐則皆起誠敬﹐而堅向善之心﹐慚可進於道矣。中政長史林公仲德﹐爲予道其事﹐且徵爲序。予嘉洞淵信道之篤﹐中一﹑中和用意之勤﹐將見玄風大振也。於是乎書。

至大。辛亥孟冬吉旦﹐鮑思義謹書。

玄天上帝啟聖靈異錄竟

